Test dysków SSD ADATA SP920 vs Crucial BX100 i Plextor M6V - SPIS TREŚCI 1 - Kolejny rywal Crucial BX100? Nooo znooowu? 2 - ADATA SP920 256 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - ADATA SP920 w cieniu Cruciala Szukacie niedrogiego dysku SSD charakteryzującego się dobrymi parametrami? Swoistej alternatywy dla popularnego Transcenda SSD370 oraz Cruciala BX100, uchodzących za wzorowo wycenione względem osiągów? Taką propozycją jest testowana dzisiaj ADATA SP920 - produkt sprzedawany za naprawdę rozsądne pieniądze, wykorzystujący sprawdzone podzespoły gwarantujące przyzwoitą wydajność, który dziwnym zrządzeniem losu popularności na lokalnym rynku dotychczas nie zdobył. Specyfikacja techniczna tego nośnika wygląda zachęcająco, wszak kontroler Marvell 88SS9189 oraz synchroniczne 20 nm pamięci MLC Microna to solidne połączenie, najczęściej spotykane w urządzeniach średniej lub wyższej klasy. Dlatego postanowiłem sprawdzić niemłodą już konstrukcję czy rzeczywiście będzie ciekawą kontrpropozycją dla reszty budżetowych SSD-ków. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. ADATA SP920 posiada bardzo dobre komponenty - kontroler Marvell 1989 oraz 20 nm pamięci MLC Microna. Czy to wystarczy, aby pobić Cruciala BX100 i ewentualnie rzucić rękawicę MX200? Pamiętacie jeszcze dyski SSD Crucial MX100? Zanim amerykański producent wprowadził do portfolio nowsze rozwiązania, to właśnie Crucial MX100 dumnie dzierżył sztandar lidera sprzedaży, dopiero niedawno oddając solidnie wypracowaną pozycję Crucialowi BX100. Ponieważ ADATA SP920 wykorzystuje te same komponenty, powinna oferować zbliżone osiągi - oczywiście nie prześcignie najlepszych, ale spokojnie sprosta oczekiwaniom średnio wymagającej klienteli. Szczęśliwie dla producentów tańszych nośników, ewolucja konstrukcji wykorzystujących SATA 6.0 Gb/s praktycznie się zatrzymała, przynajmniej jeśli spojrzymy wyłącznie na wydajność, więc dysproporcja względem szybszych urządzeń jest stosunkowo niewielka. Jednak w najniższym segmencie trwa bezlitosna rywalizacja napędzana minimalizowaniem kosztów tzn.: wstawianiem niezbyt popularnych kontrolerów i pamięci NAND Flash wykonanych w coraz niższej litografii. Skutkiem tego układy Silicon Motion czy Phison wypierają Marvella, zaś moduły 19/20 nm NAND ustępują miejsca 15/16 nm. Dla odmiany ADATA SP920 jest nośnikiem bazującym na kontrolerze Marvell 88SS9189 oraz 20 nm synchronicznych pamięciach MLC Microna, czyli tandemie dopracowanym i wydajnym, którego w różnych konfiguracjach używało bądź nadal wykorzystuje wielu producentów (zwłaszcza Crucial). Zapis sekwencyjny jest uzależniony od wersji pojemnościowej oscylując w graniach 180 MB/s (128 GB) albo 360 MB/s (256 GB), natomiast odczyt sekwencyjny dla wszystkich modeli wynosi eleganckie 560 MB/s. Współczynnik IOPS sięga wartości 80.000 dla zapisu oraz 96.000 w przypadku odczytu losowego. Wszystkie dyski otrzymały także pamięć podręczną w rozmiarze 128/256 MB, będącą nieodłącznym elementem kontrolerów Marvella. Producent udziela na urządzenia 36-miesięcznej gwarancji, zupełnie standardowej w segmencie modeli budżetowych, chociaż niektóre firmy powoli wprowadzają już tańsze konstrukcje objęte dłuższym serwisem m.in.: ADATA XPG SX930 czy Samsung SSD 850 EVO. Głównymi rywalami ADATA SP920 będą jednak Crucial BX100 i Plextor M6V. 1 2 3 4 5 6 7 8 9 … następna › ostatnia » Test dysków SSD ADATA SP920 vs Crucial BX100 i Plextor M6V - SPIS TREŚCI 1 - Kolejny rywal Crucial BX100? Nooo znooowu? 2 - ADATA SP920 256 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - ADATA SP920 w cieniu Cruciala Tagi: 20 nm, adata, adata sp920, crucial bx100, dysk ssd, marvell, micron, plextor m6v, test ssd,Sebastian Oktaba