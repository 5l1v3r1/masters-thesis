Windows Vista – następca Windows XP ma być dostępny na początku 2007 roku. Nowy system zawiera wiele nowych funkcji, dodatkowe efekty graficzne, zmiany w działaniu i wyglądzie programów znanych z wcześniejszych wersji Windows. W czerwcu Microsoft udostępnił dla wszystkich Windows Vista Beta 2 w wersjach 32 i 64 bit. Po ogłoszeniu tej informacji przez prawie wszystkie portale na Świecie, serwery Microsoftu przeżyły istne oblężenie użytkowników chcących zobaczyć jak będzie wyglądało najmłodsze dziecko i czy faktycznie jest takie fantastyczne pod względem wizualnym jak i wygody. Zapraszamy do przeczytania relacji z instalacji i obsługi nowego produktu od giganta z Redmond. Postaramy się pokazać wszystkie nowości i ciekawostki na jakie natrafiliśmy przy obsłudze nowego systemu. Autor: SGJ - Grzegorz Skulimowski Konfiguracja komputera, na którym został zainstalowany Windows Vista wygląda następująco: Podzespół: Model: Procesor: AMD Duron 1300MHz Płyta główna: Asrock K7VT4A PRO Pamięć RAM: 512MB Dysk twardy: Samsung SP2004C Karta graficzna: GeForce FX 5200 Windows Vista - Instalacja systemu 32 bitowa wersja Windows Vista Beta 2 była dostępna do pobrania w postaci obrazu ISO płyty DVD(około 3.5 GB). Instalator został całkowicie zmieniony i działa inaczej niż w poprzednich wersjach Windows. Jeżeli uruchomimy instalację z innej wersji Windows zobaczymy dokładnie taki sam instalator jak w przypadku uruchomienia instalacji za pomocą bootowalnej płyty. Jest tak, ponieważ podczas uruchomienia komputera z płyty przed instalacją uruchamia się specjalna wersja Windows, która uruchamia instalację. Dzięki temu instalator nie musi juz pracować w trybie tekstowym tak jak we wcześniejszych wersjach Windows. Kilka zrzutów ekranu z instalacji systemu: Instalacja systemu trwała około godziny. W tym czasie instalator 2 razy uruchomił ponownie komputer. Przed pierwszym uruchomieniem systemu możemy utworzyć konto użytkownika. W tym miejscu nowością jest możliwość ustawienia hasła. Windows XP podczas tworzenia konta takiej opcji nie umożliwiał. 1 2 3 4 5 następna › ostatnia » Tagi: microsoft, przegląd, test, windows vista, wydajność,SGJ