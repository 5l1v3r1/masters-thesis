W tym miesiącu Intel wypuścił na rynek najnowszy, a zarazem najszybszy, dwurdzeniowy procesor z serii E8x00. Mowa tutaj o Core 2 Duo E8600. Niby nic nowego i ciekawego, jednak wiele osób od dłuższego czasu ostrzyło sobie apetyt na nowe i zarazem chyba ostatnie dziecko z rodziny procesorów Wolfdale. Co takiego skrywa w sobie ten niepozorny procesor? Zapraszamy do krótkiej relacji z użytkowania. Autor: ryba – Marcin Rywak Co chcieliśmy pokazać w tym krótkim artykule? Na pewno nie będziemy się skupiali na architekturze, bo nie ma sensu pisać kilka razy o tym samym. Ciekawskich użytkowników odsyłamy do poprzedniej publikacji. Jakieś zmiany? Co nowego daje nam E8600, czego nie posiadałby chociaż E8500? Niby niewiele, a zarazem dużo. Podstawową kwestią jest podwyższony mnożnik. Dla większości może zmiana z 9.5 na 10 to błahy argument, ale gdy w podkręcaniu (szczególnie tym bardziej wyczynowym) ogranicza nas FSB, a nie możliwości procesora, to już bardzo duża zmiana! „Magiczny” możemy również nazwać okres, w jakim rozpoczęto produkcję tego, jak i również pozostałych modeli E8x00. Sprzedażowe wersje E8600 zaczęto produkować w 20 tygodniu obecnego roku. Z tego co zdążyliśmy zauważyć, nie tylko na podstawie naszego egzemplarza, to właśnie od tego tygodnia procesory posiadają niebywały potencjał podkręcania. I to nie mówimy tutaj o wybitnie przebranych sztukach. Prawie każdy napotkany egzemplarz podkręcał się równie dobrze, jak nie lepiej, niż niejedna „perełka” starannie wybierana spośród wielu wcześniej produkowanych procesorów. O dokładnych możliwościach napiszemy pod koniec tego tekstu. Naszą redakcję nawiedził egzemplarz w wersji retail, a więc taki sam, jak możemy kupić w sklepie. Zmianie uległ jedynie mnożnik. Magistrala systemowa i pamięć podręczna pozostają bez zmian. E7200 E8200 E8600 Rdzeń Wolfdale Wolfdale Wolfdale Taktowanie 2530 MHz 2666 MHz 3333 MHz FSB 266 MHz 333 MHz 333 MHz Pamięć cache L2 3 MB 6MB 6MB Taktowanie w stosunku do E8500 nie uległo diametralnym zmianom. My jednak porównamy wydajność procesora na standardowych ustawieniach głównie do E8200 i E8300. Warto również zwrócić uwagę, że procesor jest szybszy nawet od najdroższego w tej chwili QX9770! Pamiętajmy jednak, że w aplikacjach wielowątkowych, ten droższy będzie mimo wszystko szybszy. W aplikacjach jednowątkowych to E8600 będzie niezastąpiony. 1 2 3 4 następna › ostatnia » Tagi: c2d, core 2 duo, e8600, intel, intel core 2 duo e8600, procesor,ryba