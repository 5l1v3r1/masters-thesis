Chieftec IX-05B. Jeszcze lepsza obudowa Mini-ITX - SPIS TREŚCI 0 - Specyfikacja techniczna Chieftec IX-05B 1 - Chieftec IX-05B - Wygląd zewnętrzny #1 2 - Chieftec IX-05B - Wygląd zewnętrzny #2 3 - Chieftec IX-05B - Wnętrze #1 4 - Chieftec IX-05B - Wnętrze #2 5 - Czy warto kupić Chieftec IX-05B? Nie musimy już chyba przypominać o ciągle rosnącej popularności małych zestawów komputerowych Mini-ITX. Krewni standardowych komputerów upakowanych w obudowy typu Midi-Tower stanowią cały czas pewną niszę jeśli chodzi o rynek podzespołów komputerowych, jednak producenci nie zapominają o klientach chcących postawić małego peceta w salonie lub po prostu na biurku przy monitorze. Oczywiście rozróżniamy różne typy komputer Mini-ITX - jedne posiadają karty graficzne i zasilacze SFX, inne korzystają ze zintegrowanych układów IGP w procesorach i zaspokajają swoje energetyczne potrzeby dzięki dedykowanym zasilaczom typu Pico. Na naszym portalu testowaliśmy już dwie małe skrzynki od Chiefteca (modele IX-03B oraz BT-04B) reprezentujące dwa oddzielne segmenty przeznaczone dla mniej lub bardziej wymagających klientów. Dzisiaj po raz kolejny powracamy do tematu najmniejszych dostępnych obudów Mini-ITX wraz z produktem o nazwie Chieftec IX-05B. Autor: Arkadiusz Pracki Jak sama nazwa wskazuje, mamy do czynienia z następcą tudzież nowym bratem modelu IX-03B opisywanego na naszym portalu kilka miesięcy temu. Wspomniana obudowa otrzymała od nas solidną czwórkę z plusem i odznaczenie Opłacalność z powodu relatywnie niskiej ceny jak na produkt klasy Mini-ITX. Co innego, że obsługa dodatkowego napędu optycznego oraz miejsce dla kolejnego dysku twardego kosztowało nas dodatkowe kilkadziesiąt złotych za sprawą zestawu MK-35DV będącego swoistą dokładką rozszerzającą możliwości obudowy. Tym razem Chieftec zrezygnował z podobnego schematu i dostarczył nam produkt stanowiący jedną całość... przynajmniej na pierwszy rzut oka. Prześledziliśmy oferty sklepów internetowych i nie znaleźliśmy żadnych dedykowanych dokładek dla modelu IX-05B, aczkolwiek rozłożenie testowanej obudowy ujawnia miejsca montażowe pozwalające teoretycznie na rozbudowę zestawu w przyszłości. O czym warto pamiętać przed zakupem jednego z najnowszych produktów Chiefteca? Model Chieftec IX-05B podobnie jak IX-03B nie pozwala na montaż nawet najmniejszej dedykowanej karty graficznej, zaś zasilanie komputera musi odbywać się przy pomocy dołączonego zasilacza o mocy 90 W (CDP-090ITX). Nie zapominajmy także o ekstremalnie niskich coolerach procesora i takich samych modułach pamięci operacyjnej. W przypadku radiatora dla układu CPU nie mówimy już tylko o konstrukcji Low Profile - tutaj potrzeba czegoś o maksymalnej wysokości około 55 milimetrów. Z pomocą mogą nam przyjść gotowe wbudowane zestawy Mini-ITX ze stosunkowo słabymi procesorami, ale najlepiej postarać się samemu o odpowiednie komponenty i spróbować upakować je w testowanym produkcie. Producent informuje nas także o możliwości dokupienia dodatkowego mocowania VESA pozwalającego na powieszenie obudowy za monitorem lub telewizorem. Chieftec IX-05B teoretycznie prezentuje się bardzo dobrze, jednak od strony praktycznej zauważamy kilka dziwnych posunięć i zdecydowanie mniejszą opłacalność w stosunku do modelu IX-03B. Dlaczego? O tym powiemy coś więcej za kilka chwil, teraz zerknijmy na specyfikację techniczną mogącą przestraszyć niejednego posiadacza obudowy Midi-Tower: Specyfikacja Chieftec IX-05B: Wymiary: 84 x 206 x 200 mm (W x D x S) Waga całkowita: 1,4 kilograma Materiały: Aluminium / Plastik ABS Obsługiwane formaty: Mini-ITX Maksymalna wysokość coolera CPU: 55 mm Maksymalna długość karty graficznej: n/d Liczba slotów kart rozszerzeń: 0 Liczba zatok wewnętrznych 3.5 / 2.5 cala: 1 / 2 Liczba zatok zewnętrznych 5.25 cala: 0 Liczba zatok zewnętrznych 3.5 cala: 0 Wyjścia na przednim panelu: 2x USB 3.0 System chłodzenia Chieftec IX-05B: 2x 50 mm (Opcjonalnie / Boki) Wymiary testowanej obudowy Chieftec IX-05B to klasa kompakt w pełnym tego słowa znaczeniu. Komputer mieszczący się w bryle o rozmiarze 84 x 206 x 200 milimetrów i wadze około 1,4 kilograma potrafi niewątpliwie zaskoczyć dosłownie każdego, kto nie miał wcześniej do czynienia z platformą Mini-ITX. Do środka możemy zamontować cooler procesora o maksymalnej wysokości 55 milimetrów - do tego dochodzi jeden dysk 3,5 cala i 2,5 cala lub dwa nośniki 2,5 cala mieszczące się bez problemu po wyrzuceniu dysku talerzowego. Chieftec IX-05B nie pozwala nam na montaż dodatkowego napędu na płyty. Nowością w stosunku do testowanego wcześniej modelu IX-03B jest przedni panel wyposażony w dwa porty USB 3.0 - jest to niewątpliwie ukłon w stronę użytkowników, którzy nie mogliby poradzić sobie bez dostępu do najpopularniejszego złącza z przodu obudowy. Wciąż nie mamy ani jednego portu audio, ale nie jest to większy problem w przypadku małych komputerów. Jeśli chodzi o system wentylacyjny, to producent umożliwia nam zamontowanie dwóch 50-milimetrowych wentylatorów na jednym z boków skrzynki. Komputery Mini-ITX nie generują zbyt wiele ciepła, więc nie powinno być problemu ze skutecznym odprowadzeniem go z wnętrza obudowy nawet przy pomocy coolera procesora. Jeśli znamy już zawodnika od strony technicznej, to poznajmy jego kolejne cechy dzięki oględzinom zewnętrznym. 1 2 3 4 5 6 następna › ostatnia » Chieftec IX-05B. Jeszcze lepsza obudowa Mini-ITX - SPIS TREŚCI 0 - Specyfikacja techniczna Chieftec IX-05B 1 - Chieftec IX-05B - Wygląd zewnętrzny #1 2 - Chieftec IX-05B - Wygląd zewnętrzny #2 3 - Chieftec IX-05B - Wnętrze #1 4 - Chieftec IX-05B - Wnętrze #2 5 - Czy warto kupić Chieftec IX-05B? Tagi: chieftec, ix-05b, mini-itx, obudowa, test,Arkadiusz Pracki