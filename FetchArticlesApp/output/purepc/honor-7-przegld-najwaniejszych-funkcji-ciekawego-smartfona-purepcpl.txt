Honor 7 - Przegląd najważniejszych funkcji ciekawego smartfona - SPIS TREŚCI 1 - Honor 7: Smartfon z wieloma funkcjami w przystępnej cenie 2 - Honor 7: Wykonanie / Wygląd zewnętrzny 3 - Honor 7: Wyświetlacz 4 - Honor 7: Przegląd funkcji #1 5 - Honor 7: Przegląd funkcji #2 6 - Honor 7: Aparat / Kamera 7 - Honor 7 - Podsumowanie Wybór smartfona to w dzisiejszym świecie sprawa najwyższej wagi - urządzenia mobilne na dobre wpisały się w nasze codzienne życie, a więc towarzyszą nam niemal w każdej chwili. Wysyłanie wiadomości, robienie zdjęć, przeglądanie Internetu... Te wszystkie operacje wykonywane są przez użytkowników nawet przez kilka godzin dziennie. Na rynku znajdziemy obecnie tysiące modeli od różnych producentów, co wcale nie ułatwia wizyty w sklepie. Na co warto zwracać uwagę podczas wybierania smartfona? Czy najważniejszy jest wygląd, a może ilość megapikseli w aparacie? Dla wielu klientów specyfikacja techniczna nie jest wcale najważniejsza - co prawda, warstwa sprzętowa jest bardzo ważna z wielu powodów, ale nie zawsze to ona odgrywa najważniejszą rolę. Użytkownicy skupiają się również na funkcjach oprogramowania, bowiem to właśnie z interfejsem i aplikacjami mamy do czynienia podczas użytkowania smartfona. Postanowiliśmy przejrzeć wachlarz funkcji oferowanych przez urządzenie Honor 7, które niedawno zadebiutowało na polskim rynku. Autorzy: Arkadiusz Pracki i Magdalena Adamowicz Osoby obserwujące rynek mobilny na pewno spotkały się z marką Honor - co jest jednak ważne, klienci najczęściej określali Honora jako linię produktów chińskiej marki Huawei. Azjatycki gigant w ubiegłym roku zdecydował się na przebudowanie swojej struktury, czego wynikiem było powstanie samodzielnej marki Honor. Można więc śmiało stwierdzić, że są to urządzenia mniej lub bardziej oparte na technologii Huaweia, jednakże odpowiedzialność za efekty prac inżynierów ponosi wspomniany podmiot. Honor określa się jako odważną markę, która nie boi się wyzwań i chce tworzyć smartfony wnoszące nowe funkcjonalności i rozwiązania - urządzenia Honora są przeznaczone dla ludzi "aktywnych cyfrowo", a więc posiadają funkcje dostosowane właśnie dla tych użytkowników. Honor oficjalnie zadebiutował w Europie w sierpniu tego roku, natomiast na początku września na Stadionie Narodowym w Warszawie odbyła się polska premiera smartfona Honor 7. Wspomniane urządzenie ma być interesujące głównie dzięki ciekawym funkcjom oprogramowania, które skutecznie wykorzystują podzespoły smartfona. Zerknijmy na specyfikację techniczną Honora 7: Smartfon Honor 7 został wyposażony w procesor Kirin 935 produkowany przez firmę HiSilicon należącą do koncernu Huawei. Posiada on osiem rdzeni ARM Cortex-A53 taktowanych zegarem 2,2 GHz oraz 1,5 GHz - do tego wszystkiego dochodzi zintegrowany układ graficzny ARM Mali T628 MP4. Jednostka SoC ma do swojej dyspozycji 3 GB pamięci operacyjnej. Do naszej redakcji dotarł wariant posiadający 16 GB pamięci wbudowanej, jednak na rynku dostępna jest także wersja o pojemności 64 GB. Warto wspomnieć, że pamięć może zostać rozszerzona przez slot na kartę microSD. Honor 7 obsługuje ponadto tryb dual SIM, dzięki czemu do zatoki możemy wprowadzić dwie karty nanoSIM. Smartfon został wyposażony w 5,2-calowy wyświetlacz LCD IPS-NEO o rozdzielczości 1920 x 1080 pikseli (Full HD) i gęstości wynoszącej 424 PPI. Z tyłu urządzenia znajdziemy 20-megapikselowy aparat z matrycą Sony IMX230 oraz optyką F2.0 - Honor 7 nagrywa filmy w jakości Full HD przy 30 klatkach na sekundę. Na przednim panelu znajdziemy natomiast 8-megapikselowy aparat, również z nagrywaniem filmów o rozdzielczości Full HD. Zgodnie ze specyfikacją techniczną, smartfon posiada niewymienialny akumulator o pojemności 3100 mAh. Honor 7 jest smartfonem wyróżniającym się sporą ilością dodatkowych funkcji. Postanowiliśmy sprawdzić, jak wypadają one w praktyce. Honor 7 aspiruje do miana flagowca, jednak jego sugerowana cena na rynku polskim wcale tego nie potwierdza - w przeciwieństwie do najdroższych urządzeń konkurencji, produkt od Honora jest dostępny za mniej niż 2000 złotych. Ba, mówimy tutaj o kwocie wynoszącej około 1700 złotych. Dzięki takiej wycenie smartfon ma szansę oferować klientom bardzo dobry stosunek możliwości do ceny, co jest kluczowe dla urządzeń mobilnych ze średniego segmentu. W tym przypadku mówimy o pograniczu średniej i wysokiej półki, ale opłacalność pozostaje oczywiście ważna również w tej kategorii. Tak jak wspomnieliśmy wcześniej, Honor 7 ma wyróżniać się przede wszystkim szerokim wachlarzem dostępnych funkcji - nie oznacza to jednak, że producent poszedł na ustępstwa chociażby przy designie, bowiem najnowsze urządzenie Honora cechuje również ciekawy i elegancki design. W naszej publikacji postaramy się przybliżyć Wam najważniejsze funkcje oprogramowania Honora 7, ale nie zabraknie także oględzin zewnętrznych oraz testów takich podzespołów jak m.in. aparatu. Tak więc, nie przedłużajmy już dłużej i otwórzmy turkusowe pudełko zawierające opisywanego smartfona. 1 2 3 4 5 6 7 następna › ostatnia » Honor 7 - Przegląd najważniejszych funkcji ciekawego smartfona - SPIS TREŚCI 1 - Honor 7: Smartfon z wieloma funkcjami w przystępnej cenie 2 - Honor 7: Wykonanie / Wygląd zewnętrzny 3 - Honor 7: Wyświetlacz 4 - Honor 7: Przegląd funkcji #1 5 - Honor 7: Przegląd funkcji #2 6 - Honor 7: Aparat / Kamera 7 - Honor 7 - Podsumowanie Tagi: hisilicon kirin 935, honor, honor 7, huawei, huawei honor, huawei honor 7, recenzja, smartfon, test,Arkadiusz PrackiHonor 7 - Przegląd najważniejszych funkcji ciekawego smartfona - SPIS TREŚCI 1 - Honor 7: Smartfon z wieloma funkcjami w przystępnej cenie 2 - Honor 7: Wykonanie / Wygląd zewnętrzny 3 - Honor 7: Wyświetlacz 4 - Honor 7: Przegląd funkcji #1 5 - Honor 7: Przegląd funkcji #2 6 - Honor 7: Aparat / Kamera 7 - Honor 7 - Podsumowanie Wybór smartfona to w dzisiejszym świecie sprawa najwyższej wagi - urządzenia mobilne na dobre wpisały się w nasze codzienne życie, a więc towarzyszą nam niemal w każdej chwili. Wysyłanie wiadomości, robienie zdjęć, przeglądanie Internetu... Te wszystkie operacje wykonywane są przez użytkowników nawet przez kilka godzin dziennie. Na rynku znajdziemy obecnie tysiące modeli od różnych producentów, co wcale nie ułatwia wizyty w sklepie. Na co warto zwracać uwagę podczas wybierania smartfona? Czy najważniejszy jest wygląd, a może ilość megapikseli w aparacie? Dla wielu klientów specyfikacja techniczna nie jest wcale najważniejsza - co prawda, warstwa sprzętowa jest bardzo ważna z wielu powodów, ale nie zawsze to ona odgrywa najważniejszą rolę. Użytkownicy skupiają się również na funkcjach oprogramowania, bowiem to właśnie z interfejsem i aplikacjami mamy do czynienia podczas użytkowania smartfona. Postanowiliśmy przejrzeć wachlarz funkcji oferowanych przez urządzenie Honor 7, które niedawno zadebiutowało na polskim rynku. Autorzy: Arkadiusz Pracki i Magdalena Adamowicz Osoby obserwujące rynek mobilny na pewno spotkały się z marką Honor - co jest jednak ważne, klienci najczęściej określali Honora jako linię produktów chińskiej marki Huawei. Azjatycki gigant w ubiegłym roku zdecydował się na przebudowanie swojej struktury, czego wynikiem było powstanie samodzielnej marki Honor. Można więc śmiało stwierdzić, że są to urządzenia mniej lub bardziej oparte na technologii Huaweia, jednakże odpowiedzialność za efekty prac inżynierów ponosi wspomniany podmiot. Honor określa się jako odważną markę, która nie boi się wyzwań i chce tworzyć smartfony wnoszące nowe funkcjonalności i rozwiązania - urządzenia Honora są przeznaczone dla ludzi "aktywnych cyfrowo", a więc posiadają funkcje dostosowane właśnie dla tych użytkowników. Honor oficjalnie zadebiutował w Europie w sierpniu tego roku, natomiast na początku września na Stadionie Narodowym w Warszawie odbyła się polska premiera smartfona Honor 7. Wspomniane urządzenie ma być interesujące głównie dzięki ciekawym funkcjom oprogramowania, które skutecznie wykorzystują podzespoły smartfona. Zerknijmy na specyfikację techniczną Honora 7: Smartfon Honor 7 został wyposażony w procesor Kirin 935 produkowany przez firmę HiSilicon należącą do koncernu Huawei. Posiada on osiem rdzeni ARM Cortex-A53 taktowanych zegarem 2,2 GHz oraz 1,5 GHz - do tego wszystkiego dochodzi zintegrowany układ graficzny ARM Mali T628 MP4. Jednostka SoC ma do swojej dyspozycji 3 GB pamięci operacyjnej. Do naszej redakcji dotarł wariant posiadający 16 GB pamięci wbudowanej, jednak na rynku dostępna jest także wersja o pojemności 64 GB. Warto wspomnieć, że pamięć może zostać rozszerzona przez slot na kartę microSD. Honor 7 obsługuje ponadto tryb dual SIM, dzięki czemu do zatoki możemy wprowadzić dwie karty nanoSIM. Smartfon został wyposażony w 5,2-calowy wyświetlacz LCD IPS-NEO o rozdzielczości 1920 x 1080 pikseli (Full HD) i gęstości wynoszącej 424 PPI. Z tyłu urządzenia znajdziemy 20-megapikselowy aparat z matrycą Sony IMX230 oraz optyką F2.0 - Honor 7 nagrywa filmy w jakości Full HD przy 30 klatkach na sekundę. Na przednim panelu znajdziemy natomiast 8-megapikselowy aparat, również z nagrywaniem filmów o rozdzielczości Full HD. Zgodnie ze specyfikacją techniczną, smartfon posiada niewymienialny akumulator o pojemności 3100 mAh. Honor 7 jest smartfonem wyróżniającym się sporą ilością dodatkowych funkcji. Postanowiliśmy sprawdzić, jak wypadają one w praktyce. Honor 7 aspiruje do miana flagowca, jednak jego sugerowana cena na rynku polskim wcale tego nie potwierdza - w przeciwieństwie do najdroższych urządzeń konkurencji, produkt od Honora jest dostępny za mniej niż 2000 złotych. Ba, mówimy tutaj o kwocie wynoszącej około 1700 złotych. Dzięki takiej wycenie smartfon ma szansę oferować klientom bardzo dobry stosunek możliwości do ceny, co jest kluczowe dla urządzeń mobilnych ze średniego segmentu. W tym przypadku mówimy o pograniczu średniej i wysokiej półki, ale opłacalność pozostaje oczywiście ważna również w tej kategorii. Tak jak wspomnieliśmy wcześniej, Honor 7 ma wyróżniać się przede wszystkim szerokim wachlarzem dostępnych funkcji - nie oznacza to jednak, że producent poszedł na ustępstwa chociażby przy designie, bowiem najnowsze urządzenie Honora cechuje również ciekawy i elegancki design. W naszej publikacji postaramy się przybliżyć Wam najważniejsze funkcje oprogramowania Honora 7, ale nie zabraknie także oględzin zewnętrznych oraz testów takich podzespołów jak m.in. aparatu. Tak więc, nie przedłużajmy już dłużej i otwórzmy turkusowe pudełko zawierające opisywanego smartfona. 1 2 3 4 5 6 7 następna › ostatnia » Honor 7 - Przegląd najważniejszych funkcji ciekawego smartfona - SPIS TREŚCI 1 - Honor 7: Smartfon z wieloma funkcjami w przystępnej cenie 2 - Honor 7: Wykonanie / Wygląd zewnętrzny 3 - Honor 7: Wyświetlacz 4 - Honor 7: Przegląd funkcji #1 5 - Honor 7: Przegląd funkcji #2 6 - Honor 7: Aparat / Kamera 7 - Honor 7 - Podsumowanie Tagi: hisilicon kirin 935, honor, honor 7, huawei, huawei honor, huawei honor 7, recenzja, smartfon, test,Arkadiusz Pracki