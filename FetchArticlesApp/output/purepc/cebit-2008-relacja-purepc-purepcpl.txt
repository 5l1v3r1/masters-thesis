Coroczne targi CeBIT odbywające się w Hanowerze (Niemcy) odwiedzane są przez setki tysięcy ludzi, chętnych zobaczyć nowinki techniczne, produkty znanych marek czy wygrać niezliczone nagrody w konkursach organizowanych przez wystawców. Dla wielu jednak targi CeBIT to miejsce na spotkanie się w szerszym gronie i porozmawianie na temat rozwoju rynku elektroniki użytkowej, oprogramowania jak i również trendów panujących w wzornictwie nowych produktów. Redakcja PurePC również zagościła na tegorocznych targach by poinformować o nowościach i nadchodzących technologiach w branży IT. O tym co widzieliśmy i słyszeliśmy w czasie pobytu na targach, moglibyśmy opisywać wiele dni i nocy. Postanowiliśmy nie zarzucać Was dziesiątkami stron tekstu, tylko rozdzielić relację na dwie części. Pierwsza część relacji to przedstawienie w telegraficznym skrócie za pomocą fotografii, wszystkiego co widzieliśmy na tegorocznych targach. Oczywiście telegraficzny skrót to ok. 1100 zdjęć bardzo dobrej jakości, zgrupowanych na 34 stronach galerii. Wszystkie nowości na temat produktów przedstawiamy Wam wraz z naszym newsman-em "KonradGT" na łamach serwisu lecz nowości jest tak dużo, że nie sposób wszystkich pokazać i opisać. Wybieramy dla Was tylko najlepsze smakołyki z CeBIT. Zapraszam do obejrzenia fotorelacji: (kliknij na zdjęcie by wejść do fotorelacji) Druga część relacji to wywiady wideo z przedstawicielami firm, z którymi mieliśmy przyjemność się spotkać i porozmawiać w czasie targów. Można tu wymienić takie firmy jak: Foxconn, Zotac, Sapphire, be quiet!, Galaxy, Revoltec jak i Pentagram. Każda z relacji będzie oddzielnym artykułem z dodatkiem wywiadu wideo, które od następnego tygodnia będą sukcesywnie pojawiać się na naszej stronie. Zapraszam już dziś do przejrzenia fotorelacji z targów a w następnym tygodniu na wywiady z firmami bardzo dobrze znanymi na Polskim rynku. (skomentuj relację na forum dyskusyjnym) Rafał Romański Redaktor Naczelny PurePC.pl Tagi: cebit, cebit 2008, fotorelacja, galeria, relacja,Rafał Romański