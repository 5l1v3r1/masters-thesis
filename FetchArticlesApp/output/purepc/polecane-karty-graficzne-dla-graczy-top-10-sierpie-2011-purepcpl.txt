Polecane karty graficzne dla graczy - TOP 10 - Sierpień 2011 - SPIS TREŚCI 0 - Gorąca dziesiątka 1 - Radeon HD 6790 2 - Radeon HD 6850 3 - GeForce GTX 460 4 - Radeon HD 6870 5 - GeForce GTX 560 6 - GeForce GTX 560 Ti 7 - Radeon HD 6950 8 - GeForce GTX 570 9 - Radeon HD 6970 10 - GeForce GTX 580 Jeżeli pomimo sprawdzenia dziesiątek testów, przeanalizowania setek wykresów oraz przeczytania tysięcy opinii na forach dyskusyjnych, wciąż nie potrafisz zdecydować jaką kartę graficzną kupić - mamy dla Ciebie ratunek - subiektywny poradnik zakupowy PurePC. W naszym serwisie przetestowaliśmy większość aktualnie dostępnych układów graficznych, dlatego teraz pokusiliśmy się o sporządzenie krótkiego zestawienia, jakimi produktami szczególnie warto się zainteresować. Głównym kryterium była nie tylko cena, ale również wydajność oraz jakość wykonania samego urządzenia - wszak będzie ono służyć do intensywnej zabawy w najnowszych tytułach. W takim wypadku komfort pracy systemu chłodzenia, potencjał podkręcania czy dodatkowe wyposażenie jest bardzo ważne. Wybraliśmy zatem dziesięć kart graficznych w przedziale od 500 do 1800 złotych, które naszym skromnym zdaniem są obecnie najciekawszymi propozycjami. Autor: Caleb - Sebastian Oktaba Poniższe zestawienie w założeniu nigdy nie aspirowało do miana testu przekrojowego, dlatego nie uświadczycie tutaj żadnych wykresów, pomiarów czy drobiazgowego opisu komponentów. Skupiamy się wyłącznie na ogólnej atrakcyjności danego produktu z punktu widzenia konsumenta, oczywiście popartych naszymi doświadczeniami i wcześniejszymi publikacjami. Osoby bliżej zainteresowane wydajnością układów graficznych występujących w TOP 10, odsyłamy bezpośrednio do bogatej bazy artykułów PurePC: Test Radeon HD 6800 vs GeForce GTX 460 - Królowie środka Test GeForce GTX 580 - Imperium Kontratakuje Test AMD Radeon HD 6950 i HD 6970 - O Dwóch Takich... Test GeForce GTX 570 - Pogromca HD 6970 Test GeForce GTX 560 Ti - Przegląd modeli niereferencyjnych Test kart graficznych Radeon i GeForce ze średniej półki Test GeForce GTX 550 Ti - ASUS, Leadtek, Zotac i Palit Test GeForce GTX 590 - Pogromca AMD Radeon HD 6990 Test Radeon HD 6990 - Podwójne uderzenie od AMD Przedział cenowy od niespełna 500 do blisko 1800 złotych jest bardzo szeroki, w związku z czym ograniczyliśmy się wyłącznie do jednej karty danego typu. Przykładowo, jeśli poszukujesz GeForce GTX 560 znajdziesz w TOP 10 naszego faworyta, jednak nie oznacza to automatycznie, że resztę konstrukcji należy skreślić. Wprost przeciwnie, aczkolwiek kryterium tego poradnika jest jasne - wybieramy tylko dziesięć modeli. Szczegółową specyfikację techniczną kart graficznych, wraz z uwzględnieniem obsługiwanych technologii, zamieściliśmy na początku każdej podstrony. Większość produktów została już fabrycznie podkręcona lub przynajmniej przystosowana do OC, posiadając zainstalowany niereferencyjny system chłodzenia. Warto także zwrócić uwagę na dostępne wyjścia obrazu oraz okres gwarancji. Resztę znajdziecie w testach i recenzjach wypunktowanych wyżej. 1 2 3 4 5 6 7 8 9 … następna › ostatnia » Polecane karty graficzne dla graczy - TOP 10 - Sierpień 2011 - SPIS TREŚCI 0 - Gorąca dziesiątka 1 - Radeon HD 6790 2 - Radeon HD 6850 3 - GeForce GTX 460 4 - Radeon HD 6870 5 - GeForce GTX 560 6 - GeForce GTX 560 Ti 7 - Radeon HD 6950 8 - GeForce GTX 570 9 - Radeon HD 6970 10 - GeForce GTX 580 Tagi: amd, amd radeon, geforce, karty graficzne, nvidia, polecane, polecane karty graficzne, top 10, top10,Sebastian Oktaba