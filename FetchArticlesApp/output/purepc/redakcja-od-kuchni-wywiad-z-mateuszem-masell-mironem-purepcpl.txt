Z pewnością większość z was zastanawiało kiedyś, co za ludzie kryją się pod forumowymi ksywkami i avatarami, kim są i co robią na codzień. Ten oto powód skłonił nas do przeprowadzenia serii wywiadów z członkami naszej redakcji. Jako pierwszy poszedł pod młotek: Mateusz “MaSell” Miron. Znany Wam z naszego forum oraz ze swoich wyczynów w dziedzinie podkręcania, a szczególnie z osiągnięć na pamięciach Winbond BH-5. No to zaczynamy: PurePC (18:47) Na początek przedstaw się naszej społeczności: skąd jesteś, jak się nazywasz, wiek, typowe dane osobowe. MaSell (18:48) Kurczę, dziwnie tak, nie wiem jak zacząć :-P . PurePC (18:48) Hehehe, wiedziałem, że tak będzie. PurePC (18:48) Ale spoko, początki są zawsze najgorsze. MaSell (18:50) Nazywam się Mateuszek aka MaSell. Od urodzenia mieszkam w Olsztynie, gdzie obecnie uczę się w ostatniej klasie LO (nie polecam ;-) ). Jako, iż ani razu nie “kiblowałem” mam 18lat... jednak już bliżej 19stki niż 18stki. Jak większość osób w tym wieku posiadam bardzo milutką kobietkę :-) . PurePC (18:50) Nie polecasz mieszkania w Olsztynie czy chodzenia do klasy maturalnej? MaSell (18:51) Do LO ogólnie, szkoła to zło konieczne, jednak niezbędne do normalnego funkcjonowania w przyszłości :-) . Nawet overclocking wymaga nauki :-) ! PurePC (18:51) Rozumiem. PurePC (18:51) Mimo że jesteś dość młodą osobą, to na PurePC (a wcześniej Tweaku) jesteś już od dawna. PurePC (18:52) Powiedz nam jak to się zaczęło, cała fascynacja komputerami? MaSell (18:52) Z tego co pamiętam, na Tweaku zarejestrowałem się w 2004 roku. MaSell (18:52) Wcześniej udzielałem się na innym, mniejszym forum. MaSell (18:53) Wszystko zaczęło się od tego, że chciałem podkręcić mojego dość wiekowego na obecne czasy Athlona 1.33GHz Thunderbird, jednak opcje w biosie płyty głównej mi na to nie pozwalały (ECS K7S5A... kto miał to wie o czym mówię). MaSell (18:55) Później, jak wiadomo, chciałem coraz więcej i więcej MHz, kupowałem lepsze chłodzenie powietrzem, następnie pierwszy zestaw chłodzenia wodą, pierwsze próby ekstremalnego chłodzenia.... co z tego wynikło? Osoba bacznie śledząca polska scenę OC wie doskonale. PurePC (18:55) Czyli jednym słowem: była to bardziej chęć zaoszczędzenia pieniędzy na lepszy sprzęt czy może mania sprawdzenia ile fabryka naprawdę mu dała? MaSell (19:00) Chciałem mieć szybszy komputer, jakoś o nowym wtedy nie myślałem. Dość dawno temu w jakiejś gazecie komputerowej przeczytałem dość ciekawy artykuł na temat podkręcania kart graficznych. Sam wtedy posiadałem popularnego GF 2MX400 64MB, więc spróbowałem. Był to pierwszy podzespół, który kiedykolwiek podkręciłem, pamiętam to jak dziś. Ze standardowych taktowań 200/166 zrobiło się około 250/175. Wyniki były ciekawe, gry chodziły nieco płynniej, więc, gdy nadarzyła się okazja (stałe łącze), chciałem także zdobyć informacje jak podkręcić procesor. 1 2 3 następna › ostatnia » Tagi: MaSell, Mateusz Miron, redakcja, wywiad,Rafał Romański