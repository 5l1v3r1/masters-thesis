Dwie duże imprezy overclockerskie w ciągu zaledwie jednego tygodnia? Tak, to jak najbardziej jest możliwe. Po udanym starcie w europejskich potyczkach, o których pisaliśmy w tej relacji, przyszedł czas na udział w znacznie większym przedsięwzięciu, jakim z pewnością było MSI European Overclocking Challenge 2008. Warto wspomnieć, że konkurencja była niezwykle silna i licznie dopisała. Działo się sporo, zatem zapraszamy do zapoznania się z krótką relacją i foto-story z tejże imprezy, w której było nam dane uczestniczyć jako reprezentacja Polski. Autor: ryba – Marcin Rywak. Już jakiś czas temu, bo po marcowych targach Cebit, firma MSI postanowiła stworzyć europejski turniej podkręcania. Połączono go wraz z premierą nowego chipsetu Intela – P45. Cała impreza była organizowana od początku z dużym rozmachem i profesjonalnie. W turnieju wzięło udział w sumie, aż dwadzieścia zespołów, w większości reprezentowanych przez najbardziej znanych nadtaktowywaczy Europy. PurePC było zaproszone przez MSI do współpracy do celów medialnych. Tak się również dobrze składa, że moja skromna osoba wraz z Piotrem „Chaosem” Majem, mogła reprezentować barwy naszego kraju. Poniżej przedstawiamy listę wszystkich krajów, które brały udział: Belgia Chorwacja Czechy Dania Finlandia Francja Grecja Hiszpania Holandia Niemcy Norwegia Polska Portugalia Rosja Rumunia Serbia Szwecja Turcja Węgry Wielka Brytania Jak widać, lista długa, więc było z kim walczyć. Cała idea turnieju polegała na walce wszystkich osób w benchmarkach, lecz w jednym miejscu i w jednym czasie, a nie w domu, jak to ma miejsce na co dzień. Prócz tego, każdy miał mieć takie same szanse, więc organizator dostarczył każdemu zespołowi przed zawodami taki sam zestaw, aby każdy mógł się z nim zapoznać znacznie wcześniej. Na platformę testową składały się następujące komponenty: Intel Core 2 Duo E8400 MSI P45D3 Platinum OCZ Platinum 2x1GB DDR2 16000 MSI 9600GT OCZ PC Power & Cooling 750W OCZ Vendetta 2 Aplikacje w których musieliśmy wykonać testy: SuperPI 1M Cinebench R10 3Dmark 2005 E8400 to nie QX za dużo większą kasę, a 9600GT to nie super high-end karta, lecz tutaj chodziło o umiejętności ekstremalnego podkręcania, a nie zmiany mnożnika w BIOSie, dlatego ten sprzęt był idealny do tego, co musieliśmy robić, czyli kręcić, kręcić i jeszcze raz kręcić... Jako miejsce turnieju wybrano Amsterdam, gdyż to odział holenderski był pomysłodawcą imprezy. Na miejsce dotarliśmy samolotem, dzień przed oficjalnym rozpoczęciem turnieju. 1 2 3 4 5 następna › ostatnia » Tagi: msi, msi european overclocking challange 2008, oc, overclocking, relacja, zawody,ryba