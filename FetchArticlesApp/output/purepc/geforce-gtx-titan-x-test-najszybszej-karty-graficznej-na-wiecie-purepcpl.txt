GeForce GTX Titan X. Test najszybszej karty graficznej na świecie - SPIS TREŚCI 0 - Zielony promień zmiata wszystko na swojej drodze 1 - NVIDIA GeForce GTX Titan X - Budowa i parametry techniczne 2 - Platforma FCAT do zgrywania obrazu 3 - Platforma testowa i metodologia pomiarowa 4 - Testy: 3DMark - Fire Strike Standard Test 5 - Test Assassin's Creed: Unity - High / Bloom / MSAA / HBAO+ 6 - Test Batman: Arkham Origins - Very High / PhysX OFF / MSAA 7 - Test Battlefield 4 - Ultra / HBAO / FoV 70 / AA High / MSAA 8 - Test CoD: Advanced Warfare - Extra / HBAO+ / SMAA x2 / SSAA 9 - Test Crysis 3 - Very High / Blur Medium / AF x16 / SMAA 10 - Test Far Cry 4 - Ultra / Fur/ Godrays / HBAO+ / SMAA 11 - Test Metro: Last Light - High / PhysX OFF / AF x16 / SSAA 12 - Test Skyrim - Very High / AF x16 / FXAA / AA 13 - Test Tomb Raider - Ultra / TressFX / AF x16 / SSAA / FXAA 14 - Test Watch Dogs - High / HBAO+ High / Blur / MSAA 15 - Overclocking - 3DMark / Crysis 3 / Battlefield 4 / Watch Dogs 16 - Pobór mocy - spoczynek / obciążenie / OC 17 - Temperatury - spoczynek / overclocking 18 - Podsumowanie - Gdybym był bogaty... Premiera GeForce GTX Titan X właśnie stała się faktem dokonanym. Mieliśmy już okazję przetestować aktualnie najszybszą jednordzeniową kartę graficzną na świecie, której specyfikacja techniczna nie pozostawia złudzeń, że GeForce GTX 980 zaprezentowany przed zaledwie sześcioma miesiącami traci koszulkę lidera. NVIDIA właśnie odsłoniła wszystkie atuty Maxwella podkreślając zarazem swoją dominującą pozycję rynkową, jeszcze zanim konkurencja zdążyła odpowiedzieć na słabsze odmiany GM200 (GeForce GTX 900). Potrzebujecie bezkompromisowej wydajności doprawionej 12 GB pamięci GDDR5? GeForce GTX Titan X spełni Wasze oczekiwania. Warunkiem jest oczywiście posiadanie bardzo grubego portfela, bowiem sprzęt wyceniono na kwotę 999 dolarów. Zszokowani? Cóż... GeForce GTX Titan X jest skierowany do największych entuzjastów i profesjonalistów zdeterminowanych posiadać najszybsze rozwiązania, którzy nie przejmują się astronomicznymi kosztami. Autor: Sebastian Oktaba Pierwszy GeForce GTX Titan zadebiutował w lutym 2013 roku, bazując na okrojonym rdzeniu GK110, który po kolejnej korekcie trafił również do znacznie tańszego GeForce GTX 780. Dwanaście miesięcy później pojawiła się wersja rozwojowa tego monstrum, czyli GeForce GTX Titan Black, mającego cywilny odpowiednik w postaci GeForce GTX 780 Ti. Obydwie karty graficzne w stosunku do zwykłych GTX-ów charakteryzowały się między innymi rozszerzoną ilością pamięci GDDR5 wynoszącą 6GB. Bohater dzisiejszego artykułu jeszcze nie posiada takiego substytutu, ale dotychczasowe doświadczenie pozwala przypuszczać, że najpóźniej w połowie bieżącego roku rodzina GeForce znowu się powiększy. Strategiczne decyzje NVIDII zależą oczywiście od kontroferty AMD, niemniej jeśli wierzyć najświeższym plotkom Radeon R9 390X zadebiutować może dopiero w czerwcu i najmłodszemu dziecku Zielonych na dłuższą chwilę przypadnie tytuł absolutnego króla wydajności. Przywilej posiadania takiego sprzętu tradycyjnie wyceniono na skromne 999 dolarów, zatem GeForce GTX Titan X trudno nazwać sprzętem dla każdego. Prezentowana karta graficzna to poziom wyżej niż aktualny high-end. Potrzebujecie bezkompromisowej wydajności doprawionej 12 GB pamięci GDDR5? GeForce GTX Titan X spełni Wasze oczekiwania. Warunkiem jest oczywiście posiadanie bardzo grubego portfela. Kariera architektury Maxwell wystartowała razem z GeForce GTX 750, aczkolwiek była zaledwie pierwszym rozdziałem dłuższej historii, którą w kolejnych miesiącach zamierzała pisać NVIDIA. Dopiero dzisiaj zaprezentuje pełnię swoich możliwości, bowiem rdzeń GM200 napędzający GeForce GTX Titan X jest znacznie bardziej zaawansowany nawet od krzemowego serca GeForce GTX 980. Omawiany układ wykorzystuje 24 bloki SM (Streaming Multiprocessors) oznaczające 3072 procesory CUDA, 192 jednostki teksturujące oraz 96 ROP-ów. Urządzenie otrzymało również 12 GB pamięci graficznej GDDR5, co poniektórym może wydawać się zabiegiem niepotrzebnym, aczkolwiek zwolennicy grania w bardzo wysokich rozdzielczościach będą zadowoleni (Assassin's Creed: Unity oraz Call od Duty: Advanced Warfare w 2560x1440 alokują ponad 4500 MB). Natomiast 384-bitowa magistrala zapewnia ogólny wzrost przepustowości w stosunku do GeForce GTX 980, posiadającego węższą 256-bitową szynę. Istotne zmiany poczyniono także w sferze energooszczędności, bowiem współczynnik TDP wynosi teraz 250W, niemniej przy powyższej specyfikacji musiało to nastąpić. Proces technologiczny nie przeszedł w niższy wymiar, producent wciąż pozostaje wierny sprawdzonym 28 nm. GeForce GTX Titan X obsługuje wszystkie technologie NVIDII m.in.: sprzętową akcelerację fizyki PhysX, synchronizację G-Sync, wygładzanie krawędzi MFAA i TXAA. Producent deklaruje także całkowitą zgodność z DirectX 12 (future level 12.1). Chociaż GeForce GTX Titan X jest dwukrotnie droższy od GeForce GTX 980, zapewnia wzrost wydajności na poziomie maksymalnie 35-40% względem słabszego modelu. Sceptycy pewnie oczekiwaliby 100% przyspieszenia, ale najwyższy segment rządzi się swoimi prawami - tutaj zawsze dopłata była nieproporcjonalna do faktycznych korzyści. Biorąc jednak pod uwagę możliwości GeForce GTX 980, powyższa sytuacja entuzjastom przeszkadzać raczej nie powinna, mówimy przecież o nieprawdopodobnym wręcz potencjale. Dodatkowo warto zauważyć, że stosunkowo niskie taktowanie rdzenia wynoszące 1002 MHz powinno sprzyjać spektakularnemu podkręcaniu, zatem osiągnąwszy częstotliwość na poziomie 1300 MHz GeForce GTX Titan X będzie niedościgniony. Gotowi na spotkanie z zielonooką bestią? Zapnijcie pasy bezpieczeństwa... 1 2 3 4 5 6 7 8 9 … następna › ostatnia » GeForce GTX Titan X. Test najszybszej karty graficznej na świecie - SPIS TREŚCI 0 - Zielony promień zmiata wszystko na swojej drodze 1 - NVIDIA GeForce GTX Titan X - Budowa i parametry techniczne 2 - Platforma FCAT do zgrywania obrazu 3 - Platforma testowa i metodologia pomiarowa 4 - Testy: 3DMark - Fire Strike Standard Test 5 - Test Assassin's Creed: Unity - High / Bloom / MSAA / HBAO+ 6 - Test Batman: Arkham Origins - Very High / PhysX OFF / MSAA 7 - Test Battlefield 4 - Ultra / HBAO / FoV 70 / AA High / MSAA 8 - Test CoD: Advanced Warfare - Extra / HBAO+ / SMAA x2 / SSAA 9 - Test Crysis 3 - Very High / Blur Medium / AF x16 / SMAA 10 - Test Far Cry 4 - Ultra / Fur/ Godrays / HBAO+ / SMAA 11 - Test Metro: Last Light - High / PhysX OFF / AF x16 / SSAA 12 - Test Skyrim - Very High / AF x16 / FXAA / AA 13 - Test Tomb Raider - Ultra / TressFX / AF x16 / SSAA / FXAA 14 - Test Watch Dogs - High / HBAO+ High / Blur / MSAA 15 - Overclocking - 3DMark / Crysis 3 / Battlefield 4 / Watch Dogs 16 - Pobór mocy - spoczynek / obciążenie / OC 17 - Temperatury - spoczynek / overclocking 18 - Podsumowanie - Gdybym był bogaty... Tagi: geforce, gm200, gtx, gtx titan x, karta graficzna, maxwell, nvidia, test,Sebastian Oktaba