Test kart graficznych AMD Radeon R7 370 vs GeForce GTX 750 Ti - SPIS TREŚCI 1 - Skądś go znam... Radeon HD 7850 wiecznie żywy? 2 - MSI Radeon R7 370 Gaming - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Podsumowanie - Stary, ale jary? Niezupełnie... Lawina premier kart graficznych AMD Radeon serii 300 przyniosła nie tylko najmocniejsze modele, ale również konstrukcje skierowane do zdecydowanie mniej wymagających użytkowników, dysponujących ograniczonym budżetem zakupowym. Pomimo iż Czerwoni mają ugruntowaną pozycję w przedziale 500-700 złotych, dzięki Radeonowi R7 265 oraz Radeonowi R9 270, firma postanowiła wprowadzić tutaj jeszcze jednego zawodnika - Radeona R7 370. Dlaczego wybrano akurat ten segment? Chociaż konfrontacje gigantów przyciągają uwagę gawiedzi, czego najlepszym przykładem okazuje się porównanie Radeona R9 Fury X oraz GeForce GTX 980 Ti, większość kupuje podzespoły zdecydowanie tańsze. Radeon R7 370 będzie rywalizował głównie z fabrycznie podkręconymi GeForce GTX 750 Ti, zaś niniejszy test rozstrzygnie czy skutecznie. Autor: Sebastian Oktaba NVIDIA ostatnimi czasy trochę zaniedbuje rynek tańszych kart graficznych, skierowanych do statystycznego i mniej zamożnego gracza, jednocześnie nadzwyczaj intensywnie rozwijając ofertę droższych konstrukcji. W widełkach cenowych 1300-4500 złotych Zieloni posiadają GeForce GTX 970, GeForce GTX 980, GeForce GTX 980 Ti oraz GeForce GTX Titan X, natomiast niżej znajdziemy tylko GeForce GTX 960 wspieranego przez niemłodego już GeForce GTX 750 Ti. Resztę stanowią niedobitki Keplerów, których dostępność powoli się wyczerpuje m.in.: szalenie popularnego GeForce GTX 660. Priorytety AMD wyglądają zupełnie inaczej. W przedziale 600-1000 złotych możemy wybierać między Radeonem R7 265, Radeonem R9 270, Radeonem R9 270X, Radeonem R9 280, Radeonem R9 285, Radeonem R9 380 oraz zależnie od wahania zagranicznej waluty - również Radeonem R9 280X. Wstawienie tutaj kolejnego modelu wydaje się zupełnie niepotrzebne, ale prawdopodobnie część wymienionych wcześniej kart graficznych przejdzie niebawem na zasłużoną emeryturę i wtedy Radeon R7 370 powinien godnie zastąpić weteranów. Jakie argumenty zamierza wykorzystać? Radeon R7 370 jest usprawnionym Radeonem R7 265, którego korzenie sięgają legendarnego Radeona HD 7850, wprowadzonego do sprzedaży w pierwszym kwartale 2012 roku. Zmieniły się głównie taktowania. Radeon R7 370 został zbudowany na układzie Trinidad PRO dysponującym 1024 procesorami strumieniowymi, 64 jednostkami teksturującymi oraz 32 ROP-ami. Przeglądając kroniki historyczne opisujące ewolucję kart graficznych AMD można dostrzec, że identyczna konfiguracja była wcześniej wykorzystywana... Powiedzmy to wszyscy głośno i wyraźnie bez cienia wątpliwości! Radeon R7 370 jest usprawnionym Radeonem R7 265, którego korzenie sięgają legendarnego Radeona HD 7850, wprowadzonego do sprzedaży w pierwszym kwartale 2012 roku. Podobny manewr wykonano również w przypadku Radeonów R9 390/390X oraz Radeona R9 380, jednakże tym razem producent sięgnął po naprawdę wiekowy kawałek krzemu. Skutkiem tego wykorzystany rdzeń graficzny to jeszcze architektura GCN 1.0 pozbawiona między innymi obsługi FreeSync i TrueAudio. Taka decyzja AMD podyktowana jest brakiem kolejnej generacji układów dedykowanych urządzeniom niższego szczebla, jak również mniejszymi potrzebami samych użytkowników, co mimo wszystko budzi obiekcje. Zwolennicy AMD stwierdzą zapewne, że producent nie musiał opracowywać nowych procesorów graficznych, ponieważ kolejne wcielenia Radeona HD 7850 pomimo upływających lat trzymają formę. Sceptycy dostaną natomiast znakomity argument, aby napiętnować firmę minimalizującą koszty poprzez odgrzewanie starszych układów. Ostatnią sytuację tego rodzaju zafundowała klientom NVIDIA, która trzykrotnie pod postaciami GeForce 8800 GT → GeForce 9800 GT → GeForce GTS 250 reanimowała skądinąd bardzo udany rdzeń G92. W przypadku Czerwonych dodatkowe kontrowersje wywołuje też zastosowane nazewnictwo, bowiem według nomenklatury AMD prezentowany dzisiaj Radeon R7 370 powinien być wyraźnie szybszy od Radeona R7 265 oraz Radeona R9 270. Tymczasem wbrew jakiejkolwiek logice przegrywa z podkręconymi wersjami tego pierwszego i referentami drugiego... Wizerunkowo nie wygląda to najlepiej, jednak decydująca będzie oczywiście kwestia ceny, albowiem nawet rebrandowany sprzęt można upłynnić za rozsądne pieniądze. 1 2 3 4 5 6 7 8 9 … następna › ostatnia » Test kart graficznych AMD Radeon R7 370 vs GeForce GTX 750 Ti - SPIS TREŚCI 1 - Skądś go znam... Radeon HD 7850 wiecznie żywy? 2 - MSI Radeon R7 370 Gaming - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Podsumowanie - Stary, ale jary? Niezupełnie... Tagi: amd, gcn, gtx 750 ti, hd 7850, karta graficzna, radeon, radeon r7 370, test,Sebastian Oktaba