Miło nam poinformować, że w dniach 27-29 lipca 2007 odbędzie się druga edycja zlotu użytkowników serwisu PurePC.pl. Tak jak rok temu organizujemy zlot wraz ze Zjazdem O/C & Moders 2007. Miasto pozostało bez zmian, czyli czeka nas odpoczynek i zabawa w pięknym nadmorskim Gdańsku. Tegoroczna impreza odbędzie się na terenie historycznego miejsca – Stoczni Gdańskiej! Położenie w centrum oraz blisko głównych traktów komunikacyjnych zapewni łatwy i bezproblemowy dojazd do miejsca Zjazdu. W tym roku zaproponowaliśmy kilka miejsc noclegowych, które są położone najbliżej miejsca Zjazdu, prosimy zarezerwować nocleg we własnym zakresie. Co tu więcej powiedzieć zapraszamy na stronę www.zjazd.pl, gdzie można uzyskać więcej informacji oraz na nasze forum, gdzie dowiecie się kogo możecie poznać lub z kim się zabrać by umilić sobie podróż i zabawę. Do zobaczenia w Gdańsku! Rafał Romański Redaktor Naczelny PurePC.pl Tagi: gdańsk, purepc, zlot,Rafał Romański