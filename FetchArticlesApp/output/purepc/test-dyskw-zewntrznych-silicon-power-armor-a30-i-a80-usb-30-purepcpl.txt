Test dysków zewnętrznych Silicon Power Armor A30 i A80 USB 3.0 - SPIS TREŚCI 0 - Przenośne dyski twarde w nowoczesnych zbrojach 1 - Silicon Power Armor A30 i Armor A80 1TB - Specyfikacja i budowa 2 - Platforma testowa i metodologia pomiarowa 3 - Testy: HD Tune Pro 4.5 - Zapis 4 - Testy: HD Tune Pro 4.5 - Odczyt 5 - Testy: Czas dostępu / HD Tach 3.0.4.0 - Odczyt 6 - Testy: ATTO Disk Benchmark - Odczyt i Zapis 7 - Testy: Crystal Disk Mark - Zapis i Odczyt 4K 8 - Testy: Crystal Disk Mark - IOPS 4K 9 - Testy: Passmark Performance Test 7.0 10 - Testy: Kopiowanie MP3 i ISO 11 - Testy: 7-Zip / Wiedźmin / Crysis 2 12 - Testy: Wielozadaniowość 13 - Podsumowanie - Wojownicy w zbrojach, lecz bez białego konia Talerzowe dyski twarde to niezastąpione narzędzie do magazynowania danych, których ewolucja postępuje bardzo powoli w stosunku do innych pamięci masowych, ale przynajmniej pojemność takich nośników jest znacznie większa od półprzewodnikowych (SSD), natomiast koszt zakupu relatywnie nieduży. Całe szczęście, ponieważ cennego materiału nieustannie przybywa - zdjęcia, filmy, oprogramowanie i muzyka zajmuje coraz więcej miejsca. Odkąd rozwój urządzeń mobilnych zdecydowanie przyspieszył, wzrosło także zapotrzebowanie na przenośne dyski twarde, jakie można w razie potrzeby podpiąć do komputera, przegrać potrzebne pliki i schować sprzęt do szuflady. Praktyczne aspekty takiego rozwiązania docenią zwłaszcza właściciele smukłych notebooków, jakich konstrukcja nie pozwala na zamontowanie dodatkowego twardziela. Wtedy przenośny HDD zamknięty w zgrabnej kieszeni, chroniącej zawartość przed wstrząsami lub warunkami środowiskowymi, okazuje się wręcz niezastąpiony. Większość producentów związanych z rynkiem pamięci masowych posiada w ofercie kilka takich modeli, zaś dzisiaj przyjrzymy się konstrukcjom Silicon Power Armor A30 i Armor A80 USB 3.0 - obydwa o pojemności 1TB. Autor: Sebastian Oktaba Silicon Power jest producentem niezbyt znanym na rodzimym rynku, aczkolwiek mieliśmy już okazję testować kilka dysków SSD sygnowanych jego logotypem, które wypadły zupełnie przyzwoicie. Oczywiście, firma samodzielnie nie wytwarza komponentów elektronicznych tylko wykorzystuje ogólnodostępną technologię (np.: kontrolery SandForce 2281, pamięci NAND Intel & Micorn), oferując sprzęt na podobnym poziomie jak wiele innych popularnych marek. Poza tym, portfolio Silicon Power zawiera wspomniane na początku przenośne dyski HDD, karty SD, pendrive itp. Producent kusi przede wszystkim niewygórowanymi cenami, jednocześnie bardzo dbając o stronę estetyczną swoich propozycji, wszak ludzie to wzrokowcy i najczęściej kupują oczami pod wpływem impulsu. Przenośne dyski twarde również podlegają tej zasadzie, zatem pomimo iż pełnią funkcję stricte praktyczną, muszą przy okazji nienagannie się prezentować. Parametrów pracy urządzenia to raczej wymiernie nie poprawia, ale ładniejsze produkty po prostu lepiej się sprzedają - logiczne? Nie bardzo? To spróbujcie upłynniać brzydki towar, który zwykle będzie leżał na widoku... Silicon Power A30 1TB charakteryzuje się obudową z gumo-podobnego materiału, który dzięki elastycznej strukturze powinien skutecznie chronić nośnik przed wstrząsami. Skorupa jest również wodoodporna oraz odpowiednio wyprofilowana, więc nawet jeśli powierzchnia obudowy będzie mokra, sprzęt nie wyślizgnie się użytkownikowi z dłoni. Silicon Power A30 dostępny jest w kolorach biało-szarym oraz pomarańczowo-czarnym, oferując dwie wersje pojemnościowe: 500GB i 1TB. Ceny testowanego modelu oscylują w granicach 300 PLN. Silicon Power A80 1TB otrzymał zupełnie inną stylistykę, bardziej elegancką od gumowego kolegi, bowiem korpus został w tym przypadku wykonany z uwielbianego przez większość materiału - aluminium. Zwarta konstrukcja o jednolitej bryle spodoba się zwłaszcza minimalistom, którzy jak tylko mogą unikają efekciarskich ozdobników na kupowanych urządzeniach. Silicon Power A80 występuje w kolorze ciemnoniebieskim i kilku wariantach pojemnościowych (320 / 500 / 640 / 750 GB i 1TB), będąc wycenionym na około 300 PLN. Dane techniczne dysku Samsung (Seagate) ST1000LM02: Pojemność: 1000 GB Interfejs: SATA 3.0 Gb/s Bufor pamięci: 8MB Prędkość obrotowa: 5400 RPM Średni czas wyszukiwania: 12 ms Maksymalny zapis: 300 MB/s Maksymalny odczyt: 145 MB/s Waga: 107 gramów Silicon Power A30 i Silicon Power A80 skrywają w swoich wnętrznościach tradycyjny talerzowy dysk twardy Samsung (Seagate) ST1000LM024, który pracuje z prędkością 5400 obrotów na minutę, posiada 8MB pamięci podręcznej i korzysta ze złącza SATA 3.0 Gb/s (SATA II). Takie 2,5 calowe modele są najczęściej montowane w komputerach przenośnych, rzadziej w maszynach stacjonarnych, więc wydajnościowo zapewne będą ustępować 3,5 calowym konkurentom. Pomimo, iż producent na pudełkach z dumą ogłasza wsparcie dla szybkiego interfejsu USB 3.0, osobom przedwcześnie popadającym w nieuzasadniony proponujemy zalecamy ochłonąć, ponieważ HDD będą skutecznie ograniczać przepustowość portu, zaś zastosowany konwerter zapewne nie pozwoliłby osiągnąć maksimum USB 3.0. Oczywiście, pewien wzrost wydajności względem USB 2.0 powinien nastąpić, wszak limit starszego standardu jest skandalicznie mały. Producent udziela na Silicon Power A30 i Silicon Power A80 trzech lat gwarancji, czyli standardowo w klasie urządzeń do magazynowania danych (HDD). 1 2 3 4 5 6 7 8 9 … następna › ostatnia » Test dysków zewnętrznych Silicon Power Armor A30 i A80 USB 3.0 - SPIS TREŚCI 0 - Przenośne dyski twarde w nowoczesnych zbrojach 1 - Silicon Power Armor A30 i Armor A80 1TB - Specyfikacja i budowa 2 - Platforma testowa i metodologia pomiarowa 3 - Testy: HD Tune Pro 4.5 - Zapis 4 - Testy: HD Tune Pro 4.5 - Odczyt 5 - Testy: Czas dostępu / HD Tach 3.0.4.0 - Odczyt 6 - Testy: ATTO Disk Benchmark - Odczyt i Zapis 7 - Testy: Crystal Disk Mark - Zapis i Odczyt 4K 8 - Testy: Crystal Disk Mark - IOPS 4K 9 - Testy: Passmark Performance Test 7.0 10 - Testy: Kopiowanie MP3 i ISO 11 - Testy: 7-Zip / Wiedźmin / Crysis 2 12 - Testy: Wielozadaniowość 13 - Podsumowanie - Wojownicy w zbrojach, lecz bez białego konia Tagi: dysk hdd, hdd, przenośny, silicon power, silicon power armor, test,Sebastian Oktaba