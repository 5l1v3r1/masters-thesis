Po serii artykułów poświęconych ekstremalnemu OC (overclockingu) postanowiliśmy przedstawić także coś dla naszych mniej wtajemniczonych czytelników. Pierwszy artykuł poświęcony jest podstawom, drugi będzie poświęcony architekturze oraz podkręcaniu platformy Intela, w kolejnym zagłębimy się w meandry AMD. Ostatni natomiast będzie skrótowym przedstawieniem różnego rodzaju chłodzenia: od powietrznego poprzez wodne, freonowe, na azotowym kończąc. Zapraszamy do lektury. Autorzy: Marta “eMJotka” Jaszczyk i Łukasz “KvaNfield” Poczęsny Co to właściwie jest Overclocking? Zapewne wielu z nas kiedyś zazdrościło swoim znajomym, którzy mają lepszy komputer niż nasze małe grzejniki. Otóż oni zazwyczaj mieli wyższej klasy (droższy) sprzęt, albo właśnie zajmowali się „overclockingiem”. Nie sztuką jest iść do sklepu z grubym portfelem i kupić wymarzony zestaw, natomiast prawdziwym wyzwaniem jest skupienie się na całkiem przyziemnych cenowo częściach i podwyższenie ich wydajności do podzespołów z „wyższej półki”. Przez owe pojęcie „podwyższania wydajności” możemy właśnie rozumieć termin „overclocking” (dosłownie z j. ang. „przetaktowanie”) - to nic innego, jak modyfikacje części i ustawień naszego PC, mechanicznie lub programowo, w celu przyspieszenia ich pracy. Również można się spotkać z takimi pojęciami jak „podkręcanie” czy „modowanie” (od j. ang. „modding”), jednakże ten ostatni termin odnosi się do ekstremalnego podkręcania, gdzie wymagana jest modyfikacja sekcji zasilania danego komponentu. Po co kręcimy? Po części odpowiedzieliśmy na to pytanie we wstępie, jednak należy to bardziej rozwinąć. Po pierwsze, kto nie chciałby mieć lepszych wyników pracy na swoim sprzęcie przy praktycznie zerowym nakładzie finansowym? Myślę, że szczególnie w naszym kraju, niestety niewielu z nas jest gotowych na pozostawianie grubych pieniędzy w sklepie komputerowym, by osiągnąć oczekiwane rezultaty - zwłaszcza, gdy istnieje overclocking. Poprzez dane możliwości modowania m.in. płyt głównych czy podkręcania procesora tworzą się pewnego rodzaju rankingi i konkursy na całym świecie, kto uzyska lepszy wynik w popularnych programach sprawdzających możliwości komputera (SuperPI jako ogólnie badanie szybkości i stabilności w wykonywaniu obliczeń, a 3DMark do testowania kart graficznych). Jest to pewnego rodzaju pobudzanie ducha rywalizacji w każdym z nas i pokazanie swych umiejętności w skali Polski, ale i czasem całego świata. Dla niektórych nawet staje się to po części sportem. 1 2 3 4 następna › ostatnia » Tagi: overclocking, podkręcanie, poradnik podkręcania, teoria,eMJotka