Firma Galaxy od dłuższego czasu zaskakuje nas prezentując coraz lepsze karty. Karty niedrogie, ale wydajne. Niższe modele z lepszymi pamięciami robią furorę, szczególnie wśród overclockerów. W momencie, gdy większość producentów decyduje się montować pamięci DDR2 w 7600GS, Galaxy wyposaża swoje karty w szybkie pamięci DDR3 umożliwiające „słabszym kartom” przewyższenie swojego „starszego brata”. Tworząc do tego 7300GT o takich samych pamięciach jak w 7600GS (1.2ns) oraz na obu modelach montując aluminiowe chłodzenie Zalmana. Podnosi to jeszcze bardziej atrakcyjność tych produktów. Zapraszamy do przeczytania recenzji jak sprawiły się prezentowane karty w naszych testach. Autor: Piotr "Chaos" Maj Spójrzmy prawdzie w oczy. Nie każdego stać na topowe modele kart. I nie każdy takich właśnie kart potrzebuje. Wielu ludzi nie stać by wydać grube pieniądze, żeby zagrać w najnowsze gry. W tym momencie wkracza Galaxy ze swoimi 7300 i 7600. Charakteryzującą oba modele cecha wspólną jest niebieskie PCB, radiatory na pamięciach i duże aluminiowe chłodzenie. Zarówno 7300 i jak i 7600 posiadają złącze SLI i wspierają w pełni tę technologię, a ich moduły chłodzące, mimo dość sporych rozmiarów nie przeszkadzają w umieszczeniu 2 kart pod sobą. Jednak, jak już wspomniałem wcześniej, najciekawszą cecha wspólną obu modeli są pamięci o czasie dostępu 1.2ns i wielkości 256MB na magistrali 128bit. Czemu najciekawszą? Proste. Umożliwia spore OC, które w dużej części wynagradza brak 256bitowej magistrali. Specyfikacje układów Nazwa produktu Procesory pixeli Procesory vertexów Szerokość magistrali Typ pamięci/wielkość Zegar GPU Zegar pamięci GeForce 7600 GT 12 5 128-bit GDDR3/256MB 560MHz 1400MHz Galaxy 7600 GS 12 5 128-bit GDDR3/256MB 500MHz 1400MHz GeForce 7600 GS 12 5 128-bit GDDR2/256MB 400MHz 800MHz Galaxy 7300 GT 8 4 128-bit GDDR3/256MB 500MHz 1400MHz GeForce 7300 GT 8 4 128-bit GDDR2/256MB 350MHz 667MHz Jak widać w przypadku 7600GS bliżej jej do 7600GT, niż do standardowych 7600GS, które są wyposażone w pamięci DDR2 i są taktowane niżej. 7600GS od Galaxy dzieli od 7600GT jedynie 60MHz na rdzeniu. Natomiast sprawa 7300GT wygląda tak, że różni się od 7600GS tylko 4 procesorami pixeli oraz jednym procesorem vertexów. 1 2 3 4 5 6 7 8 następna › ostatnia » Tagi: 7300gt, 7600gs, galaxy geforce 7300gt, galaxy geforce 7600gs,Rafał Romański