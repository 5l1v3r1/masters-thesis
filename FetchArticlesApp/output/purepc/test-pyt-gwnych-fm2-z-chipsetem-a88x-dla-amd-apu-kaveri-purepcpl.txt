Test płyt głównych FM2+ z chipsetem A88X dla AMD APU Kaveri - SPIS TREŚCI 0 - Płyta główna pod Kaveri z chipsetem A88X 1 - ASRock FM2A88X Extreme4+ - Budowa i wyposażenie 2 - ASRock FM2A88X Extreme4+ - UEFI 3 - ASRock FM2A88X Extreme4+ - Oprogramowanie 4 - ASRock FM2A88X Extreme6+ - Budowa i wyposażenie 5 - ASRock FM2A88X Extreme6+ - UEFI 6 - ASRock FM2A88X Extreme6+ - Oprogramowanie 7 - ASUS A88X-PRO - Budowa i wyposażenie 8 - ASUS A88X-PRO - UEFI 9 - ASUS A88X-PRO - Oprogramowanie 10 - ASUS A88XM-PLUS - Budowa i wyposażenie 11 - ASUS A88XM-PLUS - UEFI 12 - ASUS A88XM-PLUS - Oprogramowanie 13 - Biostar Hi-Fi A88W 3D - Budowa i wyposażenie 14 - Biostar Hi-Fi A88W 3D - UEFI 15 - Biostar Hi-Fi A88W 3D - Oprogramowanie 16 - Platforma testowa i ustawienia podczas testów 17 - Testy: SATA III / USB 3.0 / Czas bootowania 18 - Testy: AIDA 64 / SiSoftware Sandra 2012 / SuperPi 19 - Testy: Cinebench R11.5 / 7-Zip / WinRAR 20 - Testy: 3DMark11 / Far Cry 2 / Shogun 2 / DiRT 3 21 - Podkręcanie procesora i szyny BCLK 22 - Pomiar temperatur podczas obciążenia i spoczynku 23 - Pobór mocy podczas obciążenia i spoczynku 24 - Podsumowanie - Idealna płyta główna pod Kaveri Platformę FM2+ dedykowaną układom AMD APU drugiej i trzeciej generacji trudno nazwać szalenie popularną, wszak stosunkowo niewielki procent kupujących nowy komputer do gier, decyduje się zainwestować trochę grosza w Trinity, Richlanda bądź Kaveri. Entuzjaści zmierzają zwykle w kierunku LGA 1150, bowiem właśnie tam znajdą najszybsze jednostki obliczeniowe. Natomiast sprzęt AMD został stworzony dla amatorów rozwiązań zintegrowanych, gdzie zewnętrzna karta graficzna zazwyczaj nie występuje. Kiedy dokonamy już wyboru procesora (APU) przychodzi czas na poszukiwanie odpowiedniej płyty głównej, oczywiście dobrze wyposażonej oraz rozsądnie wycenionej. Poniższy artykuł będzie dotyczył kilku konstrukcji ASRock, ASUS i Biostar zbudowanych na chipsecie AMD A88X, których właściwości sprawdzimy na przykładzie A10-7850K. Autorzy: Sebastian Oktaba i Adrian Zajączkowski AMD APU jest specyficznym rodzajem procesora, gdzie zdecydowanie większy nacisk położono na rozwój zintegrowanego układu graficznego, niż wydajność lub chociażby ilość rdzeni-modułów. W kategorii modeli desktopowych szybszego iGPU od montowanych w Kaveri obecnie nie znajdziecie (Radeon R7), co stanowi największą zaletę APU w stosunku do konkurencyjnego Intela. Wprawdzie poziom Radeona HD 7730 czy nawet starszych budżetowych zewnętrznych kart graficznych jest jeszcze nieosiągalny, aczkolwiek proste gry komputerowe działają na wbudowanym chipie całkiem przyzwoicie. Tytuły z wyższej półki również można uruchomić (m.in.: Battlefield 4, Hitman, Batman), ale wówczas trzeba obniżyć rozdzielczość i ustawienia, żeby zachować przyzwoitą płynność. Wzmacnianie iGPU to żadna fanaberia lecz przemyślana strategia u obydwu producentów. Więcej o samym AMD APU A10-7850K i słabszym A10-7700K przeczytacie w naszych artykułach. Funkcja płyty głównej w przypadku APU wciąż jest istotna, znacznie bardziej niż przyzwyczaił nas Intel w modelach z gniazdem LGA 1150, dlatego wybieranie najtańszych wersji do mocniejszych APU szczerze bym odradził. Sekcja zasilania pod wpływem A10-7850K nawet w całkiem dobrze chłodzonych konstrukcjach bywa zaskakująco gorąca, więc strach pomyśleć jak mogłaby się grzać pozbawiona radiatorów w niewentylowanej obudowie. Socket FM2+ debiutował długo przed układami Kaveri, dzięki czemu jest także kompatybilny wstecznie ze starszymi jednostkami FM2, co rozszerza możliwości konfiguracji zestawu. Aktualnie rodzinę Kaveri ograniczono w zasadzie do dwóch dość drogich sztuk, podczas gdy Trinity i Richland występują w kilkunastu odmianach. Uprzedzając pytania - platforma FM2+ byłaby świetną opcją dla osób budujących komputer Mini-ITX, jednak wybór interesujących płyt głównych w tym formacie jest niewielki (zwłaszcza tanich). Orientacyjne ceny płyt głównych FM2+ Dane z Cenowarka.pl na dzień 25.05.2014 Wartość w złotych 50 100 150 200 250 300 350 400 ASUS A88XM-Plus 230 ASRock FM2A88X Extreme4+ 240 ASRock FM2A88X Extreme6+ 320 Biostar Hi-Fi A88W 3D 350 ASUS A88X-Pro 380 Wybierając podstawę do osadzenia APU warto zwrócić szczególną uwagę na gamę dostępnych wyjść obrazu, aby podłączyć zintegrowany układ graficzny do możliwie największej liczby odbiorników. Jest raczej bezsensowne parowanie APU razem z zewnętrznym GPU, gdyż rezygnujemy z największego atutu tejże jednostki, a wtedy lepszym wyborem okazują się konkurencyjne platformy. W podobnej cenie z pewnością znajdziemy wydajniejszą konfigurację. Poza tym, technologia Dual Graphics pozwalająca łączyć dwa układy graficzne bywa kapryśna, wzrost osiągów niepewny, zaś lista kompatybilnych kart graficznych ściśle zależy od serii posiadanego APU. Nie sposób jednak zaprzeczyć, że same płyty główne FM2+ są atrakcyjnie wycenione. Najdroższe występujące w poniższym zestawieniu kosztują około 300-350 złotych, oferując w zamian wsparcie CrossFireX, niezły kodek dźwiękowy, bogaty pakiet wyjść na tylnym panelu, mnóstwo portów SATA 6.0 Gb/s oraz sekcję zasilania przykrytą efektownym radiatorem. 1 2 3 4 5 6 7 8 9 … następna › ostatnia » Test płyt głównych FM2+ z chipsetem A88X dla AMD APU Kaveri - SPIS TREŚCI 0 - Płyta główna pod Kaveri z chipsetem A88X 1 - ASRock FM2A88X Extreme4+ - Budowa i wyposażenie 2 - ASRock FM2A88X Extreme4+ - UEFI 3 - ASRock FM2A88X Extreme4+ - Oprogramowanie 4 - ASRock FM2A88X Extreme6+ - Budowa i wyposażenie 5 - ASRock FM2A88X Extreme6+ - UEFI 6 - ASRock FM2A88X Extreme6+ - Oprogramowanie 7 - ASUS A88X-PRO - Budowa i wyposażenie 8 - ASUS A88X-PRO - UEFI 9 - ASUS A88X-PRO - Oprogramowanie 10 - ASUS A88XM-PLUS - Budowa i wyposażenie 11 - ASUS A88XM-PLUS - UEFI 12 - ASUS A88XM-PLUS - Oprogramowanie 13 - Biostar Hi-Fi A88W 3D - Budowa i wyposażenie 14 - Biostar Hi-Fi A88W 3D - UEFI 15 - Biostar Hi-Fi A88W 3D - Oprogramowanie 16 - Platforma testowa i ustawienia podczas testów 17 - Testy: SATA III / USB 3.0 / Czas bootowania 18 - Testy: AIDA 64 / SiSoftware Sandra 2012 / SuperPi 19 - Testy: Cinebench R11.5 / 7-Zip / WinRAR 20 - Testy: 3DMark11 / Far Cry 2 / Shogun 2 / DiRT 3 21 - Podkręcanie procesora i szyny BCLK 22 - Pomiar temperatur podczas obciążenia i spoczynku 23 - Pobór mocy podczas obciążenia i spoczynku 24 - Podsumowanie - Idealna płyta główna pod Kaveri Tagi: a88x, amd, apu, asrock, asus, fm2+, porównanie, test,Adrian Zajączkowski