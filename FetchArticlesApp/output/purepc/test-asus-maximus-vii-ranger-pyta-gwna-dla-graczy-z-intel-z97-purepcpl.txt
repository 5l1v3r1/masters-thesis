Test ASUS Maximus VII Ranger - Płyta główna dla graczy z Intel Z97 - SPIS TREŚCI 0 - Płyta główna pod Haswella z chipsetem intel Z97 1 - ASUS Maximus VII Ranger - Budowa i wyposażenie 2 - ASUS Maximus VII Ranger - UEFI 3 - ASUS Maximus VII Ranger - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASUS Maximus VII Ranger Chociaż do oficjalnej premiery procesorów Intel Devil's Canyon pozostało jeszcze kilka tygodni, producenci płyt głównych już dzisiaj dysponują wystarczającymi stanami magazynowymi, aby dosłownie zasypać sklepowe półki nowymi modelami. Czy usprawniona architektura Haswell przyniesie wzrost wydajności i potencjału podkręcania? Odpowiedź na wyżej postawione pytanie musi niestety zaczekać, aczkolwiek w międzyczasie będziemy mogli zaprezentować Wam paletę bardzo ciekawych płyt głównych LGA 1150 bazujących na chipsecie Intel Z97. Jedną z takich konstrukcji jest ASUS Maximus VII Ranger, będący młodszym i tańszym bratem ASUS Maximus VII Hero. Nowość w rodzinie zapowiada się obiecująco, zwłaszcza iż tajwański koncern zamierza przekonać do siebie klientelę nie tylko świetnym designem, wyposażeniem czy dodatkowymi funkcjami, ale również atrakcyjną ceną. Jeśli wszystkie postanowienia zostaną spełnione, chyba nareszcie doczekamy się reprezentanta ROG gotowego podbić środkowy segment rynku. Zapraszamy na przedpremierowy test płyty głównej ASUS Maximus VII Ranger z chipsetem Intel Z97! Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Zanim przejdziemy dalej konieczne są pewne wyjaśnienia - umowa NDA podpisana przez wszystkie redakcje obracające samplami, jeszcze zabrania publikowania testów wydajności i zdradzania niektórych funkcji układu logiki Intel Z97. Ktokolwiek postępuje inaczej świadomie łamie klauzule o poufności informacji. Można natomiast pokazywać gotowe produkty, wygląd UEFI, wyniki podkręcania itp. Osoby odrobinę zorientowane w sytuacji panującej na rynku zapewne słusznie domniemają, że różnice względem panującego Intel Z87 będą marginalne, dlatego brak pomiarów z benchmarków w gruncie rzeczy niewiele zmienia. Trzeba jednak mieć na względzie, że BIOS testowanej płyty głównej ASUS Maximus VII Ranger wciąż przechodzi modyfikacje, inżynierowie stale nanoszą kolejne poprawki oraz wprowadzają drobne zmiany. Właśnie z powyższych powodów niniejszy artykuł będzie w najbliższym czasie aktualizowany - dzisiejsze wnioski należy traktować w kategorii poglądowej. Oczywiście, rozłożenie elementów na laminacie, zastosowane komponenty i technologie nie ulegną żadnej zmianie, ale wyniki podkręcania mogą wzrosnąć. Orientacyjne ceny płyt głównych Dane z Cenowarka.pl na dzień 28.04.2014 Złotych (mniej = lepiej) 100 200 300 400 500 600 700 800 MSI Z87-G43 355 MSI Z87-G45 Gaming 460 ASRock Z87 Extreme4 470 Gigabyte G1.Sniper Z87 510 ASUS Maximus VII Ranger* 600 MSI Z87-GD65 Gaming 600 ASRock Z87 Extreme6 600 Gigabyte GA-Z87X-UD4H 660 ASUS Maximus VI Hero 700 ASRock Fatal1ty Z87 Pro 715 Gigabyte GA-Z87X-UD5H 760 ASUS Maximus VII Ranger jest elegancką płytą główną dedykowaną graczom z ograniczonym budżetem, którą wykonano zgodnie ze stylistycznymi założeniami serii Republic of Gamers. Obecność gniazda LGA 1150 gwarantuje kompatybilność z obecnymi procesorami Haswell oraz kolejną generacją układów Intela. ASUS Maximus VII Ranger w hierarchii zajmuje się poziom niżej równolegle wprowadzonego ASUS Maximus VII Hero, jednakże producent zadbał o należyte wyposażenie najtańszego reprezentanta serii Repubic of Gamers. Nowość obsługuje AMD CrossFire i NVIDIA SLI, posiada dobrze chłodzoną sekcję zasilania i wspiera standard dysków M.2. Poza tym, znajdziemy jeszcze zintegrowany kodek dźwiękowy SupremeFX (ALC 1150), kartę sieciową dla graczy oraz szereg autorskich rozwiązań producenta m.in.: MemOK!, Key Bot, BIOS Flashback czy przebudowane UEFI. Wielu potencjalnych użytkowników może najbardziej przekonać finalna cena Maximus VII Ranger, która wedle nieoficjalnych przecieków wyniesie około 20% mniej, niż trzeba będzie zapłacić za Maximus VII Hero tzn.: ~600 PLN. Czyżby szykowała się godna odpowiedź na tańsze konstrukcje z serii MSI Gaming, ASRock Killer i Gigabyte Sniper? 1 2 3 4 5 6 7 8 9 … następna › ostatnia » Test ASUS Maximus VII Ranger - Płyta główna dla graczy z Intel Z97 - SPIS TREŚCI 0 - Płyta główna pod Haswella z chipsetem intel Z97 1 - ASUS Maximus VII Ranger - Budowa i wyposażenie 2 - ASUS Maximus VII Ranger - UEFI 3 - ASUS Maximus VII Ranger - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASUS Maximus VII Ranger Tagi: asus, core i5, intel, intel z97, lga 1150, overclocking, podkręcanie, republic of gamers, rog, test, z97,Sebastian Oktaba