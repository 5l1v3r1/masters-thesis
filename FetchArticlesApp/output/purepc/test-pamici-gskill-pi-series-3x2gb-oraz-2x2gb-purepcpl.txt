Test pamięci G.Skill PI Series 3x2GB oraz 2x2GB - SPIS TREŚCI 0 - Wstęp 1 - Zestawy pamięci 2 - Podkręcanie 3 - Testy 4 - Podsumowanie Pamięci DDR3 jeszcze do „wczoraj” nie cieszyły się wielką popularnością, chociaż na rynku zadebiutowały dobrych kilkanaście miesięcy temu. Początkowo wysoka cena odstraszała nabywców, którzy desperacko trzymali się względnie tanich modułów DDR2 i ukochanej platformy LGA775. Wraz z nowymi procesorami Intel Core dla podstawek LGA1156 i LGA1366 oraz co za tym idzie wymianą sprzętu, nastała również nowa era dla pamięci DDR3 - koniec z wysokonapięciowymi modułami! Wywarła to nie tylko moda na bycie eco-trendy użytkownikiem, ale przede wszystkim konstrukcja samych procesorów. Zatem, w dzisiejszym artykule zaprezentujemy Wam dwa zestawy pamięci renomowanej firmy G.Skill z serii PI. Kostki zostały specjalnie przygotowane z myślą o najbardziej wymagających użytkownikach, dlatego możemy spodziewać się po nich bardzo wiele. Autor: Marcin "ryba" Rywak Tak jak nadmieniliśmy, nowe architektury procesorów Intela wymagają od użytkowników stosowanie napięcia dla pamięci niższego niż 1.65V. W przeciwnym wypadku nasz procesor może ulec uszkodzeniu. Jest się czym martwić? Wprawdzie JEDEC przygotowało standardy DDR3 z napięciem 1.5V, lecz to się tyczy jedynie nisko taktowanych zestawów. Gdy chcemy wysokiej wydajności, musimy zwiększyć napięcie. Czy jesteśmy w stanie ominąć problem z ograniczeniem napięcia rzędu 1.65V? Tak, wystarczy podnieść standardowe taktowanie dla części Uncore procesora (przeważnie oznaczone jako VTT). Aby to uczynić, należy zachować mniejszą różnicę napięć pomiędzy VTT, a napięciem dla pamięci niż 0.45V. Innymi słowy, jeśli chcemy dla przykładu ustawić napięcie dla pamięci 1.75V to nasze Uncore należy zasilić 1.3V. Czy to dużo? Pamiętajmy, że podczas zwiększania taktowania czy to naszego RAM-u, czy to też Uncore, należy zwiększyć napięcie VTT. Ciągle obracamy się w tematyce podkręcania, ale czy jest to nam potrzebne? Jak najbardziej. Intel dla nowych procesorów przewiduje standardy jedynie DDR3-1066 oraz DDR3-1333, jakiekolwiek ustawienia powyżej wymienionych traktowane są już traktowane jako przetaktowanie. W tym momencie możemy zapomnieć o pracy z wysokonapięciowymi modułami. Także jeśli nawet ktoś posiada już zestaw pamięci DDR3 i myśli o przesiadce na nową platformę, wypada również wymienić zestaw pamięci na nowy – tak dla bezpieczeństwa ;). W naszym teście przyjrzeliśmy się bliżej dwóm zestawom. Pierwszy został przygotowany dla platformy X58 PC-12800 (3x2GB) z procesorami Nehalem, drugi zaś dla P55 PC-17600 (2x2GB) z procesorami Lynnfield. Sprawdzimy również ich możliwości podkręcania, co jest chyba głównym celem naszego testu. Zacznijmy jednak od zaprezentowania samych bohaterów naszej publikacji. 1 2 3 4 5 następna › ostatnia » Test pamięci G.Skill PI Series 3x2GB oraz 2x2GB - SPIS TREŚCI 0 - Wstęp 1 - Zestawy pamięci 2 - Podkręcanie 3 - Testy 4 - Podsumowanie Tagi: ddr3, gskill, pamięć ram, porównanie, ram, test,ryba