GeForce GTX 980 SLI vs GTX Titan X. Porównanie kart graficznych - SPIS TREŚCI 0 - GeForce GTX 980 SLI czy GeForce GTX Titan X 1 - Platforma FCAT do zgrywania obrazu 2 - Platforma testowa i wykorzystane sterowniki 3 - Test 3DMark - Fire Strike Standard 4 - Test Assassin's Creed: Unity - 2560x1440 / High / MSAA OFF 5 - Test Batman: Arkham Origins - 2560x1440 / Very High / MSAA x4 6 - Test Battlefield 4 - 2560x1440 / Ultra / MSAA OFF 7 - Test CoD: Advanced Warfare - 2560x1440 / Extra / SMAA x2 / SSAA 8 - Test Crysis 3 - 2560x1440 / Very High / SMAA OFF 9 - Test Far Cry 4 - 2560x1440 / Ultra / SMAA 10 - Test Metro: Last Light - 2560x1440 / High / SSAA OFF 11 - Test Skyrim - 2560x1440 / Very High / AA x8 12 - Test Tomb Raider - 2560x1440 / Ultra / FXAA 13 - Test Watch Dogs - 2560x1440 / High / MSAA x2 14 - GeForce GTX 980 SLI - FRAPS vs FCAT (2560x1440) 15 - Pobór mocy - Spoczynek i obciążenie 16 - Temperatury - Spoczynek i obciążenie 17 - Podsumowanie - GTX 980 SLI skopie tyłek Ci? GeForce GTX 980 jest obecnie najszybszą kartą graficzną w podstawowej ofercie NVIDII, jednak korona absolutnego króla wydajności należy do GeForce GTX Titan X, którego niesamowity potencjał został wyceniony na astronomiczne 5000 złotych. Czy prawdziwemu entuzjaście pozostają jakieś alternatywy? Jeżeli dysponujecie workiem pieniędzy na modernizację komputera, zamiast GeForce GTX Titan X możecie jeszcze rozważyć kupno GeForce GTX 980 SLI. Końcowy rachunek będzie zbliżony, zaś teoretyczna wydajność takiego zestawu powinna być zatrważająca. Niestety systemy SLI/CrossFire często sprawiają kłopoty i miewają problemy z rozwinięciem skrzydeł, dlatego przemawiają tylko do niewielkiej garstki zapaleńców gotowych podjąć to ryzyko. Dzisiaj sprawdzimy jak poradzi sobie GeForce GTX 980 SLI wystawione naprzeciw GeForce GTX Titan X oraz Radeon R9 295X2. Autor: Sebastian Oktaba Chociaż wszystkie technologie występujące pod akronimem SLI (Scan Line Interleave) należą obecnie do NVIDII, to popularyzację technologii pozwalającej na tworzenie konfiguracji multi-GPU zawdzięczamy legendarnemu i nieodżałowanemu 3Dfx. Osoby zainteresowane tym tematem odsyłam do obszernego artykułu - Historia 3Dfx VooDoo - Narodziny i upadek legendy (LINK). Kiedy NVIDIA kupowała upadającą firmę zapewne już planowała wykorzystanie nowych rozwiązań, aczkolwiek zanim faktycznie to nastąpiło, upłynęło wiele wody w rzekach... Teraz to absolutny standard u producenta, pozwalający na łączenie 2/3/4 kart graficznych w zależności do segmentu. Powstają też gotowe konstrukcje dwurdzeniowe, zaś pierwszym podejściem firmy z Santa Clara do multi-GPU był GeForce 7900 GX2 napędzane duetem chipów G71 (marzec 2006 roku). W następnych latach doczekaliśmy się jeszcze GeForce 7950 GX2, GeForce 9800 GX2, GeForce GTX 295 (również w wersji na pojedynczym PCB), GeForce GTX 590, GeForce GTX 690 oraz najnowszego GeForce GTX Titan Z. W niniejszej publikacji zajmiemy się wybitnie wyczynową konfiguracją złożoną z dwóch GeForce GTX 980. Jeżeli dysponujecie workiem pieniędzy na modernizację komputera, zamiast GeForce GTX Titan X możecie jeszcze rozważyć kupno GeForce GTX 980 SLI. Końcowy rachunek będzie zbliżony. GeForce GTX 980 zadebiutował we wrześniu ubiegłego roku praktycznie bez problemów obejmując prowadzenie wśród jednordzeniowych kart graficznych, które wcześniej należało do GeForce GTX 780 Ti (cywilna wersja GTX Titan Black). Ponieważ AMD jeszcze nie zaprezentowało nowej architektury zdolnej poskromić Maxwella, co nastąpi najprawdopodobniej dopiero w okolicach czerwca, NVIDIA niemal kompletnie zdominowała segment high-end. GeForce GTX 980 jest właśnie jednym z powodów takiej sytuacji. Układ GM204 posiada 2048 procesorów strumieniowych, 128 jednostek teksturujących oraz 64 ROP-y. Bazowe taktowanie rdzenia wynosi dla konstrukcji referencyjnych 1126 MHz, automatycznie wzrastając w trybie GPU Boost do przeszło 1300 MHz. Pełne 4GB pamięci GDDR5 na 256-bitowej magistrali pracuje z częstotliwością 7012 MHz. Najtańsze GeForce GTX 980 to wydatek rzędu 2300 złotych, aczkolwiek lepsze modele niereferencyjne kosztują już 2500-2600 złotych. GeForce GTX Titan X jest najmłodszym dzieckiem koncernu z Santa Clara, którego światowa premiera miała miejsce dosłownie przed momentem, odbijając się jednak głośnym echem w szerokim świecie. Powodem była kosmiczna wydajność owej konstrukcji. Przewaga GeForce GTX Titan X nad GeForce GTX 980 chwilami sięga niebagatelnych 40% chociaż architektura i proces technologiczny pozostały niezmienione. Wynika to oczywiście ze specyfikacji - układ GM200 stosowany w GeForce GTX Titan X posiada 3072 procesory strumieniowe, 192 jednostek teksturujących oraz 96 ROP-ów. Bazowe taktowanie rdzenia wynosi dla konstrukcji referencyjnych 1002 MHz, automatycznie wzrastając w trybie GPU Boost do przeszło 1170 MHz. Wisienką na torcie uczyniono 12GB pamięci GDDR5 384-bit pracującej z częstotliwością 7012 MHz. Niestety GeForce GTX Titan X kosztuje 5000 złotych, czyli równowartość dobrego GeForce GTX 980 SLI, dlatego porównanie tych rozwiązań ma solidne podstawy. PS: W testach SLI wykorzystaliśmy karty graficzne ASUS GeForce GTX 980 StriX i ustawiliśmy taktowania na referencyjne, więc temperatury i pobór mocy też dotyczą tych modeli. 1 2 3 4 5 6 7 8 9 … następna › ostatnia » GeForce GTX 980 SLI vs GTX Titan X. Porównanie kart graficznych - SPIS TREŚCI 0 - GeForce GTX 980 SLI czy GeForce GTX Titan X 1 - Platforma FCAT do zgrywania obrazu 2 - Platforma testowa i wykorzystane sterowniki 3 - Test 3DMark - Fire Strike Standard 4 - Test Assassin's Creed: Unity - 2560x1440 / High / MSAA OFF 5 - Test Batman: Arkham Origins - 2560x1440 / Very High / MSAA x4 6 - Test Battlefield 4 - 2560x1440 / Ultra / MSAA OFF 7 - Test CoD: Advanced Warfare - 2560x1440 / Extra / SMAA x2 / SSAA 8 - Test Crysis 3 - 2560x1440 / Very High / SMAA OFF 9 - Test Far Cry 4 - 2560x1440 / Ultra / SMAA 10 - Test Metro: Last Light - 2560x1440 / High / SSAA OFF 11 - Test Skyrim - 2560x1440 / Very High / AA x8 12 - Test Tomb Raider - 2560x1440 / Ultra / FXAA 13 - Test Watch Dogs - 2560x1440 / High / MSAA x2 14 - GeForce GTX 980 SLI - FRAPS vs FCAT (2560x1440) 15 - Pobór mocy - Spoczynek i obciążenie 16 - Temperatury - Spoczynek i obciążenie 17 - Podsumowanie - GTX 980 SLI skopie tyłek Ci? Tagi: amd, fcat, geforce gtx, gtx 980, karta graficzna, nvidia, r9 295x2, radeon, sli, titan x,Sebastian Oktaba