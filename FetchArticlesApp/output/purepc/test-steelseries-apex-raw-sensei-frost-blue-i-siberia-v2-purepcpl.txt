Test SteelSeries APEX [RAW], Sensei Frost Blue i Siberia V2 - SPIS TREŚCI 0 - Idealny zestaw dla gracza według SteelSeries 1 - Klawiatura SteelSeries APEX [RAW] - Wygląd zewnętrzny 2 - Klawiatura SteelSeries APEX [RAW] - Oprogramowanie i testy 3 - Mysz SteelSeries Sensei [RAW] Frost Blue - Wygląd zewnętrzny 4 - Mysz SteelSeries Sensei [RAW] Frost Blue - Oprogramowanie i testy 5 - Słuchawki SteelSeries Siberia V2 Counter-Strike: Global Offensive - Wygląd zewnętrzny 6 - Słuchawki SteelSeries Siberia V2 Counter-Strike: Global Offensive - Testy 7 - Podsumowanie Rynek sprzętu komputerowego dla graczy już dawno uległ nasyceniu, aczkolwiek producenci peryferiów nie zamierzają zarabiać jedynie na odświeżonych konstrukcjach z przeszłości. Najlepszym sposobem na długotrwałe powodzenie w branży jest dozowanie nowinek w taki sposób, aby w szerszej perspektywie móc pokazać coś nowego i zaskoczyć konkurencję. Przykładem takiego postępowania jest amerykański Razer, który powoli odświeża i modyfikuje swoje najbardziej udane produkty sprzed kilku lat, wkładając je pomiędzy nowe modele. Duński SteelSeries stawia natomiast na kilkanaście konstrukcji w różnych edycjach limitowanych, jakich znakomita większość opiera się na jednej solidnej podstawie. Warto tu chociażby przytoczyć testowany dziś model Sensei Frost Blue, czyli młodszego brata dobrze znanej, srebrnej myszki Sensei. Podobnie sytuacja wygląda z bardzo popularną serią słuchawek Siberia V2, która doczekała się przynajmniej kilku wersji z różnym brandingiem. Na nasz redakcyjny warsztat braliśmy już komplety gadżetów od Corsair, Razer i Gigabyte, natomiast dziś postanowiliśmy wziąć trzy high-endowe produkty ze stajni SteelSeries. Czy sprzęt duńskiego producenta to faktycznie dobra inwestycja dla wymagającego gracza? Autor: Arkadiusz Pracki Do naszej redakcji trafiły sumarycznie trzy interesujące produkty - mysz Sensei [RAW] z limitowanej edycji Frost Blue, słuchawki Siberia V2 w brandingu ubiegłorocznego Counter-Strike: Global Offensive oraz zupełnie nowa klawiatura APEX [RAW], która dopiero trafiła do sprzedaży w Polsce. W porównaniu do podobnych produktów konkurencji, otrzymujemy dość skromnie wyglądający komplet, ale odradzamy ocenianie książki po okładce. SteelSeries zazwyczaj nie pozwala sobie na wypuszczanie niedoróbek, gdyż jeden niefortunny krok może zniszczyć renomę budowaną latami, dlatego spodziewać należy się raczej udanych modeli. Wielka sława tego producenta jest oczywiście oparta na sponsorowaniu topowych zespołów gamingowych, gdzie wymagania względem sprzętu są stosunkowo wysokie. Miejmy nadzieję, że duński potentat nie osiadł na laurach i trzyma fason, bo rywalizacja na arenie peryferiów dedykowanych graczom jest bardzo silna... Przy porównywaniu produktów możecie skorzystać z naszej bazy artykułów, do których odnośniki znajdziecie poniżej: ► Wielki test myszek dla graczy - Porównanie 22 modeli ► Wielki test myszek dla graczy do 170 złotych ► Test zestawu dla gracza według Gigabyte ► Test zestawu dla gracza według Razera - Odsłona druga ► Test debiutanckiego zestawu dla gracza według Corsaira ► Wielki test słuchawek dla graczy ► Test zestawu dla gracza według Razera - Odsłona pierwsza Sprzętu dedykowanego wyłącznie graczom z każdym dniem przybywa, ale rynek zalewa coraz wyższa fala tandety, a który nie wyróżnia się absolutnie niczym. Wielu producentów postanawia pójść na łatwiznę, wprowadzając do sklepów urządzenia po prostu słabo wykonane lub posiadające małą ilość dodatkowych funkcji. Zakup topowego sprzętu dla graczy od zawsze wiązał się jednak ze sporym odpływem gotówki z naszego portfela - cóż poradzić, taki już jest ten świat. W naszych testach próbujemy więc sprawdzić, czy dany produkt wyceniono adekwatnie do jego możliwości oraz czy w jakiś sposób wyróżnia się na tle konkurencji. W przypadku zestawu SteelSeries nie będzie oczywiście taryfy ulgowej - jeśli któryś z opisywanych gadżetów nas zawiedzie, z pewnością podzielimy się tą gorzką opinią w dzisiejszym artykule. Standardowo zaczniemy od dokładnych oględzin dostarczonej klawiatury, po czym przejdziemy do przeglądu oprogramowania oraz najważniejszego - testów w grach i codziennym zastosowaniu. Podobnie będzie z myszką SteelSeries Sensei [RAW] Blue Frost, aczkolwiek z tą różnicą, że w tym przypadku do akcji wejdą także trzy testy syntetyczne w popularnych programach do sprawdzania specyfikacji technicznej urządzeń wskazujących. Testy słuchawek dla graczy to prawdziwe wyzwanie dla każdego recenzenta - od dawien dawna wiadomo, że nie każdy odczuwa fale dźwiękowe tak samo, jak również niekoniecznie lubi daną barwę dźwięku. Podobnie jak w przypadku poprzednich recenzji do akcji wkracza wyczulone ucho testera, który spróbuje odpowiedzieć na pytanie, czy SteelSeries Sensei V2 w wersji Counter-Strike: Global Offensive grają jak należy. 1 2 3 4 5 6 7 8 następna › ostatnia » Test SteelSeries APEX [RAW], Sensei Frost Blue i Siberia V2 - SPIS TREŚCI 0 - Idealny zestaw dla gracza według SteelSeries 1 - Klawiatura SteelSeries APEX [RAW] - Wygląd zewnętrzny 2 - Klawiatura SteelSeries APEX [RAW] - Oprogramowanie i testy 3 - Mysz SteelSeries Sensei [RAW] Frost Blue - Wygląd zewnętrzny 4 - Mysz SteelSeries Sensei [RAW] Frost Blue - Oprogramowanie i testy 5 - Słuchawki SteelSeries Siberia V2 Counter-Strike: Global Offensive - Wygląd zewnętrzny 6 - Słuchawki SteelSeries Siberia V2 Counter-Strike: Global Offensive - Testy 7 - Podsumowanie Tagi: apex, klawiatura, mysz, sensei, siberia v2, steelseries, słuchawki, test,Arkadiusz Pracki