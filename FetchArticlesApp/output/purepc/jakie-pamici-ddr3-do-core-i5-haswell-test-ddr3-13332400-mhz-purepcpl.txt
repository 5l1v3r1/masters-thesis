Jakie pamięci DDR3 do Core i5 Haswell? Test DDR3 1333-2400 MHz - SPIS TREŚCI 0 - Test pamięci DDR3 1333-2400 MHz w grach 1 - Modele pamięci DDR3 Crucial 2 - Platforma testowa i metodologia pomiarowa 3 - AIDA64 Engineer - CPU PhotoWorxx 4 - AIDA64 Engineer - Memory Copy 5 - WinRAR - Kompresja małych plików 6 - WinRAR - Kompresja dużego pliku 7 - Battlefield 4 - 1920x1080 / Ultra / MSAA OFF 8 - Battlefield 4 - 1920x1080 / Ultra / MSAA X4 9 - Far Cry 3 - 1920x1080 / Ultra / MSAA OFF 10 - Far Cry 3 - 1920x1080 / Ultra / MSAA x4 11 - ArmA III - 1920x1080 / Ultra / FSAA OFF 12 - ArmA III - 1920x1080 / Ultra / FSAA x4 13 - StarCraft II - 1920x1080 / Extreme / AA OFF 14 - StarCraft II - 1920x1080 / Extreme / AA ON 15 - Watch Dogs - 1920x1080 / Ultra / MSAA OFF / Textures High 16 - Watch Dogs - 1920x1080 / Ultra / MSAA x4 / Textures High 17 - Komu potrzebna jest szybsza pamięć RAM? Jakie pamięci wybrać dla procesora Intel Core i5 Haswell, Devil's Canyon lub płyty głównej z gniazdem LGA 1150? Pytanie to pojawia się zdecydowanie częściej odkąd opublikowaliśmy test modułów 1333-2400 MHz na platformie Intel X79, który stanowił pierwszy rozdział tej odrobinę zapomnianej historii. Zdecydowaliśmy się kontynuować wątek, ponieważ wokół pamięci DDR3 narosło wiele nieprawdziwych mitów, bezmyślnie powtarzanych na forach internetowych. Dezinformacji sprzyja kompletny brak świeżych testów, a jeśli gdziekolwiek się pojawiają, to najczęściej są niewłaściwie przeprowadzone albo opierają wyłącznie na benchmarkach. Tymczasem w rzeczywistości pamięci taktowane wysokim zegarem potrafią znacznie podnieść komfort zabawy w grach komputerowych, dlatego postanowiliśmy sprawdzić jak sytuacja wygląda na platformie LGA 1150 dla procesorów Intel Haswell/Devil's Canyon. Autor: Sebastian Oktaba Pierwszy artykuł poświęcony wpływowi pamięci na wydajność komputera, gdzie wykorzystaliśmy płytę główną z Socket LGA 2011 i Core i7-3820, wywołał spore zamieszanie wśród czytelników odbijając się szerokim echem nie tylko na lokalnym podwórku (zareagowała nawet konkurencja). Większość najwidoczniej optymistycznie zakładała, że szybsze moduły DDR3 marginalnie wpływają na komfort grania, a tutaj niespodzianka - jest dokładnie na odwrót, chociaż nie zawsze można uzyskać satysfakcjonujące przyspieszenie. Pojawiły się jednak opinie, że poprawa osiągów wynikała ze specyfiki LGA 2011. Wprawdzie nie korzystaliśmy z konfiguracji quad-channel tylko dual-channel, zatem rola kontrolera pamięci zamontowanego w procesorze była marginalna, ale niedowiarków ciężko przekonać i nawet skrócone pomiary na mainstream'owej platformie LGA 1150 okazały się niewystarczające. Skoro powiedziało się „A”, trzeba powiedzieć także „B”, zatem niniejszy artykuł poświęcony będzie wyłącznie procesorom Intel Haswell/Devil's Canyon. Celem jest zaprezentowanie wyników w dziewięciu ustawieniach pamięci, które pozwolą określić czy wyższe taktowanie DDR3 przynosi wymierne korzyści. Zaczynamy od najpopularniejszych 1333/1600 MHz CL9, sprawdzimy też wyraźnie szybsze lecz zarazem rzadziej stosowane 1866/2133 MHz CL9, skończywszy na jeszcze szybszych 2400 MHz CL10. Czy szybsze pamięci RAM mogą poprawić płynność działania gier? A jeśli tak... to o ile? Czy warto dopłacać do DDR3 z wysokim taktowaniem? Badanie wpływu szybkości pamięci operacyjnych na płynność działania gier komputerowych, to zadanie mające dużo wspólnego z testami procesorów, bowiem przeważnie w takich scenariuszach odczujemy korzyści płynące z posiadania wysoko taktowanych modułów. Miejsca stricte procesorowe, gdzie wydajność karty graficznej jest ograniczona, bywają również szczególnie wrażliwe na taktowanie DDR3. Niestety, odwrotna zależność nie zachodzi praktycznie nigdy i chociaż powyższa teoria nie dotyczy absolutnie wszystkich produkcji lubiących silne jednostki obliczeniowe (m.in.: Crysis 3 trochę nas tutaj rozczarował), to przygotowaliśmy chyba wystarczającą ilość przykładów zmuszających do odmiennego spojrzenia na sytuację. Wyciąganie konkretnych wniosków zostawimy na podsumowanie, aczkolwiek osoby obeznane z poprzednią publikacją dotyczącą DDR3 wiedzą z grubsza czego się spodziewać. Wybierając pamięci trzeba zdawać sobie jednak sprawę, iż taktowanie jest oczywiście najważniejszą składową, ale nadrzędnego parametru CL absolutnie nie należy lekceważyć. Innymi słowy - jeśli kupimy moduły o wysokiej częstotliwości i jednocześnie wysokich opóźnieniach, korzyści z takiego połączenia okażą się marginalne np.: 2400 CL11 będą na poziomie 2133 CL9. Dlatego jeśli dysponujecie mocnym procesorem oraz kartą graficzną, to poszukując dodatkowej wydajności powinniście rozważyć dorzucenie kilku groszy do szybszych pamięci DDR3 (choćby 2133 MHz CL9). Najpierw przypomnijmy kilka podstawowych faktów jakie wypadałoby poznać przed ewentualnymi zakupami: Kontroler pamięci zintegrowany w procesorach Intel Haswell dla gniazda LGA 1150 oficjalnie obsługuje częstotliwości 1333-1600 MHz, aczkolwiek nie oznacza to granic jego możliwości. Wszystkie jednostki bez problemu działają z szybszymi modułami, nawet budżetowy Pentium. Obsługę dzielników pamięci do 2400 MHz i wyższych zapewniają tylko płyty główne z chipsetami Intel Z87/Z97. Pozostałe modele Intel H81/B85/H87/H97 nie pozwalają na przekroczenie standardowych 1600 MHz i nie istnieją żadne potwierdzone sposoby obejścia tego limitu. Napięcie 1.65V dla pamięci wbrew obiegowym opiniom nie szkodzi procesorowi, jednak wraz z wyższymi taktowaniami DDR3 może zauważalnie podnosić jego temperaturę. Najszybsze zestawy DDR3 działają tylko przy takich ustawieniach zasilania, co wyklucza jego szkodliwość. Zainstalowanie czterech modułów DDR3 na płycie głównej LGA 1150 nie spowoduje, że otrzymamy konfigurację quad-channel, bowiem kontroler obecny w procesorach Haswell wspiera wyłącznie ustawienia dual-channel. Dopiero platforma LGA 2011/2011-3 oferuje taką opcję. Maksymalna ilość pamięci operacyjnej dla procesorów Haswell wynosi 32 GB (4x 8 GB), co wynika ze specyfikacji platformy LGA 1150. Większą ilość RAM-u mogą pomieścić płyty główne LGA 2011 z chipsetami X79/X99. Ostatnia z wymienionych obsługuje tylko nowe kości DDR4. Wydajność dwóch pozornie identycznych kompletów pamięci DDR3 pochodzących od różnych producentów, może wyglądać nieco inaczej, ponieważ wpływ na wyniki mają takie czynniki jak: rodzaj użytych kości oraz jednostronne bądź dwustronne obsadzenie modułów na laminacie. Platformę testową tym razem zasilił czterordzeniowy procesor Intel Core i5-4690K dla gniazda LGA 1150, którego bazowa częstotliwość wynosiła 3500 MHz. Główną rolę odegrały natomiast cztery komplety pamięci: Crucial BallistiX Elite 2133 MHz (CL 9-11-10-27), Crucial BallistiX Sport 1600 MHz (CL 9-9-9-24), Crucial BallistiX Tactcial 1600 MHz (CL 8-8-8-24) oraz Crucial BallistiX Tracer 1866 MHz (CL 9-9-9-27), które posłużyły również do zasymulowania innych mniej lub bardziej popularnych ustawień o jakie wcześniej prosiliście (m.in.: 2400 MHz CL 10, 1600 MHz CL 7). Wszystkie były zestawami 2x 4GB działającymi na płycie głównej ASUS Z97 Maximus VII Hero w trybie dual-channel - wykorzystaliśmy więc zdecydowanie popularniejsze i mniej kosztowne podzespoły niż w poprzedniej konfiguracji (Core i7-3820 / ASUS X79 Rampage IV Black Edition), ale niezmienna pozostała karta graficzna ASUS GTX 780 Ti DirectCU II (tryb GPU Boost został ustawiony na sztywno). Świadomie nie przeprowadziliśmy testów na procesorach ze zintegrowanym układem graficznym (np.: AMD APU-7850K), bowiem tam korzystny wpływ wysoko taktowanych pamięci na wydajność iGPU jest doskonale znany - wystarczy chociażby przejrzeć bazę artykułów PurePC. Zupełnie inaczej zareaguje platforma z dedykowaną kartą graficzną oraz mocnym procesorem i większość czytelników interesują właśnie takie pomiary. Przegląd iGPU - Test zintegrowanych kart graficznych AMD i Intel Test procesora AMD A10-7850K Kaveri - Wydajność iGPU Radeon Jakie pamięci RAM wybrać? Test DDR3 1333-2400 MHz na Intel X79 1 2 3 4 5 6 7 8 9 … następna › ostatnia » Jakie pamięci DDR3 do Core i5 Haswell? Test DDR3 1333-2400 MHz - SPIS TREŚCI 0 - Test pamięci DDR3 1333-2400 MHz w grach 1 - Modele pamięci DDR3 Crucial 2 - Platforma testowa i metodologia pomiarowa 3 - AIDA64 Engineer - CPU PhotoWorxx 4 - AIDA64 Engineer - Memory Copy 5 - WinRAR - Kompresja małych plików 6 - WinRAR - Kompresja dużego pliku 7 - Battlefield 4 - 1920x1080 / Ultra / MSAA OFF 8 - Battlefield 4 - 1920x1080 / Ultra / MSAA X4 9 - Far Cry 3 - 1920x1080 / Ultra / MSAA OFF 10 - Far Cry 3 - 1920x1080 / Ultra / MSAA x4 11 - ArmA III - 1920x1080 / Ultra / FSAA OFF 12 - ArmA III - 1920x1080 / Ultra / FSAA x4 13 - StarCraft II - 1920x1080 / Extreme / AA OFF 14 - StarCraft II - 1920x1080 / Extreme / AA ON 15 - Watch Dogs - 1920x1080 / Ultra / MSAA OFF / Textures High 16 - Watch Dogs - 1920x1080 / Ultra / MSAA x4 / Textures High 17 - Komu potrzebna jest szybsza pamięć RAM? Tagi: core i5, crucial, ddr3, devil's canyon, haswell, lga 1150, pamięć ram, poradnik, porównanie, ram, test,Sebastian Oktaba