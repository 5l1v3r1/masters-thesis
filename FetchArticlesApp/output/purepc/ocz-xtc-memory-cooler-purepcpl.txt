Prawie każdy zapalony overclocker jest skazany na fakt, że jego mocno wykręcone i dowoltowane pamięci wydzielają znaczne ilości ciepła. Jest to szczególnie dotkliwe, jeżeli mamy do czynienia z legendarnymi układami Winbonda, które wręcz kochały napięcia wysoko poza normą pracy DDR1. Aby zakończyć niebywałe kombinacje z różnej maści wentylatorami, obniżającymi temperaturę “naszych grzałek” firma OCZ wypuściła zupełnie nowy produkt. OCZ XTC MEMORY COOLER – to chłodzenie dedykowane właśnie dla pamięci RAM. Czy takie rozwiązanie ma w ogóle sens? Przekonajmy się. Zapraszamy więc do krótkiej recenzji tego interesującego urządzenia. Autor: Marcin “ryba” Rywak Cały urok nowego chłodzenia to sposób, w jaki możemy go umieścić w naszym komputerze. Mocujemy go bezpośrednio do banków pamięci, stąd cała wyższość nad standardowymi wentylatorami. Cztery blaszki o specjalnym profilu pozwalają zaczepić się na zatrzaskach banków pamięci. Dwa zestawy śrubek w zależności od tego ile mamy miejsca wokół pamięci. Cooler w całej okazałości. Firma OCZ mogła jednak wykonać ciut większe oczka w siatce, w obecnej sytuacji nie wróży to rewelacyjnego przepływu powietrza, ale o tym za chwilę. Dwa przeźroczyste wentylatory 60x10mm z dodatkowymi czterema diodami LED koloru niebieskiego. W ciemnościach niebieskie podświetlenie wentylatorów tworzy ładną poświatę, która z pewnością będzie się dobrze komponować z większością komputerów. 1 2 następna › ostatnia » Tagi: chłodzenie, ocz, test, xtc memory cooler,ryba