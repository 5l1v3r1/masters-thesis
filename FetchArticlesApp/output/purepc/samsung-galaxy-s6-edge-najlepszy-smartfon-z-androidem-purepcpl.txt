Jeszcze do niedawna wielu osobom wydawało się, że możliwości komputerów stacjonarnych nigdy nie zostaną przeniesione do formy mobilnej, a znane dzisiaj wszystkim notebooki i urządzenia konwertowalne to pieśń z odległej przyszłości. Dosyć szybko okazało się, że laptopy mogą służyć do pracy oraz rozrywki - wtedy mało kto podejrzewał nadejście kolejnej rewolucji na rynku sprzętu mobilnego. O czym mowa? Pojawienie się smartfonów nie wywołało od razu najazdu klientów na sklepy, jednak po kilku latach bardzo wyraźnie widać, że smartfonom udało się niemalże opanować rynek urządzeń przenośnych i przemówić do wyobraźni milionom klientów z całego świata. Czym wyróżnia się dobry smartfon i dlaczego warto sięgnąć głębiej do portfela, skoro na rynku jest mnóstwo budżetowych rozwiązań? Niektóre firmy potrafią przekonać nas do wydawania sporych sum pieniędzy dzięki urządzeniom, które często określane są niemal jako idealne. Topowych smartfonów jest wiele, jednak produkty takie jak Samsung Galaxy S6 Edge+ są w stanie wyróżnić się na tle konkurencji. Klienci przez kilkanaście ostatnich lat mieli okazję obserwować postępującą ewolucję na rynku telefonów komórkowych (a później smartfonów). Wielu czytelników na pewno pamięta urządzenia wyposażone w fizyczną klawiaturę, bardzo mały ekran oraz wyróżniającą się na tle konstrukcji antenę. W międzyczasie niektórym firmom udało się wprowadzić na rynek modele z klapką, które w przeciwieństwie do standardowych telefonów nie cieszyły się już tak sporą popularnością. Niektórzy eksperymentowali z tzw. sliderami (rozsuwana konstrukcja), inni chcieli namówić nas do zakupu urządzeń posiadających klawisze ułożone w kształt koła. Magicznie przenieśmy się teraz do ery smartfonów, gdzie ewolucja jest na pewno mniej widoczna, jednak nadal następuje. Smartfony od początku swojego istnienia były dostępne w różnych formach, aczkolwiek tutaj można określić cechę łączącą niemalże wszystkie urządzenia - dotykowy wyświetlacz w kształcie prostokąta. Producenci oferują nam więc podobne bryły, które jednak posiadają jednak w sobie różne podzespoły i elementy nadające każdemu modelowi pewien stopień oryginalności. Znane marki eksperymentują z klawiszami dotykowymi oraz rysikami. W tym samym czasie wymyślają coraz to lepsze materiały mogące trafić do obudowy smartfonów oraz jeszcze ładniejsze kształty cieszące oko klienta. Na tle tych wszystkich konstrukcji wyróżnia się najnowszy Samsung Galaxy S6 Edge+, bowiem zastosowane materiały oraz kształt odbiega od ogólnie przyjętych norm dla smartfonów. Koreańczycy wznieśli się na wyżyny innowacyjności i zaprezentowali coś, czego jeszcze kilka lat temu trudno było się spodziewać po segmencie mobilnym. Smartfony mogą być nie tylko funkcjonalne, ale także piękne. Dzisiaj przy zakupie smartfona często nie przykładamy aż tak wielkiej wagi do oferowanych funkcji... ponieważ wszystkie urządzenia oferują podobne możliwości. Co prawda, różnią się one drobnymi "smaczkami" wynikającymi z dopracowania oprogramowania lub dodatkowego podzespołu, jednakże charakterystyka urządzeń z systemem operacyjnym Android jest praktycznie niezmienna. To właśnie dlatego producenci poszukują stosują nowe materiały, kształty oraz elementy szczególne w swoich smartfonach - dzięki temu są w stanie wyróżnić dany model na tle konkurencji. Nie byłoby to możliwe bez szczypty innowacyjności. Samsung eksperymentuje z nową formą smartfonów od ubiegłego roku - wtedy pojawił się Samsung Galaxy Note Edge, czyli pierwszy smartfon Koreańczyków wyposażony w zagięty wyświetlacz. Urządzenie wywołało niemały szok, jednak dosyć szybko zniknęło z listy zakupów potencjalnych klientów. Powodem było pojawienie się smartfona Samsung Galaxy S6 Edge, który już od samego początku wydawał się, co tu dużo mówić, fajniejszy od poprzedniego modelu z zagiętym ekranem. Po pierwszych miesiącach sprzedaży było wiadomo, że producent nie zrezygnuje z kontynuowania swojej serii Edge, bowiem cieszy się ona dobrym odbiorem ze strony klientów. Przypomnijmy jeszcze sobie różnice pomiędzy najnowszym modelem Edge+, a zaprezentowanym wcześniej smartfonem Edge. Różnice pomiędzy Galaxy S6 Edge i Galaxy S6 Edge+ Większy wyświetlacz (5,7 cala zamiast 5,1 cala) Więcej pamięci operacyjnej (4 GB zamiast 3 GB) Większy akumulator (3000 mAh zamiast 2600 mAh) Usprawnienia w systemie dotyczące funkcji zagiętego ekranu Wygląd zewnętrzny Szósta generacja rodziny smartfonów Galaxy S była pewnego rodzaju rewolucją dla tej serii - plastik oraz gumę wykorzystywaną do produkcji Galaxy S5 zamieniono w szóstym modelu na metal i szkło, czyli połączenie od zawsze kojarzone z elegancją, bogactwem i świetnym designem. O ile metalowe krawędzie pojawiły się w smartfonach Samsunga już jakiś czas temu, o tyle plecy wykonane z innego materiału niż plastik lub guma to nowość. Skrzypiąca obudowa odeszła w niepamięć, a zdzierająca się srebrna farba z krawędzi to cecha kojarząca się już tylko z przeszłością. Samsung Galaxy S6 Edge oraz S6 Edge+ zostały wykonane bezkompromisowo i dzięki temu były nareszcie w stanie dogonić konkurencję pod względem budowy. O kształcie krawędzi na chwilę zapominamy - warto jednak zapamiętać, że są one metalowe... Przenosząc się na tył smartfona Samsung Galaxy S6 Edge+ mamy do czynienia z ciekawie wyglądającym, aczkolwiek czasami krytykowanym szkłem Gorilla Glass 4. Bezkompromisowa budowa niesie za sobą pewne zmiany w stosunku do poprzedników. Przede wszystkim, nie mamy dostępu do akumulatora, co akurat nie wydaje się sporym problemem mając na uwadze popularność noszenia drugiej zapasowej baterii ;) Argumentem podnoszonym przez krytyków jest także gładka powierzchnia mogąca osłabiać uchwyt smartfona - kwestia ta została już jednak wielokrotnie opisana w różnych recenzjach i testach, a więc pozwolimy sobie o niej ponownie nie wspominać. Przód smartfona Samsung Galaxy S6 Edge+ gra pierwsze stylistyczne skrzypce w tej pięknej symfonii - charakterystyczny kształt tafli szkła Gorilla Glass 4 przykrywającej wyświetlacz przyciąga wzrok i sugeruje nam oryginalny charakter produktu. Ekran zdaje się rozpływać na boki, a wszystko to dzięki odpowiedniemu zagięciu powierzchni. Krawędzie po bokach są bardzo cienkie w porównaniu do standardowej budowy. Osobiście, przypadły mi do gustu o wiele bardziej niż te stosowane w wersji flat (Galaxy S6). Wyświetlacz trudno co prawda nazwać bezramkowym, jednak martwe powierzchnie są w tym przypadku korzystne dla ergonomii użytkowania smartfona. Jakość wykonania / Estetyka O jakości wykonania smartfonów Samsunga można byłoby dyskutować przez dłuższą chwilę - od zawsze istniał pewien podział, który był niezrozumiały dla wielu klientów. Mamy tutaj na myśli chociażby serię Wave opartą na zapomnianej platformie Bada. W czasach swojej świetności wspomniane modele charakteryzowały się zdecydowanie lepszą jakością od flagowców z Androidem, co było dosyć dziwne. Wraz z premierą Galaxy Note 4 producent oddzielił grubą kreską nową erę, natomiast seria Galaxy S6 ponowne zaznaczyła podział pomiędzy starymi modelami, a przyszłością marki. Samsung Galaxy S6 Edge+ trzeba nazwać świetnie wykonanym smartfonem, ponieważ inna opinia na ten temat byłaby mylna. Zastosowane materiały same w sobie są kluczowe dla designu smartfona, jednak ich połączenie również jest bardzo ważne. W przypadku Galaxy S6 Edge+ trudno przyczepić się nawet do najmniejszego szczegółu. Dlaczego Samsung Galaxy S6 Edge+ wygląda wyjątkowo? Najłatwiej będzie tutaj przytoczyć trzy elementy składające się na stylistykę tego urządzenia - mowa tutaj o szkle, metalu oraz zagiętym kształcie. Konstrukcja składająca się z tych części składowych jest oryginalna. Opisywany smartfon ma swój niepowtarzalny urok, który tak naprawdę trudno opisać bez kontaktu z urządzeniem. Na pewno jest to najładniejszy model smartfona goszczący w naszej redakcji - uściślając, jest to pretendent do miana najbardziej eleganckiego urządzenia z Androidem. Zaprezentowany na początku roku model Galaxy S6 Edge wyróżniał się oczywiście zagiętym wyświetlaczem - miłośnicy serii Galaxy Note nie mogli jednak doświadczyć podobnych wrażeń, co ich koledzy uwielbiający modele Galaxy S, ponieważ przekątna na poziomie 5,1 cala dla wielu osób wydaje się po prostu za mała. Samsung wprowadzając na rynek Galaxy S6 Edge+ wypełnił niejako lukę i pozwolił klientom na nabycie smartfona mogącego rywalizować z klasą Note, a wszystko to dzięki 5,7-calowemu wyświetlaczowi. Powierzchnia ekranu służąca do przeglądania Internetu, korzystania z aplikacji, oglądania zdjęć lub filmów została więc wyraźnie powiększona. Wyświetlacz Stale zwiększające się wyświetlacze w smartfonach są sporym problemem dla tabletów, bowiem wspomniane urządzenia zaczynają tracić na znaczeniu - ekran o przekątnej 5,7 cala w Galaxy S6 Edge+ pozwala na wygodne korzystanie ze sprzętu przenośnego oraz zapewnia bardzo dobrą prezentację treści, a więc zakup tabletu w tym przypadku wydaje się mało opłacalny. W jakim celu mamy nosić kolejne urządzenie, skoro smartfon jest w stanie spełnić wszystkie nasze potrzeby związane z korzystaniem ze sprzętu mobilnego? Duży wyświetlacz świetnie sprawdza się nie tylko podczas przeglądania Internetu, ale także przy oglądaniu filmów, edycji zdjęć wykonanych przy pomocy wbudowanego aparatu lub podczas mobilnego grania. Znaczenie rozgrywki na smartfonach stale rośnie - dzisiaj miliony graczy z całego świata korzysta z gier na Androida nie tylko w drodze do pracy lub szkoły, ale także w domu na kanapie. Właśnie dlatego producenci dostosowują swoje urządzenia do obsługi coraz ładniejszych i sprawniej działających tytułów mobilnych. Samsung Galaxy S6 Edge+ posiada wspomniany wcześniej 5,7-calowy wyświetlacz Super AMOLED z lekko zagiętymi krawędziami – ekran o rozdzielczości 2560 x 1440 pikseli oferuje zagęszczenie na poziomie 518 PPI. Zastosowana technologia oferuje wysoką ostrość wszystkich elementów interfejsu oraz tekstu. Zalety ekranów Super AMOLED są niezmienne od wielu lat - otrzymujemy znakomitą czerń, bardzo wysoki kontrast oraz spore nasycenie kolorów, jakie przez niektórych będzie nawet nazywane przesyceniem barw. Nie możemy także zapominać o szerokich kątach widzenia pozwalających na zachowanie odpowiedniej jasności obrazu. Wydajność A jeżeli jesteśmy już przy obsłudze gier mobilnych, to warto wspomnieć o wydajnych podzespołach znajdujących się we wnętrzu Samsunga Galaxy S6 Edge+. Koreańczycy zdecydowali się na wykorzystanie 14-nanometrowej i 64-bitowej jednostki SoC z serii Samsung Exynos Octa 7420 wyposażonej w cztery rdzenie ARM Cortex-A57 o taktowaniu 2,1 GHz oraz kolejne cztery rdzenie ARM Cortex-A53 o taktowaniu 1,5 GHz. Warto wspomnieć o obecności zintegrowanego układu graficznego Mali-T760 MP8 skutecznie współpracującego z jednostką CPU. Na liście zmian w stosunku do modelu Galaxy S6 Edge znajduje się także powiększona pamięć operacyjna. Opisywany Galaxy S6 Edge+ otrzymał aż 4 GB pamięci RAM w standardzie LPDDR4 (24,8 GB/s), co pozwala na bezproblemowe korzystanie nawet z najbardziej wymagających, jak i najmniej zoptymalizowanych aplikacji ze sklepu Google Play. W przypadku gier nie będzie oczywiście problemu z uruchomieniem nawet najbardziej rozbudowanych produkcji. Pamięć operacyjna w przypadku Galaxy S6 Edge+ wcale nie musi jednak okazać się najważniejsza, bowiem producent w swoim urządzeniu zaimplementował także bardzo szybką pamięć wewnętrzną, która jest oczywiście odpowiedzialna za przechowywanie plików użytkownika, aplikacji oraz gier. Samsung Galaxy S6 Edge+ posiada pamięć wewnętrzną w standardzie UFS 2.0 (Universal Flash Storage), która często jest określana jako odpowiednik nośników SSD dla smartfonów. UFS 2.0 jest następcą wykorzystywanego do tej pory standardu eMMC 5.1 - różnice w wydajności są widoczne nie tylko w testach syntetycznych. Warto wspomnieć, że eMMC 5.0 zapewniał sekwencyjny odczyt na poziomie 250 MB/s, natomiast przy zapisie mówiliśmy o 90 MB/s. Wprowadzony później standard eMMC 5.1 zwiększył prędkości do 250 MB/s oraz 125 MB/s, natomiast pamięci UFS 2.0 w Galaxy S6 Edge+ pozwalają na osiągnięcie 350 MB/s dla odczytu oraz 150 MB/s dla zapisu. Widać różnicę? Pamięć wewnętrzna jest wykorzystywana przez system operacyjny, aplikacje oraz gry, więc wzrost wydajności i responsywności jest widoczny na każdym kroku. Dzięki zastosowanym podzespołom system operacyjny Android z nakładką TouchWiz działa bardzo sprawnie. W naszych testach pamięć UFS 2.0 osiągnęła jeszcze lepsze wyniki niż w specyfikacji technicznej standardu: AndroBench Wydajność pamięci UFS 2.0 MB/s (więcej = lepiej) 46 92 138 184 230 276 322 368 414 460 Samsung Galaxy S6 Edge+ Odczyt sekwencyjny 450.63 Samsung Galaxy S6 Edge+ Zapis sekwencyjny 156.26 Samsung Galaxy S6 Edge+ Odczyt losowy 103.67 Samsung Galaxy S6 Edge+ Zapis losowy 13.20 Gry Wyposażenie Samsunga Galaxy S6 Edge+ w ośmiordzeniową jednostkę Exynos Octa 7420 z układem graficznym Mali-T760 MP8 pozwoliło producentowi na zaoferowanie urządzenia, które może bez problemu służyć do rozrywki. W sklepie Google Play można znaleźć wiele gier działających bardzo płynnie na testowanym smartfonie, nawet gdy dana produkcja oferuje bardzo wysoki poziom detali graficznych. Specyfikacja techniczna jest absolutnie topowa i właśnie dzięki temu wchodząc do biblioteki gier nie musimy rezygnować z niektórych produkcji, które wymagają sporej mocy obliczeniowej. Dla graczy pecetowych rozgrywka na smartfonie może wydawać się dziwna (czasami wręcz niedorzeczna), jednak postępujący rozwój rynku mobilnego niesie za sobą pewne zmiany również na rynku gier. Coraz więcej producentów gier na PC i konsole wydaje także własne tytuły na smartfony i tablety. Ich liczba będzie stale rosła. W przypadku Samsunga Galaxy S6 Edge+ nie zapominamy także o 4 GB pamięci operacyjnej, która pozwala m.in. na nagrywanie rozgrywki w tle - w sklepie Google Play znajdują się odpowiednie aplikacje pozwalające na rejestrowanie działań na ekranie. Podczas naszego testowania również wykorzystaliśmy jedną z aplikacji, aby zaprezentować Wam film z krótkimi urywkami z gier mobilnych. Co można zobaczyć na ekranie smartfona? Wiele ciekawych rzeczy: Jeżeli jesteśmy już wyświetlaczu - przekątna o długości 5,7 cala pozwala na prezentację treści na sporej powierzchni. Tak jak w przypadku tabletów, gry na dużych smartfonach po prostu wyglądają lepiej. Ponadto, komfort sterowania jest oczywiście wysoki, co wynika z pewnego uchwytu urządzenia w dłoniach. Jesteście fanami mobilnej rozgrywki? Samsung Galaxy S6 Edge+ na pewno Was nie zawiedzie. Aparat Najlepszy aparat to ten, któy masz przy sobie... Cytat ten idealnie pasuje do dzisiejszego rynku mobilnego, gdzie zachodzą zmiany, których nie spodziewał się chyba nikt. Smartfony towarzyszą nam praktycznie przez cały dzień, a czasami nawet kładziemy się z nimi spać ;) Właśnie dlatego moduły fotograficzne montowane w urządzeniach mobilnych stały się bardzo ważnymi podzespołami, na które często zwracają uwagę kupujący. Dzisiaj każdy chce wrzucać do sieci zdjęcia i filmy o jak najlepszej jakości - mało który użytkownik decyduje się jednak na inwestowanie w dodatkowy sprzęt do robienia zdjęć lub filmowania, więc najbardziej praktycznym urządzeniem pozostaje smartfon. Samsung Galaxy S6 Edge+ jest niewątpliwie urządzeniem mogącym spełnić oczekiwania "cyfrowego pokolenia", które chce mieć zawsze przy sobie całkiem dobry aparat i kamerę. Samsung zdecydował się na wykorzystanie 16-megapikselowej matrycy Sony IMX240 z optyką f/1.9 - warto wspomnieć o obecności OIS, czyli optycznej stabilizacji obrazu pozwalającej na wykonywanie ostrzejszych zdjęć, szczególnie przy gorszym oświetleniu. Smartfon potrafi nagrywać filmy w maksymalnej rozdzielczości 4K przy 30 klatkach na sekundę oraz ujęcia w jakości Full HD przy 60 klatkach na sekundę. Urządzenie otrzymało funkcję Video Digital Image Stabilization, która pozytywnie wpływa na jakość filmów dzięki cyfrowej stabilizacji obrazu zapewnianej przez oprogramowanie. Aparat obsługuje format RAW. Jakość filmów jest naprawdę dobra. Przedni aparat pozwala natomiast na wykonywanie zdjęć w rozdzielczości 5 megapikseli (optyka f/1.9) oraz nagrywanie filmów 1440p przy 30 klatkach na sekundę. Warto wspomnieć o obecności bardzo praktycznego skrótu - dwukrotne wciśnięcie klawisza domowego przy wyłączonym ekranie pozwala na szybkie uruchomienie aparatu. Dzięki temu nie jest konieczne wywoływanie odpowiedniej funkcji na ekranie, co mogłoby kosztować nas cenne sekundy - jak wiadomo, niektóre ujęcia trzeba wykonać błyskawicznie. Jakość zdjęć to zawsze temat do dyskusji, a więc ocenę wykonanych fotografii pozostawiamy Wam. Naszym zdaniem, Galaxy S6 Edge+ znajduje się w ścisłej czołówce smartfonów wykonujących dobre zdjęcia. 16-megapikselowy aparat w Galaxy S6 Edge+ wykonuje niezłe zdjęcia: Podsumowanie i wrażenia z użytkowania Smartfon Samsung Galaxy S6 Edge+ pierwszy raz zobaczyłem kilka miesięcy temu na pokazie producenta. Muszę szczerze przyznać, że urządzenie to początkowo nie zrobiło na mnie wielkiego wrażenia i tak naprawdę po kontakcie z mniejszym modelem (Galaxy S6 Edge) wiedziałem czego mogę się spodziewać. Dłuższe użytkowanie modelu z plusikiem pozwoliło mi jednak na wyrobienie bardziej dojrzałej opinii, którą zaprezentowałem w tej publikacji. Smartfon towarzyszył mi przez kilka tygodni, co prawda z przerwami, jednak zawsze miło było wracać do opisywanego urządzenia z zagiętym wyświetlaczem. Przez długi czas byłem sceptyczny co do ekranów posiadających powierzchnię inną niż płaska, jednak dłuższe korzystanie z Galaxy S6 Edge+ utwierdziło mnie w przekonaniu, że Koreańczycy poszli dobrą drogą i na pewno w najbliższym czasie z niej nie zboczą. O ile funkcje takie jak Apps Edge lub People Edge wykorzystujące zagięte krawędzie nadal nie są mi potrzebne do szczęścia, o tyle nietypowy kształt smartfona bardzo mi się spodobał - na tyle, że standardowy model Galaxy S6 (flat) stał się dla mnie dosyć mocno przeciętny. Smartfony o prostej budowie prędzej czy później zostaną zastąpione przez nowy rodzaj urządzeń, ale już teraz możemy mówić o postępującej ewolucji, którą rozpoczął Samsung. W tym momencie mało kto jest w stanie stwierdzić, że inni producenci pójdą tym tropem i wprowadzą na rynek smartfony z zagiętymi wyświetlaczami. Wiele jednak wskazuje na to, że będą oni musieli wprowadzić nowości zachęcające klientów do sięgnięcia po wybrane produkty. Samsung Galaxy S6 Edge+ łączy wszystkie cechy świetnego smartfona. Urządzenie nie tylko jest wydajne, co zapewniają mocne podzespoły (14-nanometrowy Exynos, 4 GB pamięci RAM, pamięć UFS 2.0), ale także świetnie wygląda i reprezentuje wysoką jakość wykonania. Samsung może bez problemu nazywać swój produkt propozycją klasy premium, bowiem mało jest detali wskazujących na inny stan rzeczy. Musimy natomiast pogodzić się z brakiem slotu na karty pamięci lub wodoodporności - w tym przypadku poczyniono krok wstecz. Samsung Galaxy S6 Edge+ jest smartfonem godnym polecenia, a więc osoby chcące wydać około 3000 złotych na smartfona powinny zastanowić się nad wyborem opisywanego urządzenia. Dowodów na jego znakomitą wartość jest sporo. Publikacja powstała przy współpracy z firmą Samsung, producentem Galaxy S6 Edge+. Źródło: PurePC.pl Tagi: android, exynos, galaxy s6, galaxy s6 edge plus, opinia, recenzja, samsung, samsung galaxy s6 edge plus, smartfon, test, zagięty wyświetlacz,Arkadiusz PrackiJeszcze do niedawna wielu osobom wydawało się, że możliwości komputerów stacjonarnych nigdy nie zostaną przeniesione do formy mobilnej, a znane dzisiaj wszystkim notebooki i urządzenia konwertowalne to pieśń z odległej przyszłości. Dosyć szybko okazało się, że laptopy mogą służyć do pracy oraz rozrywki - wtedy mało kto podejrzewał nadejście kolejnej rewolucji na rynku sprzętu mobilnego. O czym mowa? Pojawienie się smartfonów nie wywołało od razu najazdu klientów na sklepy, jednak po kilku latach bardzo wyraźnie widać, że smartfonom udało się niemalże opanować rynek urządzeń przenośnych i przemówić do wyobraźni milionom klientów z całego świata. Czym wyróżnia się dobry smartfon i dlaczego warto sięgnąć głębiej do portfela, skoro na rynku jest mnóstwo budżetowych rozwiązań? Niektóre firmy potrafią przekonać nas do wydawania sporych sum pieniędzy dzięki urządzeniom, które często określane są niemal jako idealne. Topowych smartfonów jest wiele, jednak produkty takie jak Samsung Galaxy S6 Edge+ są w stanie wyróżnić się na tle konkurencji. Klienci przez kilkanaście ostatnich lat mieli okazję obserwować postępującą ewolucję na rynku telefonów komórkowych (a później smartfonów). Wielu czytelników na pewno pamięta urządzenia wyposażone w fizyczną klawiaturę, bardzo mały ekran oraz wyróżniającą się na tle konstrukcji antenę. W międzyczasie niektórym firmom udało się wprowadzić na rynek modele z klapką, które w przeciwieństwie do standardowych telefonów nie cieszyły się już tak sporą popularnością. Niektórzy eksperymentowali z tzw. sliderami (rozsuwana konstrukcja), inni chcieli namówić nas do zakupu urządzeń posiadających klawisze ułożone w kształt koła. Magicznie przenieśmy się teraz do ery smartfonów, gdzie ewolucja jest na pewno mniej widoczna, jednak nadal następuje. Smartfony od początku swojego istnienia były dostępne w różnych formach, aczkolwiek tutaj można określić cechę łączącą niemalże wszystkie urządzenia - dotykowy wyświetlacz w kształcie prostokąta. Producenci oferują nam więc podobne bryły, które jednak posiadają jednak w sobie różne podzespoły i elementy nadające każdemu modelowi pewien stopień oryginalności. Znane marki eksperymentują z klawiszami dotykowymi oraz rysikami. W tym samym czasie wymyślają coraz to lepsze materiały mogące trafić do obudowy smartfonów oraz jeszcze ładniejsze kształty cieszące oko klienta. Na tle tych wszystkich konstrukcji wyróżnia się najnowszy Samsung Galaxy S6 Edge+, bowiem zastosowane materiały oraz kształt odbiega od ogólnie przyjętych norm dla smartfonów. Koreańczycy wznieśli się na wyżyny innowacyjności i zaprezentowali coś, czego jeszcze kilka lat temu trudno było się spodziewać po segmencie mobilnym. Smartfony mogą być nie tylko funkcjonalne, ale także piękne. Dzisiaj przy zakupie smartfona często nie przykładamy aż tak wielkiej wagi do oferowanych funkcji... ponieważ wszystkie urządzenia oferują podobne możliwości. Co prawda, różnią się one drobnymi "smaczkami" wynikającymi z dopracowania oprogramowania lub dodatkowego podzespołu, jednakże charakterystyka urządzeń z systemem operacyjnym Android jest praktycznie niezmienna. To właśnie dlatego producenci poszukują stosują nowe materiały, kształty oraz elementy szczególne w swoich smartfonach - dzięki temu są w stanie wyróżnić dany model na tle konkurencji. Nie byłoby to możliwe bez szczypty innowacyjności. Samsung eksperymentuje z nową formą smartfonów od ubiegłego roku - wtedy pojawił się Samsung Galaxy Note Edge, czyli pierwszy smartfon Koreańczyków wyposażony w zagięty wyświetlacz. Urządzenie wywołało niemały szok, jednak dosyć szybko zniknęło z listy zakupów potencjalnych klientów. Powodem było pojawienie się smartfona Samsung Galaxy S6 Edge, który już od samego początku wydawał się, co tu dużo mówić, fajniejszy od poprzedniego modelu z zagiętym ekranem. Po pierwszych miesiącach sprzedaży było wiadomo, że producent nie zrezygnuje z kontynuowania swojej serii Edge, bowiem cieszy się ona dobrym odbiorem ze strony klientów. Przypomnijmy jeszcze sobie różnice pomiędzy najnowszym modelem Edge+, a zaprezentowanym wcześniej smartfonem Edge. Różnice pomiędzy Galaxy S6 Edge i Galaxy S6 Edge+ Większy wyświetlacz (5,7 cala zamiast 5,1 cala) Więcej pamięci operacyjnej (4 GB zamiast 3 GB) Większy akumulator (3000 mAh zamiast 2600 mAh) Usprawnienia w systemie dotyczące funkcji zagiętego ekranu Wygląd zewnętrzny Szósta generacja rodziny smartfonów Galaxy S była pewnego rodzaju rewolucją dla tej serii - plastik oraz gumę wykorzystywaną do produkcji Galaxy S5 zamieniono w szóstym modelu na metal i szkło, czyli połączenie od zawsze kojarzone z elegancją, bogactwem i świetnym designem. O ile metalowe krawędzie pojawiły się w smartfonach Samsunga już jakiś czas temu, o tyle plecy wykonane z innego materiału niż plastik lub guma to nowość. Skrzypiąca obudowa odeszła w niepamięć, a zdzierająca się srebrna farba z krawędzi to cecha kojarząca się już tylko z przeszłością. Samsung Galaxy S6 Edge oraz S6 Edge+ zostały wykonane bezkompromisowo i dzięki temu były nareszcie w stanie dogonić konkurencję pod względem budowy. O kształcie krawędzi na chwilę zapominamy - warto jednak zapamiętać, że są one metalowe... Przenosząc się na tył smartfona Samsung Galaxy S6 Edge+ mamy do czynienia z ciekawie wyglądającym, aczkolwiek czasami krytykowanym szkłem Gorilla Glass 4. Bezkompromisowa budowa niesie za sobą pewne zmiany w stosunku do poprzedników. Przede wszystkim, nie mamy dostępu do akumulatora, co akurat nie wydaje się sporym problemem mając na uwadze popularność noszenia drugiej zapasowej baterii ;) Argumentem podnoszonym przez krytyków jest także gładka powierzchnia mogąca osłabiać uchwyt smartfona - kwestia ta została już jednak wielokrotnie opisana w różnych recenzjach i testach, a więc pozwolimy sobie o niej ponownie nie wspominać. Przód smartfona Samsung Galaxy S6 Edge+ gra pierwsze stylistyczne skrzypce w tej pięknej symfonii - charakterystyczny kształt tafli szkła Gorilla Glass 4 przykrywającej wyświetlacz przyciąga wzrok i sugeruje nam oryginalny charakter produktu. Ekran zdaje się rozpływać na boki, a wszystko to dzięki odpowiedniemu zagięciu powierzchni. Krawędzie po bokach są bardzo cienkie w porównaniu do standardowej budowy. Osobiście, przypadły mi do gustu o wiele bardziej niż te stosowane w wersji flat (Galaxy S6). Wyświetlacz trudno co prawda nazwać bezramkowym, jednak martwe powierzchnie są w tym przypadku korzystne dla ergonomii użytkowania smartfona. Jakość wykonania / Estetyka O jakości wykonania smartfonów Samsunga można byłoby dyskutować przez dłuższą chwilę - od zawsze istniał pewien podział, który był niezrozumiały dla wielu klientów. Mamy tutaj na myśli chociażby serię Wave opartą na zapomnianej platformie Bada. W czasach swojej świetności wspomniane modele charakteryzowały się zdecydowanie lepszą jakością od flagowców z Androidem, co było dosyć dziwne. Wraz z premierą Galaxy Note 4 producent oddzielił grubą kreską nową erę, natomiast seria Galaxy S6 ponowne zaznaczyła podział pomiędzy starymi modelami, a przyszłością marki. Samsung Galaxy S6 Edge+ trzeba nazwać świetnie wykonanym smartfonem, ponieważ inna opinia na ten temat byłaby mylna. Zastosowane materiały same w sobie są kluczowe dla designu smartfona, jednak ich połączenie również jest bardzo ważne. W przypadku Galaxy S6 Edge+ trudno przyczepić się nawet do najmniejszego szczegółu. Dlaczego Samsung Galaxy S6 Edge+ wygląda wyjątkowo? Najłatwiej będzie tutaj przytoczyć trzy elementy składające się na stylistykę tego urządzenia - mowa tutaj o szkle, metalu oraz zagiętym kształcie. Konstrukcja składająca się z tych części składowych jest oryginalna. Opisywany smartfon ma swój niepowtarzalny urok, który tak naprawdę trudno opisać bez kontaktu z urządzeniem. Na pewno jest to najładniejszy model smartfona goszczący w naszej redakcji - uściślając, jest to pretendent do miana najbardziej eleganckiego urządzenia z Androidem. Zaprezentowany na początku roku model Galaxy S6 Edge wyróżniał się oczywiście zagiętym wyświetlaczem - miłośnicy serii Galaxy Note nie mogli jednak doświadczyć podobnych wrażeń, co ich koledzy uwielbiający modele Galaxy S, ponieważ przekątna na poziomie 5,1 cala dla wielu osób wydaje się po prostu za mała. Samsung wprowadzając na rynek Galaxy S6 Edge+ wypełnił niejako lukę i pozwolił klientom na nabycie smartfona mogącego rywalizować z klasą Note, a wszystko to dzięki 5,7-calowemu wyświetlaczowi. Powierzchnia ekranu służąca do przeglądania Internetu, korzystania z aplikacji, oglądania zdjęć lub filmów została więc wyraźnie powiększona. Wyświetlacz Stale zwiększające się wyświetlacze w smartfonach są sporym problemem dla tabletów, bowiem wspomniane urządzenia zaczynają tracić na znaczeniu - ekran o przekątnej 5,7 cala w Galaxy S6 Edge+ pozwala na wygodne korzystanie ze sprzętu przenośnego oraz zapewnia bardzo dobrą prezentację treści, a więc zakup tabletu w tym przypadku wydaje się mało opłacalny. W jakim celu mamy nosić kolejne urządzenie, skoro smartfon jest w stanie spełnić wszystkie nasze potrzeby związane z korzystaniem ze sprzętu mobilnego? Duży wyświetlacz świetnie sprawdza się nie tylko podczas przeglądania Internetu, ale także przy oglądaniu filmów, edycji zdjęć wykonanych przy pomocy wbudowanego aparatu lub podczas mobilnego grania. Znaczenie rozgrywki na smartfonach stale rośnie - dzisiaj miliony graczy z całego świata korzysta z gier na Androida nie tylko w drodze do pracy lub szkoły, ale także w domu na kanapie. Właśnie dlatego producenci dostosowują swoje urządzenia do obsługi coraz ładniejszych i sprawniej działających tytułów mobilnych. Samsung Galaxy S6 Edge+ posiada wspomniany wcześniej 5,7-calowy wyświetlacz Super AMOLED z lekko zagiętymi krawędziami – ekran o rozdzielczości 2560 x 1440 pikseli oferuje zagęszczenie na poziomie 518 PPI. Zastosowana technologia oferuje wysoką ostrość wszystkich elementów interfejsu oraz tekstu. Zalety ekranów Super AMOLED są niezmienne od wielu lat - otrzymujemy znakomitą czerń, bardzo wysoki kontrast oraz spore nasycenie kolorów, jakie przez niektórych będzie nawet nazywane przesyceniem barw. Nie możemy także zapominać o szerokich kątach widzenia pozwalających na zachowanie odpowiedniej jasności obrazu. Wydajność A jeżeli jesteśmy już przy obsłudze gier mobilnych, to warto wspomnieć o wydajnych podzespołach znajdujących się we wnętrzu Samsunga Galaxy S6 Edge+. Koreańczycy zdecydowali się na wykorzystanie 14-nanometrowej i 64-bitowej jednostki SoC z serii Samsung Exynos Octa 7420 wyposażonej w cztery rdzenie ARM Cortex-A57 o taktowaniu 2,1 GHz oraz kolejne cztery rdzenie ARM Cortex-A53 o taktowaniu 1,5 GHz. Warto wspomnieć o obecności zintegrowanego układu graficznego Mali-T760 MP8 skutecznie współpracującego z jednostką CPU. Na liście zmian w stosunku do modelu Galaxy S6 Edge znajduje się także powiększona pamięć operacyjna. Opisywany Galaxy S6 Edge+ otrzymał aż 4 GB pamięci RAM w standardzie LPDDR4 (24,8 GB/s), co pozwala na bezproblemowe korzystanie nawet z najbardziej wymagających, jak i najmniej zoptymalizowanych aplikacji ze sklepu Google Play. W przypadku gier nie będzie oczywiście problemu z uruchomieniem nawet najbardziej rozbudowanych produkcji. Pamięć operacyjna w przypadku Galaxy S6 Edge+ wcale nie musi jednak okazać się najważniejsza, bowiem producent w swoim urządzeniu zaimplementował także bardzo szybką pamięć wewnętrzną, która jest oczywiście odpowiedzialna za przechowywanie plików użytkownika, aplikacji oraz gier. Samsung Galaxy S6 Edge+ posiada pamięć wewnętrzną w standardzie UFS 2.0 (Universal Flash Storage), która często jest określana jako odpowiednik nośników SSD dla smartfonów. UFS 2.0 jest następcą wykorzystywanego do tej pory standardu eMMC 5.1 - różnice w wydajności są widoczne nie tylko w testach syntetycznych. Warto wspomnieć, że eMMC 5.0 zapewniał sekwencyjny odczyt na poziomie 250 MB/s, natomiast przy zapisie mówiliśmy o 90 MB/s. Wprowadzony później standard eMMC 5.1 zwiększył prędkości do 250 MB/s oraz 125 MB/s, natomiast pamięci UFS 2.0 w Galaxy S6 Edge+ pozwalają na osiągnięcie 350 MB/s dla odczytu oraz 150 MB/s dla zapisu. Widać różnicę? Pamięć wewnętrzna jest wykorzystywana przez system operacyjny, aplikacje oraz gry, więc wzrost wydajności i responsywności jest widoczny na każdym kroku. Dzięki zastosowanym podzespołom system operacyjny Android z nakładką TouchWiz działa bardzo sprawnie. W naszych testach pamięć UFS 2.0 osiągnęła jeszcze lepsze wyniki niż w specyfikacji technicznej standardu: AndroBench Wydajność pamięci UFS 2.0 MB/s (więcej = lepiej) 46 92 138 184 230 276 322 368 414 460 Samsung Galaxy S6 Edge+ Odczyt sekwencyjny 450.63 Samsung Galaxy S6 Edge+ Zapis sekwencyjny 156.26 Samsung Galaxy S6 Edge+ Odczyt losowy 103.67 Samsung Galaxy S6 Edge+ Zapis losowy 13.20 Gry Wyposażenie Samsunga Galaxy S6 Edge+ w ośmiordzeniową jednostkę Exynos Octa 7420 z układem graficznym Mali-T760 MP8 pozwoliło producentowi na zaoferowanie urządzenia, które może bez problemu służyć do rozrywki. W sklepie Google Play można znaleźć wiele gier działających bardzo płynnie na testowanym smartfonie, nawet gdy dana produkcja oferuje bardzo wysoki poziom detali graficznych. Specyfikacja techniczna jest absolutnie topowa i właśnie dzięki temu wchodząc do biblioteki gier nie musimy rezygnować z niektórych produkcji, które wymagają sporej mocy obliczeniowej. Dla graczy pecetowych rozgrywka na smartfonie może wydawać się dziwna (czasami wręcz niedorzeczna), jednak postępujący rozwój rynku mobilnego niesie za sobą pewne zmiany również na rynku gier. Coraz więcej producentów gier na PC i konsole wydaje także własne tytuły na smartfony i tablety. Ich liczba będzie stale rosła. W przypadku Samsunga Galaxy S6 Edge+ nie zapominamy także o 4 GB pamięci operacyjnej, która pozwala m.in. na nagrywanie rozgrywki w tle - w sklepie Google Play znajdują się odpowiednie aplikacje pozwalające na rejestrowanie działań na ekranie. Podczas naszego testowania również wykorzystaliśmy jedną z aplikacji, aby zaprezentować Wam film z krótkimi urywkami z gier mobilnych. Co można zobaczyć na ekranie smartfona? Wiele ciekawych rzeczy: Jeżeli jesteśmy już wyświetlaczu - przekątna o długości 5,7 cala pozwala na prezentację treści na sporej powierzchni. Tak jak w przypadku tabletów, gry na dużych smartfonach po prostu wyglądają lepiej. Ponadto, komfort sterowania jest oczywiście wysoki, co wynika z pewnego uchwytu urządzenia w dłoniach. Jesteście fanami mobilnej rozgrywki? Samsung Galaxy S6 Edge+ na pewno Was nie zawiedzie. Aparat Najlepszy aparat to ten, któy masz przy sobie... Cytat ten idealnie pasuje do dzisiejszego rynku mobilnego, gdzie zachodzą zmiany, których nie spodziewał się chyba nikt. Smartfony towarzyszą nam praktycznie przez cały dzień, a czasami nawet kładziemy się z nimi spać ;) Właśnie dlatego moduły fotograficzne montowane w urządzeniach mobilnych stały się bardzo ważnymi podzespołami, na które często zwracają uwagę kupujący. Dzisiaj każdy chce wrzucać do sieci zdjęcia i filmy o jak najlepszej jakości - mało który użytkownik decyduje się jednak na inwestowanie w dodatkowy sprzęt do robienia zdjęć lub filmowania, więc najbardziej praktycznym urządzeniem pozostaje smartfon. Samsung Galaxy S6 Edge+ jest niewątpliwie urządzeniem mogącym spełnić oczekiwania "cyfrowego pokolenia", które chce mieć zawsze przy sobie całkiem dobry aparat i kamerę. Samsung zdecydował się na wykorzystanie 16-megapikselowej matrycy Sony IMX240 z optyką f/1.9 - warto wspomnieć o obecności OIS, czyli optycznej stabilizacji obrazu pozwalającej na wykonywanie ostrzejszych zdjęć, szczególnie przy gorszym oświetleniu. Smartfon potrafi nagrywać filmy w maksymalnej rozdzielczości 4K przy 30 klatkach na sekundę oraz ujęcia w jakości Full HD przy 60 klatkach na sekundę. Urządzenie otrzymało funkcję Video Digital Image Stabilization, która pozytywnie wpływa na jakość filmów dzięki cyfrowej stabilizacji obrazu zapewnianej przez oprogramowanie. Aparat obsługuje format RAW. Jakość filmów jest naprawdę dobra. Przedni aparat pozwala natomiast na wykonywanie zdjęć w rozdzielczości 5 megapikseli (optyka f/1.9) oraz nagrywanie filmów 1440p przy 30 klatkach na sekundę. Warto wspomnieć o obecności bardzo praktycznego skrótu - dwukrotne wciśnięcie klawisza domowego przy wyłączonym ekranie pozwala na szybkie uruchomienie aparatu. Dzięki temu nie jest konieczne wywoływanie odpowiedniej funkcji na ekranie, co mogłoby kosztować nas cenne sekundy - jak wiadomo, niektóre ujęcia trzeba wykonać błyskawicznie. Jakość zdjęć to zawsze temat do dyskusji, a więc ocenę wykonanych fotografii pozostawiamy Wam. Naszym zdaniem, Galaxy S6 Edge+ znajduje się w ścisłej czołówce smartfonów wykonujących dobre zdjęcia. 16-megapikselowy aparat w Galaxy S6 Edge+ wykonuje niezłe zdjęcia: Podsumowanie i wrażenia z użytkowania Smartfon Samsung Galaxy S6 Edge+ pierwszy raz zobaczyłem kilka miesięcy temu na pokazie producenta. Muszę szczerze przyznać, że urządzenie to początkowo nie zrobiło na mnie wielkiego wrażenia i tak naprawdę po kontakcie z mniejszym modelem (Galaxy S6 Edge) wiedziałem czego mogę się spodziewać. Dłuższe użytkowanie modelu z plusikiem pozwoliło mi jednak na wyrobienie bardziej dojrzałej opinii, którą zaprezentowałem w tej publikacji. Smartfon towarzyszył mi przez kilka tygodni, co prawda z przerwami, jednak zawsze miło było wracać do opisywanego urządzenia z zagiętym wyświetlaczem. Przez długi czas byłem sceptyczny co do ekranów posiadających powierzchnię inną niż płaska, jednak dłuższe korzystanie z Galaxy S6 Edge+ utwierdziło mnie w przekonaniu, że Koreańczycy poszli dobrą drogą i na pewno w najbliższym czasie z niej nie zboczą. O ile funkcje takie jak Apps Edge lub People Edge wykorzystujące zagięte krawędzie nadal nie są mi potrzebne do szczęścia, o tyle nietypowy kształt smartfona bardzo mi się spodobał - na tyle, że standardowy model Galaxy S6 (flat) stał się dla mnie dosyć mocno przeciętny. Smartfony o prostej budowie prędzej czy później zostaną zastąpione przez nowy rodzaj urządzeń, ale już teraz możemy mówić o postępującej ewolucji, którą rozpoczął Samsung. W tym momencie mało kto jest w stanie stwierdzić, że inni producenci pójdą tym tropem i wprowadzą na rynek smartfony z zagiętymi wyświetlaczami. Wiele jednak wskazuje na to, że będą oni musieli wprowadzić nowości zachęcające klientów do sięgnięcia po wybrane produkty. Samsung Galaxy S6 Edge+ łączy wszystkie cechy świetnego smartfona. Urządzenie nie tylko jest wydajne, co zapewniają mocne podzespoły (14-nanometrowy Exynos, 4 GB pamięci RAM, pamięć UFS 2.0), ale także świetnie wygląda i reprezentuje wysoką jakość wykonania. Samsung może bez problemu nazywać swój produkt propozycją klasy premium, bowiem mało jest detali wskazujących na inny stan rzeczy. Musimy natomiast pogodzić się z brakiem slotu na karty pamięci lub wodoodporności - w tym przypadku poczyniono krok wstecz. Samsung Galaxy S6 Edge+ jest smartfonem godnym polecenia, a więc osoby chcące wydać około 3000 złotych na smartfona powinny zastanowić się nad wyborem opisywanego urządzenia. Dowodów na jego znakomitą wartość jest sporo. Publikacja powstała przy współpracy z firmą Samsung, producentem Galaxy S6 Edge+. Źródło: PurePC.pl Tagi: android, exynos, galaxy s6, galaxy s6 edge plus, opinia, recenzja, samsung, samsung galaxy s6 edge plus, smartfon, test, zagięty wyświetlacz,Arkadiusz Pracki