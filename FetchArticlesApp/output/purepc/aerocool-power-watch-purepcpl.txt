AeroCool PowerWatch to jeden z wielu dostępnych obecnie na rynku paneli do monitorowania pracy komputera. Za pomocą zewnętrznego panelu LCD informuje on użytkownika o tym, co dzieje się wewnątrz obudowy naszego blaszaka. Co więcej, model ten wyposażony został w kilka naprawdę interesujących i nowatorskich dodatków (takich jak PowerUSB czy czytnik kart), które dla wielu mogą okazać się bardzo przydatne. W zasadzie jest to prawdziwy kombajn o niecodziennym wyglądzie. Zapraszam więc do recenzji, w której odkryjemy bardziej i mniej użyteczne funkcje tego urządzenia. Autor: Paweł "zavader" Zawadzki Urządzenie dostajemy w niewielkim, skromnym, tekturowym pudełku, wypełnionym od środka pianką chroniącą przed uszkodzeniami. Paczuszka zawiera, oprócz samego panelu, krótką instrukcję obsługi, zestaw śrubek montażowych, płytę CD ze sterownikami do wbudowanego czytnika kart, oraz 4 sztuki termicznej taśmy klejącej. Panel dostępny jest w dwóch wersjach kolorystycznych – ja testowałem wersję Black, dostępny jest także Grafit. Plastikowa obudowa z pozoru może sprawiać wrażenie lekko tandetnej, szybko okazuje się jednak, że to tylko pierwsze – mylne - wrażenie. Solidna - choć lekka - z całą pewnością idealnie będzie pasować do każdej obudowy. Niestety nie każdy będzie mógł wygospodarować odpowiednią ilość miejsca – zajmuje bowiem aż dwie „zaślepki” 5,25”. Do instrukcji nie mam zastrzeżeń, jest krótka i zwięzła, opisuje wszystkie kable, wyjaśnia co, jak i gdzie ustawiać. Niestety – jest w języku angielskim – co niektórym może sprawić kłopot. 1 2 3 4 5 6 następna › ostatnia » Tagi: aerocool, panel, panel sterowania, powerwatch,marco