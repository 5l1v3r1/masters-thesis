Zupełnie niedawno na łamach naszego portalu, zaprezentowaliśmy test kart graficznych, w którym udział brały dwa sztandarowe produkty Nvidii - GeForce GTX 260 oraz GTX 280 z taktowaniami referencyjnymi. Dzisiaj nadszedł czas na sprawdzenie praktycznie takich samych modeli, przynajmniej pod względem stricte konstrukcyjnym, ale jednak w lekko zmodyfikowanych odsłonach. Wszystkie bowiem mają fabrycznie ustawione wyższe częstotliwości zegarów, dzięki czemu ich wydajność powinna wymiernie wzrosnąć. Zatem, do naszego laboratorium trafiły akceleratory od ZOTAC w wersji AMP! Edition oraz edycja TOP od firmy ASUS. Który produkt wyjdzie z tego porównania zwycięsko? W końcu gdy już płacimy (wcale nie mało) za znaczek "OC" w nazwie, mamy prawo oczekiwać sporego skoku wydajności. Zapraszamy więc do porównania, gdzie zobaczymy, czy ZOTAC i ASUS rzeczywiście coś kręcą. Autor: Torque - Łukasz Gabryś Wszystkie cztery testowane dzisiaj przez nas karty różnią się od referencyjnych produktów podkręconymi zegarami. W każdym przypadku różnica taktowania w stosunku do referencyjnych kart sięga parudziesięciu MHz, tak więc nie są to różnice iście kosmetyczne. Widać, że producentom zależało na faktycznym podniesieniu wydajności swoich akceleratorów. Jednak, jak powszechnie wiadomo, nawet dość mocno podkręcony fabrycznie sprzęt zawsze może mieć jakiś dodatkowy potencjał, dlatego np. ASUS do swoich obydwu kart dołącza ciekawe oprogramowanie SmartDoctor. Dzięki niemu możemy stale monitorować napięcie na GPU, prędkość obrotową wentylatora, temperaturę rdzenia oraz pamięci. Dodatkowo dzięki suwakom możemy zmienić taktowanie karty. Oprogramowanie SmartDoctor dodatkowo posiada funkcję SmartCooling, która monitoruję temperaturę karty i aktywnie reguluje prędkość obrotową wentylatora, aby zapewnić nam jak najniższy poziom hałasu. Drugą z dodatkowych funkcji tego programu jest HyperDrive, która pozwala na maksymalne wykorzystanie mocy karty do różnych zastosowań. Dzięki trzem wbudowanym trybom overclockingu, w zależności od wykonywanego zadania możemy w pełni wykorzystać dostępną moc karty. Zotac wraz z kartą nie udostępnia specjalnego oprogramowania do podkręcania, jednak jeśli ktoś jest zainteresowany podkręcaniem i monitorowaniem warunków pracy może skorzystać z dostępnych powszechnie programów, takich jak nTune (do monitorowania pracy) czy RivaTuner (podkręcanie). Jednak nie można powiedzieć, że Zotac w dziedzinie samodzielnego podkręcania nie ma nic ciekawego do zaoferowania. Otóż ten producent ma specjalne urządzenie kryjące się pod nazwą Zotac NITRO. Jest to specjalne urządzenie, które może współpracować z każdą kartą firmy Zotac. Jego najważniejszą funkcją jest bieżące monitorowanie parametrów karty, takich jak jej temperatura pracy i obroty wentylatora. Dzięki paru kliknięciom możemy również bez problemu zmienić taktowanie rdzenia lub pamięci karty graficznej. Co najważniejsze, wszystko odbywa się w locie bez potrzeby włączania specjalnego oprogramowania. Trzeba przyznać, że to ciekawy i godny do naśladowania pomysł, szkoda że nie dostajemy go z każdą kartą w komplecie ;) . Ale według dystrybutora pierwsze egzemplarze pojawią się w październiku, tak więc amatorzy podkręcania i zarazem właściciele kart Zotaca mogą już zacierać ręce. Platforma testowa: Jako platforma testowa posłużył nam zestaw oparty na procesorze Intel Core 2 Duo E8200, pracującym z częstotliwością 3.5GHz (FSB437.5 x 8) wraz z płytą główną DFI LanParty X48-T2R, na której zamontowane było 4GB pamięci RAM DDR2. Za zasilanie zestawu odpowiadał zasilacz firmy PC Power&Cooling o mocy 750W. Jako monitor służył nam panel LCD firmy Iiyama o przekątnej ekranu 24" i maksymalnej rozdzielczości 1920x1200. Szczegółowa specyfikacja platformy poniżej: Podzespół Model Dostarczył Procesor: Intel Core 2 Duo E8200 @ 3.5GHz Redakcyjny Płyta główna: DFI LanParty X48-T2R Extrememem Pamięć RAM: OCZ Flex 2 2x2GB @1050MHz Extrememem Dysk twardy: Seagate Barracuda 10 80GB Redakcyjny Zasilacz: PC Power&Cooling Silencer 750W Extrememem Chłodzenie CPU: OCZ Vendetta II Extrememem Monitor: Iiyama ProLite B2403WS 24" Apollo Do testów użyliśmy następujących sterowników: Radeon HD3800 - Catalyst 8.4 Radeon HD4800 - Catalyst 8.7 GeForce GTX200 - Forceware 177.41 WHQL GeForce 9x00 - 175.19 WHQL Jako systemy operacyjne posłużyły nam: Windows XP Professional SP2 Windows Vista Bussines Edition 1 2 3 4 5 6 7 8 9 następna › ostatnia » Tagi: asus, geforce gtx, geforce gtx 260, geforce gtx 280, gtx, gtx 260, gtx 280, oc, recenzja, test, zotac,Torque