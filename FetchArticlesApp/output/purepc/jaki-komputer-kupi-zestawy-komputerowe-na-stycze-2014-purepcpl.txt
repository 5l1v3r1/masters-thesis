Jaki komputer kupić? Zestawy komputerowe na Styczeń 2014 - SPIS TREŚCI 0 - Jaki zestaw komputerowy kupić? 1 - Jaki komputer za 1000 zł (AMD) 2 - Jaki komputer za 1000 zł (INTEL) 3 - Jaki komputer za 1300 zł 4 - Jaki komputer za 1500 zł 5 - Jaki komputer za 1800 ZŁ 6 - Jaki komputer za 2000 zł (AMD) 7 - Jaki komputer za 2000 zł (INTEL) 8 - Jaki komputer za 2300 zł 9 - Jaki komputer za 2500 zł 10 - Jaki komputer za 2800 zł 11 - Jaki komputer za 3000 zł (AMD) 12 - Jaki komputer za 3000 zł (INTEL) 13 - Jaki komputer za 3500 zł 14 - Jaki komputer za 3800 zł 15 - Jaki komputer za 4000 zł 16 - Jaki komputer za 4500 zł 17 - Jaki komputer za 5000 zł 18 - Jaki komputer za 5500 zł 19 - Jaki komputer za 6000 zł 20 - Jaki komputer za 7700 zł 21 - Polecane monitory o przekątnej 20"-27" 22 - Polecane obudowy komputerowe 23 - Polecane myszki komputerowe 24 - Polecane klawiatury komputerowe 25 - Polecane słuchawki 26 - Systemy operacyjne Jaki komputer kupić? Który zestaw wybrać? Jakie komponenty są najbardziej opłacalne? Podobne pytania zalewają fora internetowe, ponieważ sytuacja na rynku potrafi się błyskawicznie zmienić i ciężko nadążyć za wszystkimi nowinkami, które wywracają do góry nogami wcześniejsze koncepcje. Przed zakupem komputera przeciętny użytkownik staje w obliczu bardzo poważnych problemów, jakie są nierozerwalnie związane z jego pieniędzmi, co powinno stanowić silną motywację do szukania najlepszych rozwiązań. Ostatecznie, nie wszyscy muszą wiedzieć, który procesor czy kartę graficzną aktualnie opłaca się wybrać - dlatego powstał poniższy poradnik z polecanymi zestawami komputerowymi. Korzystając z naszego wieloletniego doświadczenia i przeprowadzonych testów, stworzyliśmy przejrzyste od strony wizualnej oraz dopracowane merytorycznie konfiguracje, jakie naszym zdaniem są warte każdej wydanej nań złotówki. Jeśli zamierzacie złożyć zupełnie nowego peceta lub zaktualizować starszą maszynę, niniejsza publikacja powinna Wam pomóc w podjęciu właściwej decyzji oraz wyborze między AMD, Intel i NVIDIA. Odpowiemy zatem na pytanie - jaki komputer kupić? Autorzy: Sebastian Oktaba i Arkadiusz Pracki Publikacja została stworzona głównie z myślą o niezbyt zaawansowanych użytkownikach, dysponujących wyłącznie podstawową wiedzą z zakresu składania komputerów, którzy potrzebują fachowej porady jaki sprzęt wybrać do określonej kwoty. Bywalcy forum i gorliwi czytelnicy artykułów PurePC, zapewne samodzielnie potrafią dobrać najlepsze podzespoły, aczkolwiek nawet wówczas warto zobaczyć, czy propozycje użytkowników mają odzwierciedlenie w wyborach redakcji. Jeśli w obydwu miejscach polecane są bardzo zbliżone konfiguracje, to można optymistycznie zakładać, że lepszego komputera aktualnie nie znajdziemy. Oczywiście, zestawy są dobierane optymalnie oraz ukierunkowane przede wszystkim na stosunek ceny do wydajności, jednak absolutnie nie zmierzamy w kierunku maksymalnych oszczędności. Jeśli nieznacznie droższy jest komponent po prostu leszy albo objęty dłuższą gwarancją, to zdecydowanie polecamy takie rozwiązanie, wszak jakość i niezawodność to bardzo ważna cecha. 1000 ZŁ (AMD) 1000 ZŁ (INTEL) 1300 ZŁ 1500 ZŁ 1800 ZŁ 2000 ZŁ (AMD) 2000 ZŁ (INTEL) 2300 ZŁ 2500 ZŁ 2800 ZŁ 3000 ZŁ (AMD) 3000 ZŁ (INTEL) 3500 ZŁ 3800 ZŁ 4000 ZŁ 4500 ZŁ 5000 ZŁ 5500 ZŁ 6000 ZŁ 7700 ZŁ MONITORY 20"-27" OBUDOWY MYSZKI KLAWIATURY Podstawowa konfiguracja w zestawach proponowanych przez PurePC składa się wyłącznie z komponentów bazowych tzn.: procesora, płyty głównej, pamięć RAM, karty graficznej, zasilacza, napędu optycznego, dysku twardego oraz ewentualnie systemu chłodzenia. W tym przypadku cena obudowy komputerowej nie została uwzględniona, głównie z uwagi na bardzo zróżnicowane gusta czytelników oraz niezwykle szeroką ofertę producentów. Przygotowaliśmy jednak sugestie dotyczące tego elementu - koszyk zawiera tylko komponenty bazowe, natomiast drugi link optymalnie dobraną skrzynkę. Poza tym, obudowy komputerowe, peryferia i monitory otrzymały własne kategorie, gdzie można sprawdzić polecane modele oraz wybrać ten najbliższy indywidualnym preferencjom. Zanim przystąpicie do zakupów, koniecznie odwiedźcie również nasz dział hardware, gdzie znajdziecie testy większości z polecanych w poradniku komponentów. Jako serwis, który bardzo dużo uwagi poświęca overclockingowi, nie mogliśmy także zapomnieć o uwzględnieniu możliwości podkręcania polecanych konfiguracji. Trzeba jednak jasno oraz wyraźnie zaznaczyć, iż sporo tutaj zależy od umiejętności, doświadczenia, determinacji i sprzętu posiadanego przez użytkownika, więc niczego pewnego obiecać po prostu nie możemy. W przypadku procesorów tylko niektóre modele pozwalają na swobodne podkręcanie (np.: Core i5-3570K lub AMD-FX-8320), co oczywiście odgrywa niebagatelne znaczenie w całym procesie. Weźcie pod uwagę, że skrajnie nieudane próby podkręcania mogą zakończyć się uszkodzeniem sprzętu, zaś odpowiedzialność za efekty nieumiejętnego zmieniania parametrów zawsze ponosi osoba dokonująca takich czynności. Jako redakcja wskazujemy jedynie, które podzespoły charakteryzują się potencjałem OC, mogącym ułatwić osiągniecie określonych wartości. Osobom kompletnie niedoświadczonym polecamy najpierw lekturę poradnika - Jak podkręcić procesor (LINK). Nasze zestawy składamy w oparciu o ofertę sklepu internetowego Morele.net, jednak publikacja ma charakter całkowicie autorski i niezależny. Sklep stanowi wyłącznie bazę produktową, którą zobowiązał się uzupełniać możliwie szybko i utrzymywać konkurencyjne ceny wybranych przez redakcję podzespołów. Zdecydowaliśmy się podjąć współpracę z firmą Morele.net, ponieważ działa na rynku komputerowym od 2000 roku, oferuje szeroką gamę produktów (~50 000) i szybką wysyłkę lub odbiór osobisty towaru w ponad 15 miastach w Polsce. Dodatkowo każdy użytkownik PurePC.pl do zamówienia powyżej 1500 złotych otrzyma usługę złożenia zestawu komputerowego za symboliczną złotówkę lub pendrive i wysyłkę gratis. Jeśli któraś z propozycji spełniła Wasze oczekiwania, wystarczy kliknąć w wyszczególnionego na czerwono linka w sekcji opisowej, który prowadzi prosto do koszyka produktów. Natomiast aby skorzystać z promocji należy: Umieść w koszyku produkty wraz z usługą montażu W polu „Wpisz kod promocyjny” wpisz: W3FHN58JFW Koszty wysyłki i cena montażu zostaną zmienione automatycznie Umieść w koszyku produkty oraz pendrive i użyj kodu: LP4VT3IVI0 Wprawdzie polecane zestawy komputerowe tworzymy od 2008 roku siłami całej redakcji, ale zawsze chętnie wysłuchamy spostrzeżeń i uwag czytelników, wszak zestawienie jest skierowanie właśnie do Was. Zdajemy sobie sprawę, że usatysfakcjonowanie wszystkich jest zwyczajnie niemożliwe, ponieważ subiektywizm to wybitnie ludzka cecha, postaramy się jednak dostosowywać publikację do oczekiwań większości. Proponowane konfiguracje są punktem wyjścia, skrojonym na miarę odgórnie przyjętego budżetu, ale tematu to absolutnie nie zamyka. Nowa wersja zestawów pojawia się zawsze pierwszego dnia miesiąca, zaś aktualizowana jest gruntownie po dwóch tygodniach, gdyż ceny i dostępność produktów potrafią ulec istotnym zmianom. Pod niemalże każdym podzespołem umieszczamy także alternatywę zbliżoną wydajnościowo oraz cenowo, którą spokojnie można wybrać bez obawy o jakość całego komputera. 1 2 3 4 5 6 7 8 9 … następna › ostatnia » Jaki komputer kupić? Zestawy komputerowe na Styczeń 2014 - SPIS TREŚCI 0 - Jaki zestaw komputerowy kupić? 1 - Jaki komputer za 1000 zł (AMD) 2 - Jaki komputer za 1000 zł (INTEL) 3 - Jaki komputer za 1300 zł 4 - Jaki komputer za 1500 zł 5 - Jaki komputer za 1800 ZŁ 6 - Jaki komputer za 2000 zł (AMD) 7 - Jaki komputer za 2000 zł (INTEL) 8 - Jaki komputer za 2300 zł 9 - Jaki komputer za 2500 zł 10 - Jaki komputer za 2800 zł 11 - Jaki komputer za 3000 zł (AMD) 12 - Jaki komputer za 3000 zł (INTEL) 13 - Jaki komputer za 3500 zł 14 - Jaki komputer za 3800 zł 15 - Jaki komputer za 4000 zł 16 - Jaki komputer za 4500 zł 17 - Jaki komputer za 5000 zł 18 - Jaki komputer za 5500 zł 19 - Jaki komputer za 6000 zł 20 - Jaki komputer za 7700 zł 21 - Polecane monitory o przekątnej 20"-27" 22 - Polecane obudowy komputerowe 23 - Polecane myszki komputerowe 24 - Polecane klawiatury komputerowe 25 - Polecane słuchawki 26 - Systemy operacyjne Tagi: co kupić, jaki komputer, karta graficzna, polecane, poradnik, procesor, zestawy komputerowe,Sebastian Oktaba