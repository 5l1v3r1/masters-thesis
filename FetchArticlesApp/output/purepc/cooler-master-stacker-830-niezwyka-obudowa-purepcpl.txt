W szale świątecznych zakupów zostało Ci jeszcze małe co nieco drobnych do wydania, a pod choinką już czeka nowiutki Core 2 Quad, SLI GeForce 8800GTX, 4GB pamięci RAM DDR2 i płyta z chipsetem nForce 680i? No tak, ale takiego wypasionego sprzętu nie można wsadzić, ot tak, w zwykłą i najtańszą obudowę dostępną! Przecież byłby to skandal, hańba i ujma. Tematem dzisiejszej recenzji będzie więc nietypowa obudowa, wyróżniająca się nie tyle samym wyglądem (to również), co funkcjonalnością i ceną. Zapraszam do zapoznania się z recenzją Cooler Master Stacker 830 - obudowy komputerowej, która po swojej premierze wzbudziła bardzo duże zainteresowanie użytkowników. Tuż po wyciągnięciu obudowy z opakowania przychodzi chwila zwątpienia i zadumy. Czy to w dalszym ciągu jest tylko obudowa przeznaczona dla zwykłego komputera…? Oczywiście, że tak! Jej niebanalna wielkość to jedna z cech, jaką nadali jej projektanci w celu zbudowania niezwykłej obudowy dla „zwykłego” komputera. Autor: Marcin "ryba" Rywak Dane producenta: Wymiary obudowy 250 x 536 x 638 mm (Sz. X Wys. X Dł.) Materiał obudowy: Aluminium Materiał przedniego panelu: Aluminium Kolor obudowy: Czarny Waga obudowy: 10kg Standard wykonania: ATX, Micro ATX, BTX, Micro BTX, Pico BTX Zasilacz: brak Ilość zewnętrznych zatok 5.25": 9 Ilość zewnętrznych zatok 3.5": 0 Ilość wewnętrznych zatok 3.5": 4 HDD Ilość slotów na karty rozszerzeń: 7 Multimedia: 4x USB, 1x 1394, 2x Audio Okres gwarancji: 24 miesiące Maksymalna ilość wentylatorów: 9 (1x 120mm, 1x 120mm LED, 7x opcja) Po zapoznaniu się z danymi producenta już wiemy, że w tej obudowie zmieścimy komputer najwybredniejszych użytkowników i zostanie w niej jeszcze dużo miejsca ;) Pomimo dużych gabarytów obudowy, pozostaje niezwykle lekka. Wszystko dzięki zastosowaniu prawie w 100% aluminium. Mała waga to nie jedyna zaleta wykorzystania aluminium jako materiału na obudowę, radzi sobie dużo lepiej z odprowadzaniem małych ilości ciepła z wnętrza komputera niż stalowa blacha. Niestety, w małym stopniu tłumi drgania przenoszone przez napędy optyczne oraz wentylatory na całą obudowę. 1 2 3 4 5 następna › ostatnia » Tagi: cooler master, obudowa, stacker 830, test,ryba