ASUS RT-AC68U vs Netgear Nighthawk R7000 - Test routerów - SPIS TREŚCI 0 - ASUS RT-AC68U vs Netgear R7000 - dwaj mocarze z 802.11ac 1 - Charakterystyka standardu 802.11ac 2 - ASUS RT-AC68U - Wygląd zewnętrzny 3 - ASUS RT-AC68U - Interfejs konfiguracyjny 4 - Netgear R7000 - Wygląd zewnętrzny 5 - Netgear R7000 - Interfejs konfiguracyjny 6 - Testy: Wi-Fi 802.11n 2,4 GHz 7 - Testy: Wi-Fi 802.11n 5 GHz / Dual Band 8 - Testy: Wi-Fi 802.11ac 9 - Testy: USB / WAN / Pobór mocy 10 - Podsumowanie - ASUS RT-AC68U czy Netgear R7000? Routery dzielić możemy według najróżniejszych kryteriów m.in.: ze względu na segment przeznaczenia (domowy lub biznesowy), rodzaj obsługiwanego łącza internetowego (ADSL czy xDSL), jak również ze względu na wydajność. Entuzjastów interesuje w zasadzie jedno, aby sprzęt za który zapłacili niemałe pieniądze spełnił wszystkie ich oczekiwania w zakresie osiągów i bogactwa oferowanych funkcji. Wydawałoby się, że taka sytuacja zakrawa o paranoję, bo przecież router, to router – ma łączyć sprawnie komputery w sieci i stać na pograniczu LAN oraz Internetu. Jaki jest zatem cel poszukiwania pośród tych urządzeń tego jedynego, oferującego wszystko co najlepsze? Na to pytanie postaramy się udzielić odpowiedzi w teście urządzeń niemalże idealnie wpisujących się we wspomniany wyżej schemat - ASUSa RT-AC68U oraz Netgeara Nighthawk R7000. Autor: Kamil Śmieszek Prezentację możliwości najnowszego standardu Wi-Fi zaczęliśmy w ubiegłym roku od przedstawienia, co potrafi topowy wówczas router marki ASUS, oznaczony jako RT-AC66U. Urządzenie nie zawiodło praktycznie pod żadnym względem – osiągnięte wyniki podczas testów szybkości transferu danych były naprawdę wysokie, możliwości konfiguracyjne okazały się szerokie, a design routera potrafił przypaść do gustu od pierwszego spojrzenia. Potem przyszła pora na kolejne propozycje - TP-Link Archer C7, D-Link DIR868L, Edimax BR-6478AC i TRENDnet TEW-811DRU. W przypadku tych urządzeń, znacznie tańszych od testowanego wcześniej ASUSa, już tak kolorowo nie było. Pod względem szybkości transferu danych, możliwości standardu 802.11ac nie były tu w pełni wykorzystane, nieco więcej uwag mieliśmy do oprogramowania konfiguracyjnego, zaś w niektórych przypadkach również do mało atrakcyjnej ceny. Dziś przyszedł czas żeby ponownie zajrzeć na górną półkę i zobaczyć, co potrafią najnowsze routery ASUS RT-AC68U oraz Netgear R7000 ASUS RT-AC68U i Netgear Nighthawk R7000 to urządzenia zgodne ze standardem 802.11ac w wydaniu AC1900. Tutaj, standardowe 1300 Mb/s przeznaczone jest dla sieci 802.11ac, natomiast pozostałe 600 Mb/s – dla poczciwej już n'ki. Tak przynajmniej wygląda to w teorii, gdyż realnie o oglądaniu tego typu wartości podczas kopiowania danych z reguły można pomarzyć – w domowych warunkach tak szybko danych bezprzewodowo nie prześlemy. Mimo wszystko, patrząc na cenę obydwu routerów (notabene zbliżonych pod tym względem do siebie), należy spodziewać się wyników przynajmniej podobnych, a nawet lepszych od ASUSa RT-AC66U. No i jeszcze funkcjonalność. Obydwa urządzenie to praktycznie kombajny oferujące naprawdę spore możliwości, jeśli chodzi o funkcje sieciowo-multimedialne. Z pewnością jednak jakieś różnice w tym zakresie będą, czego też nie zapomnimy uchwycić. Pora na odrobinę specyfikacji technicznej obydwu testowanych dziś urządzeń. Zarówno ASUS RT-AC68U jak i Netgear R7000 oparto o procesor produkcji Broadcoma. Różnica? Ten pierwszy to układ BCM4708 o częstotliwości taktowania 800 MHz, drugi – BCM4709 z zegarem 1 GHz. Obydwa układy cechują się obecnością na pokładzie dwóch rdzeni. Czy pomoże to w osiągnięciu przez Netgeara przewagi nad konkurentem? Reszta specyfikacji jest w zasadzie bliźniacza - 256 MB pamięci RAM i identyczne chipy obsługujące sieć Wi-Fi (Broadcom BCM4360). Taka sama jest również ilość pamięci Flash, routery posiadają jej bowiem po 128 MB. W obydwu przypadkach mamy do czynienia z urządzeniami za około 700 złotych, objętymi 24 miesięczną gwarancją producenta. 1 2 3 4 5 6 7 8 9 … następna › ostatnia » ASUS RT-AC68U vs Netgear Nighthawk R7000 - Test routerów - SPIS TREŚCI 0 - ASUS RT-AC68U vs Netgear R7000 - dwaj mocarze z 802.11ac 1 - Charakterystyka standardu 802.11ac 2 - ASUS RT-AC68U - Wygląd zewnętrzny 3 - ASUS RT-AC68U - Interfejs konfiguracyjny 4 - Netgear R7000 - Wygląd zewnętrzny 5 - Netgear R7000 - Interfejs konfiguracyjny 6 - Testy: Wi-Fi 802.11n 2,4 GHz 7 - Testy: Wi-Fi 802.11n 5 GHz / Dual Band 8 - Testy: Wi-Fi 802.11ac 9 - Testy: USB / WAN / Pobór mocy 10 - Podsumowanie - ASUS RT-AC68U czy Netgear R7000? Tagi: asus rt-ac68u, lan, netgear nighthawk r7000, router, test, test routerów, wi-fi,Kamil Śmieszek