NAS dla małych i średnich firm - Test Synology DS412+ i DS1513+ - SPIS TREŚCI 0 - Czym powinien charakteryzować się dobry NAS dla firm? 1 - Synology DS412+ - Wygląd zewnętrzny 2 - Synology DS1513+ - Wygląd zewnętrzny 3 - Nowości w DSM 4.3 4 - Synology DSM - Interfejs konfiguracyjny cz. 1 5 - Synology DSM - Interfejs konfiguracyjny cz. 2 6 - Synology DSM - Interfejs konfiguracyjny cz. 3 7 - Testy: SMB / FTP / iSCSI 8 - Testy: RAID 5 vs SHR 9 - Testy: Czas uruchamiania / Pobór mocy / Kultura pracy 10 - Podsumowanie - Synology DS412+ i DS1513+ - serwery NAS niemal bez wad Produktów firmy Synology co bardziej obeznanym w tematyce sieciowych magazynów danych przedstawiać nie trzeba. Ten tajwański producent swoimi rozwiązaniami NAS zapełnił już niemalże każdą lukę i segment rynkowy. Przez naszą redakcję przewinęły się dotychczas dwa urządzenia firmowane przez Synology: serwery DiskStation DS212+ oraz DS112. Obydwa NAS'y, przeznaczone dla segmentu SOHO, wykazały się przyzwoitą wydajnością i bardzo rozbudowanymi możliwościami oferowanymi przez system DiskStation Manager. Teraz przyszedł czas na sięgnięcie po sprzęt z nieco innej półki, skierowany do małych i średnich firm. Tutaj już w zasadzie w ogóle nie liczą się multimedialne aspekty serwerów NAS, na temat jakich rozwodziliśmy się podczas testów wspomnianych wyżej urządzeń. Magazyny danych dla przedsiębiorstw cechować się muszą przede wszystkim niezawodnością, możliwościami konfiguracyjnymi, wysoką wydajnością i rozbudowanymi funkcjami z zakresu bezpieczeństwa danych. Oczywiście, w przypadku NAS'a dla firmy bardzo pożądane będą również takie dodatki, jak serwery WWW i poczty. W poszukiwaniu wszystkich tych aspektów postanowiliśmy sięgnąć po dwa bardzo interesujące urządzenia NAS sygnowane logiem Synology: DS1513+ oraz DS412+. Autor: Kamil Śmieszek NAS (Network Attached Storage) jest technologią umożliwiającą podłączenie zasobów pamięci dyskowych bezpośrednio do sieci komputerowej. Określeniem tym zaczęto nazywać również urządzenia, które pozwalają na stworzenie takiego sieciowego „nośnika danych”. Sprzęt ten to najczęściej minikomputer z własnym procesorem, pamięcią RAM i systemem operacyjnym. Za jego pośrednictwem możemy zarządzać danymi zgromadzonymi na podłączonych do serwera nośnikach, będącymi zwykle tradycyjnymi dyskami twardymi. Takie właśnie serwery od 12 lat wytwarza firma Synology. Tajwański producent ma na swoim koncie kilka serii sieciowych centrów danych, przeznaczonych dla różnych odbiorców. Spośród nich wyróżnić możemy modele DiskStation i USB Station dla użytkowników domowych i segmentu SOHO, a także RackStation i moduły rozszerzające, z których skorzystają przedsiębiorstwa. Wśród rodziny DiskStation znaleźć możemy także modele przeznaczone dla małych i średnich firm. Do tych grup skierowani są właśnie obydwaj bohaterowie dzisiejszego testu, czyli serwery Synology DS412+ oraz DS1513+. Synology DS412+ to czterodyskowy NAS mający, wg producenta, łączyć wysoką wydajność z bogactwem funkcji i prostotą obsługi tak, aby spełnić wymagania małych i średnich firm w zakresie przechowywania danych. Co do tego pierwszego aspektu, obawy raczej nie będą konieczne – moc dwurdzeniowego CPU Intel Atom D2700 o częstotliwości taktowania 2,13 GHz w połączeniu z 1 GB pamięci DDR3 powinny w zupełności wystarczyć do sprawnej obsługi macierzy stworzonej z 4 dysków. Aby zwiększyć przepustowość transmisji danych, producent zaopatrzył testowane urządzenie w dwa interfejsy Gigabit LAN, które można połączyć wykorzystując funkcję Link Aggregation. Rozwiązanie to pozwoli na osiągnięcie maksymalnej prędkości odczytu i zapisu na poziomie 205,68 MB/s i 182,66 MB/s (RAID5, środowisko Windows). Jeśli jednak nie zamierzamy korzystać z funkcji agregacji łącza, dwa niezależne interfejsy sieciowe zapewnić mogą redundancję połączenia. Z pozostałych możliwości NAS'a wymienić należy oczywiście obecność złącza USB 3.0, obsługę hot-swap dla dysków twardych, a z funkcji software'owych wsparcie dla technologii wirtualizacji (V-Sphere, Xen, Hyper-V) czy windowsowych list ACL oraz domen ActiveDirectory. Takie same możliwości plus wiele więcej oferuje również pięciodyskowy, dużo bardziej zaawansowany model Synology DS1513+. Już pierwszy rzut oka na specyfikację pozwoli wywnioskować, że urządzenie to przeznaczone jest dla znacznie bardziej wymagającej klienteli. Procesor zainstalowany w DS1513+ to nadal Intel Atom D2700, który jednak tym razem działa w duecie z 2 GB pamięci RAM DDR3. Co ważne, w razie potrzeby możliwe jest rozszerzenie jej ilości do 4 GB. Obecna funkcja Link Aggregation pozwala na połączenie ze sobą nawet 4 osobnych interfejsów Gigabit LAN. Co więcej, w przypadku tego modelu NAS'a nie jesteśmy ograniczani liczbą maksymalnie pięciu obsługiwanych dysków twardych. Otóż, po dokupieniu jednostki rozszerzającej Synology DX513 mamy możliwość dołączenia do naszego magazynu dodatkowych 5-ciu HDD, co pozwoli uzyskać przestrzeń na dane wynoszącą nawet 60 TB. Warte odnotowanie jest również wsparcie dla technologii High Availability i przełączania awaryjnego przy użyciu SHA, co oznacza możliwość tworzenia klastrów składających się z dwóch kompatybilnych ze sobą serwerów NAS Synology. Rzecz jasna, wszystkie funkcje systemu DiskStation Manager, jak i w przypadku innych urządzeń tajwańskiego producenta, tak i tu są dostępne. Po ogólnym przedstawieniu testowanego sprzętu, czas przyjrzeć się mu nieco bardziej szczegółowo skupiając się na walorach wyjątkowo istotnych z punktu widzenia małych i średnich przedsiębiorstw. 1 2 3 4 5 6 7 8 9 … następna › ostatnia » NAS dla małych i średnich firm - Test Synology DS412+ i DS1513+ - SPIS TREŚCI 0 - Czym powinien charakteryzować się dobry NAS dla firm? 1 - Synology DS412+ - Wygląd zewnętrzny 2 - Synology DS1513+ - Wygląd zewnętrzny 3 - Nowości w DSM 4.3 4 - Synology DSM - Interfejs konfiguracyjny cz. 1 5 - Synology DSM - Interfejs konfiguracyjny cz. 2 6 - Synology DSM - Interfejs konfiguracyjny cz. 3 7 - Testy: SMB / FTP / iSCSI 8 - Testy: RAID 5 vs SHR 9 - Testy: Czas uruchamiania / Pobór mocy / Kultura pracy 10 - Podsumowanie - Synology DS412+ i DS1513+ - serwery NAS niemal bez wad,Kamil Śmieszek