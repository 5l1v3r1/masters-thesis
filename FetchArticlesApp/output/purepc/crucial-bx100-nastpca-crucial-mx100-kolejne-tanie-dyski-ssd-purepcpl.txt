Crucial BX100. Następca Crucial MX100, kolejne tanie dyski SSD - SPIS TREŚCI 0 - Kolejne tanie dyski SSD od Cruciala 1 - Crucial BX100 250 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Crucial MX100 czy Crucial BX100? Patrząc na dyski SSD pokroju Crucial BX100, Transcend SSD370 albo Crucial MX100 trudno podzielać radykalny pogląd, że najtańsze nośniki tego rodzaju wciąż stanowią towar absolutnie luksusowy. Jeszcze niedawno 120 GB modele średniej klasy kosztowały blisko 700 złotych, a dzisiaj szybsze urządzenie o identycznej pojemności kupimy za ułamek wspomnianej kwoty. Chyba w żadnej kategorii sprzętu komputerowego na przestrzeni ostatniego pięciolecia nie dokonały się równie spektakularne obniżki, ale producenci nadal konsekwentnie redukują ceny, zapowiadając agresywną walkę o klienta. Crucial BX100 jest tego najlepszym przykładem, bowiem zastąpi na rynku bardzo dobrze przyjętą serię MX100, oferując zbliżone parametry za mniejsze pieniądze. Sprawdzimy już kondycję tych budżetowych dysków i przygotowaliśmy komplet wyników dla wersji 250 i 500 GB. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Crucial BX100 zastąpi na rynku bardzo dobrze przyjętą serię MX100, oferując zbliżone parametry za mniejsze pieniądze. Crucial konsekwentnie podążą ścieżką zapoczątkowaną przez MX100, wprowadzając do kolejnej serii 16 nm pamięci MLC NAND Flash (Micron), które pozwoliły zredukować końcową cenę urządzenia. Poprzednik posiadał wspomniane kości wyłącznie w modelach 256 i 512 GB, natomiast 128 GB bazowało na sprawdzonych 20 nm układach. Teraz absolutnie wszystkie wersje pojemnościowe będą wykorzystywać moduły wykonane w nowszej litografii. Teoretyczna szacowana żywotność takich pamięci jest niższa od ciągle popularnych 19/20 nm pamięci Flash, ale trzeba zarazem pamiętać, że mechanizmy przedłużające wytrzymałość komórek także ewoluują. Kolejną zmianą względem MX100 jest zastosowanie kontrolera Silicon Motion SM2246EN zamiast Marvell 88SS9189, obecnego już wcześniej w budżetowych dyskach ADATA Premier SP610, TeamGroup Ultra L5 oraz Corsair Force Series LX. Autorski firmware Cruciala trochę podciągnął jego parametry, niemniej progres względem MX100 trudno uznać za wyjątkowo korzystny. Zredukowano przecież realną pojemność nowych nośników, dokonując też momentami ograniczeń w ilości operacji IOPS oraz szybkości transferów. Crucial BX100 występuje w czterech wariantach, które różnią się głównie szybkością zapisu sekwencyjnego 185-450 MB/s, podczas gdy odczyt sekwencyjny pozostaje niezmienny i wynosi 535 MB/s. Cała rodzinka wykorzystuje interfejs SATA 6.0 Gb/s, została zamknięta w obudowach o grubości 7 milimetrów oraz obsługuje zestaw technologii m.in.: Thermal Monitoring, Active Garbage Collection i Error Correction Code. Producent udziela na nośniki 36 miesięcy gwarancji, zaś szacowany czas pracy urządzeń wynosi 1.500.000 godzin. Jednocześnie zaznaczono, że jeżeli całkowita ilość zapisów (TBW) w ciągu trzech lat przekroczy 72 TB serwis przestaje obowiązywać, co wymagałoby jednak przerzucania 65 GB dziennie przez 36 miesięcy. Zwykłemu zjadaczowi chleba trudno będzie przekroczyć wyznaczoną granicę - sytuacja wyglądała identycznie jak w przypadku Crucial MX100, którego testowana nowość zamierza powoli wypierać. Głównymi konkurentami Crucial BX100 będą Crucial MX100, Transcend SSD370 oraz Kingston HyperX Fury. Nowości mają szansę solidnie namieszać na rynku, ponieważ producent zamierza stosować agresywną politykę cenową, nawet pomimo szalejącego kursu dolara. 1 2 3 4 5 6 7 8 9 … następna › ostatnia » Crucial BX100. Następca Crucial MX100, kolejne tanie dyski SSD - SPIS TREŚCI 0 - Kolejne tanie dyski SSD od Cruciala 1 - Crucial BX100 250 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Crucial MX100 czy Crucial BX100? Tagi: bx100, co kupić, crucial, dysk ssd, mx100, nośniki ssd, test,Sebastian Oktaba