Test SSD Crucial M550 128 i 256 GB - Konkurencja dla Plextor M6S - SPIS TREŚCI 0 - Crucial M550 vs Plextor M6S - Starcie mistrzów środka 1 - Crucial M550 128 GB - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Jaki dysk SSD za około 300 złotych? Dyski SSD Crucial M500 okazały się niekwestionowanym hitem sprzedażowym i prawdziwą zadrą w tyłku niemalże całej konkurencji, która z niedowierzaniem przecierała oczy obserwując poczynania tego producenta. Nośniki oferują przyzwoitą wydajność w skandalicznie niskiej cenie, która wbrew nadziejom menadżerów innych firm niestety ciągle się utrzymuje. Trzeba przyznać, że Crucial ostro pozamiatał i przyciągnął do siebie ogromne rzesze użytkowników, ale ekspansji bynajmniej nie zamierza ograniczać do modeli M500. Niedawno do sprzedaży trafiła kolejna seria dysków SSD Cruciala, mająca ogromne szanse zebrać podobne żniwo w wyższym segmencie, gdzie dotychczasowa pozycja koncernu była zdecydowanie słabsza. Jeśli współczynnik opłacalności zostanie utrzymany, to Crucial M550 zapewne będzie bardzo groźnym konkurentem dla nośników Plextor M6S i Samsung EVO, zahaczając nawet o Plextor M5P i Samsung SSD 840 Pro. Czy rywale rzeczywiście powinni już pakować manatki? Pytanie jak najbardziej warte odpowiedzi, dlatego przygotowaliśmy test dysków SSD Crucial M550 128 GB i Crucial M550 256 GB. Autor: Sebastian Oktaba Technologia napędzająca SSD funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc nieprzyzwoicie długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i praktycznie bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych i bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Gwiazda Cruciala na niełatwym rynku SSD zapłonęła przede wszystkim dzięki legendarnym modelom M4, które wypadały bardzo dobrze w testach, jak również cieszyły się uznaniem wśród klientów. Porządny kontroler Marvella, synchroniczne pamięci MLC Microna oraz dopracowany firmware tworzyły razem naprawdę zgraną mieszankę. Pomimo, iż transfery sekwencyjne nie wyglądały zbyt imponująco, faktyczna wydajność była niejednokrotnie wyższa od konstrukcji z SandForce 2281 rzekomo zapewniających 500/500 MB/s. Jednak później ktoś podejmował wyjątkowo niefortunne decyzje. Budżetowe modele były zwyczajnie nieciekawe, zaś Crucial M500 kompletnie nieopłacalny w stosunku do klasowej konkurencji. Brakowało jakiegoś hitu sprzedażowego... i nagle łubudu! Cena Crucial M500 gwałtownie się obniżyła, producent znowu trafił na usta wszystkich zainteresowanych pamięciami masowymi i rozpoczął przygotowania do dalszego szturmu. Crucial M550 jest odpowiedzią na potrzeby bardziej wymagających użytkowników, których parametry słabszej rodziny nie satysfakcjonowały, a gotowych trochę dopłacić do wyższej wydajności. Crucial M550 bazuje na kontrolerze Marvell 9189, który jest odrobinę szybszą jednostką względem Marvell 9188 zastosowanego w niedawno recenzowanym Plextor M6S. Producent nie opublikował pełnej specyfikacji swojego nowego układu sterującego, ale najprawdopodobniej wykorzystał dwurdzeniowy i ośmiokanałowy chipset. Największe różnice pomiędzy konstrukcjami Crucial oraz Plextor widać w prędkości zapisu sekwencyjnego (~17% na korzyść tego pierwszego), natomiast odczyt sekwencyjny i ilość operacji IOPS prezentują się bardzo podobnie. Pewną przewagę Crucial M550 nad konkurencją może stanowić również 512 MB pamięci podręcznej DDR3, zwłaszcza w przypadku modelu o pojemności 128 GB, podczas gdy standardem u rywali jest maksymalnie 256 MB cache. Reszta papierowych parametrów jest zbliżona. Crucial M550 oraz Plextor M6S będą toczyć między sobą zażartą walkę, bowiem także w kwestii cenowej atakują wspólny segment - najkorzystniejszego stosunku wydajności w przeliczeniu na złotówki. Naszym zdaniem, to właśnie między nimi rozegra się krwawa jatka o portfele osób, poszukujących bardzo dobrego dysku SSD za rozsądne pieniądze, który wyciska prawie maksimum z SATA 6.0 Gb/s. Jaki dysk SSD kupić? Test 100 dysków SSD i polecane dyski SSD 2014 Test SSD Plextor M6S 128 i 256 GB - Wysoka wydajność w dobrej cenie 1 2 3 4 5 6 7 8 9 … następna › ostatnia » Test SSD Crucial M550 128 i 256 GB - Konkurencja dla Plextor M6S - SPIS TREŚCI 0 - Crucial M550 vs Plextor M6S - Starcie mistrzów środka 1 - Crucial M550 128 GB - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Jaki dysk SSD za około 300 złotych? Tagi: crucial, crucial m550, dysk ssd, m550, marvell, ssd, test,Sebastian Oktaba