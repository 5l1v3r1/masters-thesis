Test routera ASUS RT-AC66U - Co potrafi 802.11ac? - SPIS TREŚCI 0 - Test Co potrafi 802.11ac? Test routera ASUS RT-AC66U 1 - Charakterystyka standardu 802.11ac 2 - ASUS RT-AC66U - wygląd zewnętrzny 3 - ASUS RT-AC66U - oprogramowanie: Opcje ogólne / Sieć gościnna / QoS / Kontrola rodzicielska / USB 4 - ASUS RT-AC66U - oprogramowanie: Wi-Fi / LAN / WAN / IPv6 / VPN / Firewall 5 - Testy: Wi-Fi 802.11n 2,4 GHz 6 - Testy: Wi-Fi 802.11n 5 GHz / Dual Band 7 - Testy: Wi-Fi 802.11ac / USB / WAN / Pobór mocy 8 - Podsumowanie - czy warto kupić ASUS RT-AC66U Pogoń za wydajnością obserwujemy w każdej dziedzinie związanej w jakikolwiek sposób z komputerami. Producenci odpowiadają więc na żądania klientów, którzy wprost wymagają, by wszystko działało szybciej, łatwiej i było bardziej niezawodne. Rezultatem takiego podejścia są coraz to nowsze generacje kart graficznych, procesorów czy nośników danych. Ten sam trend dotyczy również łączności między komputerami. Nieustannie zwiększa się przepustowość łącz internetowych oraz poszerza ich zasięg, przez co więcej ludzi może uzyskać dostęp do światowej pajęczyny. W aspekcie bezprzewodowych sieci LAN od jakiegoś czasu obserwujemy jednak zastój jeśli chodzi o wydajność. Oczywiście, na rynek wychodzą nowe modele urządzeń dostępowych, jednak w dużej mierze wprowadzają one jedynie funkcjonalności bardzo luźno lub nawet zupełnie niezwiązane z samą przepustowością. Wszystko to jednak ma szansę się zmienić wraz z zatwierdzeniem przez IEEE standardu 802.11ac, mającym na celu zdefiniowanie pojęcia Wi-Fi zupełnie na nowo, głównie pod względem szybkości działania samej sieci. Aby zweryfikować te szumne zapowiedzi, postanowiliśmy przetestować jeden z niewielu dostępnych obecnie na rynku routerów zgodnych z 802.11ac – model ASUS RT-AC66U. Autor: Kamil Śmieszek Firmy ASUS nie trzeba specjalnie przedstawiać. Niemal każdy jest bowiem w stanie wskazać bez problemu przynajmniej kilka urządzeń produkowanych tego tajwańskiego producenta podzespołów czy akcesoriów komputerowych. W portfolio znajdziemy między innymi najbardziej znaną serię ROG, czyli Republic Of Gamers, którą reprezentują produkty przeznaczone dla komputerowych entuzjastów oraz graczy. Nie oznacza to, że zwykli "śmiertelnicy" nie mają u tego producenta czego szukać. Wręcz przeciwnie, firma ta swoją ofertę kieruje także do klientów ceniących sobie szczególnie solidność, wysoką jakość i przyzwoitą wydajność. Dotyczy to także segmentu sieciowego, gdzie już od dawna ASUS toczy walki z gigantami branży i to z pozytywnym skutkiem. Tak też ma szanse stać się z nowym flagowym routerem tego producenta, czyli modelem ASUS RT-AC66U. Jest to pierwszy sprzęt firmy zgodny z najnowszym, choć jeszcze niezatwierdzonym, standardem 802.11ac oraz jeden z pierwszych, jakie w ogóle pojawiły się na rynku konsumenckim. Dlatego też postanowiliśmy sprawdzić możliwości najświeższej wersji 802.11 pod względem wydajności właśnie przy wykorzystaniu RT-AC66U. Urządzenie to już od jakiegoś czasu jest dostępne na półkach sklepowych, przez co producent miał czas na dopracowanie firmware, a zarazem zapewnienie lepszego wykorzystania tego, co oferuje nam 802.11ac. Zanim jednak zagłębimy się w szczegóły dotyczące samego standardu oraz testy przepustowości sieci, zerknijmy na specyfikację testowanego routera: Złącza fizyczne: 1x WAN / 4x LAN 10/100/1000 Mbps / 2x USB 2.0 Anteny: Zewnętrzne odłączane / 3x RP-SMA Tryby pracy: router Wi-Fi / AP / WDS / Switch ethernetowy Obsługiwanie standardy Wi-Fi: IEEE 802.11a / 802.11b / 802.11g / 802.11n / 802.11ac (Draft 3.0) Obsługa IPv6 / DNS / VPN / DDNS / modemów 3G/4G / DLNA i serwer iTunes Częstotliwość pracy: 2,4 GHz / 5 GHz (dual band - 450 + 450 Mb/s) Bezpieczeństwo WLAN: WEP (64/128 bit) / WPA-WPA2-PSK / WPA-WPA2 Enterprise (Radius), WPS, filtrowanie MAC Możliwość stworzenia gościnnych sieci Wi-Fi DHCP: Serwer / Lista klientów / Rezerwacja adresów Port Forwarding: Virtual Server / UPnP / DMZ Kontrola dostępu: Kontrola rodzicielska / QoS Zapora sieciowa z zabezpieczeniem przez atakami DoS / VPN / ALG Możliwość podłączenia drukarki USB Obsługa zewnętrznych nośników pamięci USB (protokoły SMB i FTP) Możliwość pobierania plików przez FTP / HTTP / BT / eD2k / NZB Wsparcie dla urządzeń pracujących pod kontrolą systemów Android oraz Apple iOS Wymiary: 20.7 x 14.9 x 3.6 cm (szerokość x długość x wysokość) 24 miesiące gwarancji Cena: około: 700 zł Jak widać, specyfikacja ASUS RT-AC66U nie odbiega od tego, co widzieliśmy w przypadku modelu z "N" zamiast "AC" w nazwie. W zasadzie, jedyną różnicą w stosunku do poprzedniego modelu jest obsługa standardu 802.11ac. Ze wszystkimi pozostałymi pozycjami na powyższej liście, a więc z obsługą modemów 3G/4G, sieciami VPN, czy wsparciem dla DLNA i iTunes już się spotkaliśmy. Mimo wszystko, ASUS RT-N66U, który gościł w naszym grudniowym teście routerów (dostępnym pod TYM linkiem) wypadł na tle rywali naprawdę dobrze zarówno pod względem wydajności, jak i oferowanych funkcji. Nie można więc mieć za złe projektantom opracowanie nowego "flagowca" na podstawie bardzo udanego poprzednika, dodając tylko wsparcie dla nowego standardu Wi-Fi. Czy jednak odświeżony RT-N66U w wydaniu 802.11ac również pozytywnie zaskoczy nas swoją wydajnością? 1 2 3 4 5 6 7 8 9 następna › ostatnia » Test routera ASUS RT-AC66U - Co potrafi 802.11ac? - SPIS TREŚCI 0 - Test Co potrafi 802.11ac? Test routera ASUS RT-AC66U 1 - Charakterystyka standardu 802.11ac 2 - ASUS RT-AC66U - wygląd zewnętrzny 3 - ASUS RT-AC66U - oprogramowanie: Opcje ogólne / Sieć gościnna / QoS / Kontrola rodzicielska / USB 4 - ASUS RT-AC66U - oprogramowanie: Wi-Fi / LAN / WAN / IPv6 / VPN / Firewall 5 - Testy: Wi-Fi 802.11n 2,4 GHz 6 - Testy: Wi-Fi 802.11n 5 GHz / Dual Band 7 - Testy: Wi-Fi 802.11ac / USB / WAN / Pobór mocy 8 - Podsumowanie - czy warto kupić ASUS RT-AC66U,Kamil Śmieszek