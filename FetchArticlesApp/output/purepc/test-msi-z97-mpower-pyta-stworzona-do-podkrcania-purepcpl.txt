Test MSI Z97 MPower. Płyta stworzona do podkręcania? - SPIS TREŚCI 0 - Żółta ewolucja w obozie MSI 1 - MSI Z97 MPOWER - Budowa i wyposażenie 2 - MSI Z97 MPOWER - UEFI 3 - MSI Z97 MPOWER - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - Quo vadis overclockerze? MSI MPower jest rodziną charakterystycznych czarno-żółtych płyt głównych skierowanych do overclockerów, której pierwsi reprezentanci byli wyposażeni w chipset Intel Z77 i podstawkę LGA 1155, więc mówimy o stosunkowo świeżym projekcie. MSI Z97 MPower to kolejny rozdział tej krótkiej lecz intensywnej historii, pisanej dla użytkowników chcących wycisnąć ze swojego sprzętu jak najwięcej dodatkowych megaherców. Jednak w obecnych czasach, kiedy podkręcanie szyny BCLK jest praktycznie niemożliwe, natomiast domowy overclocking ogranicza się w zasadzie do zmiany mnożnika procesora, byliśmy ciekawi co zaoferuje taka wyspecjalizowana konstrukcja. Wszak ekstremalnych overclockerów, którzy będą posługiwać się suchym lodem albo ciekłym azotem nie znajdziemy zbyt wielu. Powstaje zatem pytanie: czy MSI przygotowało produkt faktycznie ułatwiający lub zwiększający możliwości podkręcania? Czy może to zwykła marketingowa otoczka... Autor: Maciej Wawrzynowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil's Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Czy MSI Z97 MPower to produkt faktycznie ułatwiający lub zwiększający możliwości podkręcania, czy może to zwykła marketingowa kreacja? Od momentu debiutu pierwszych modeli MPower bazujących na chipsecie Intel Z77, portfolio płyt głównych MSI przeznaczonych dla overlockerów znacząco się rozrosło. Rodzina obejmuje aż trzy propozycje wykorzystujące chipset Intel Z97 oraz cztery posiadające zamontowany chipset Intel Z87. Nas oczywiście najbardziej interesują nowsze produkty, wśród których Z97 MPower jest najtańszy (~ 725 złotych). Później kwoty rosną lawinowo - MPower MAX AC kosztuje już ponad 200 złotych więcej, a najbardziej wypasiony XPower AC to wydatek prawie 1600 złotych. Brak dopisku AC to jednoznaczny znak, że zwykły MPower jako jedyny z całej serii nie posiada bezprzewodowej karty sieciowej. W porównaniu do droższych braci, model ten pozycjonowany jest jednak na płytę niemal budżetową. Mimo wszystko cena nie należy do najniższych, więc MSI będzie musiało się postarać, aby przekonać klientów nie będących overclockerami, że warto zainwestować właśnie w taki produkt. Podkręcanie nie jest tanim sportem i profesjonalne podejście do tematu wymaga niemałych nakładów gotówki. Orientacyjne ceny płyt głównych Dane z Cenowarka.pl na dzień 23.02.2015 Wartość w złotych 100 200 300 400 500 600 700 800 Gigabyte GA-Z97X-UD3H-BK Intel Z97, 4x DDR3, ATX 660 Gigabyte GA-Z97X-Gaming 7 Intel Z97, 4x DDR3, ATX 675 Gigabyte GA-Z97X-SOC Force Intel Z97, 4x DDR3, ATX 675 MSI Z97 Gaming 7 Intel Z97, 4x DDR3, ATX 685 MSI Z97 MPower Intel Z97, 4x DDR3, ATX 725 ASRock Z97 Extreme6 Intel Z97, 4x DDR3, ATX 735 ASUS Maximus VII Ranger Intel Z97, 4x DDR3, ATX 740 ASRock Fatal1ty Z97 Professional Intel Z97, 4x DDR3, ATX 765 Przy cenie blisko 725 złotych płyta główna MSI Z97 MPower posiada tylko jednego konkurenta w postaci Gigabyte Z97X-SOC Force. Cała reszta modeli to głównie rozwiązania przeznaczone dla graczy, aczkolwiek granice między tymi dwoma światami bywają bardzo płynne. Znajdziemy oczywiście też kilka konstrukcji ogólnego przeznaczenia, ale większość jest dedykowana konkretnemu odbiorcy. Wszystkie urządzenia powyżej 600 złotych posiadają już całkiem bogate wyposażenie, więc tym trudniejsze zadanie będzie stało przez MSI Z97 MPower, żeby się tutaj czymkolwiek wyróżnić. Co zyskujemy? Między innymi znajdziemy na laminacie kilka dodatków przeznaczonych do podkręcania, takich jak punkty pomiaru napięć czy nadprogramowe 4-pinowe zasilanie procesora, które może przydać się podczas wymagających sesji OC. Tylko czy te wszystkie bajery uzasadniają wyłożenie ponad 100 złotych więcej na płytę główną od wcale nie gorzej wyposażonego Gigabyte GA-Z97X Gaming 7? 1 2 3 4 5 6 7 8 9 … następna › ostatnia » Test MSI Z97 MPower. Płyta stworzona do podkręcania? - SPIS TREŚCI 0 - Żółta ewolucja w obozie MSI 1 - MSI Z97 MPOWER - Budowa i wyposażenie 2 - MSI Z97 MPOWER - UEFI 3 - MSI Z97 MPOWER - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - Quo vadis overclockerze? Tagi: core i7, haswell, intel z97, lga 1150, mpower, msi, overclocking, płyta główna, test,Maciej Wawrzynowski