Test Edimax BR-6478AC i TRENDnet TEW-811DRU - Tanie 802.11ac - SPIS TREŚCI 0 - Pojedynek dwóch routerów 802.11ac - Edimax BR-6478AC vs TRENDnet TEW-811DRU 1 - Charakterystyka standardu 802.11ac 2 - Edimax BR-6478AC - Wygląd zewnętrzny 3 - Edimax BR-6478AC - Interfejs konfiguracyjny 4 - TRENDnet TEW-811DRU - Wygląd zewnętrzny 5 - TRENDnet TEW-811DRU - Interfejs konfiguracyjny 6 - Testy: Wi-Fi 802.11n 2,4 GHz 7 - Testy: Wi-Fi 802.11n 5 GHz / Dual Band 8 - Testy: Wi-Fi 802.11ac 9 - Testy: USB / WAN / Pobór mocy 10 - Podsumowanie - Czy 802.11ac w routerach niższego segmentu ma sens? Ostatnie dwie nasze publikacje traktujące o urządzeniach zgodnych ze standardem 802.11ac były skierowane do dosyć specyficznej i stosunkowo wąskiej grupy użytkowników. Do tego grona należą bowiem ci, którzy są zdecydowani opróżnić swój portfel z dość znacznej ilości gotówki, byle tylko wejść w posiadanie możliwie najbardziej wydajnego, bezkompromisowego pod względem oferowanych możliwości routera. Standard 802.11ac jest oczywiście jeszcze na tyle "świeży", że sprzęt z jego logiem na opakowaniu nie zdążył zyskać większej popularności. Główna przyczyna jest chyba oczywista: cena. Z pewnością niewielu z nas może sobie pozwolić na wydatek rzędu 500-600 zł na domowy router. Czy oznacza to jednak, że najnowsza technologia bezprzewodowych sieci lokalnych, czy tego się chce, czy tez nie, omija szerokim łukiem grupę mniej zasobnych w środki pieniężne użytkowników? Czy rzeczywiście sprzęt wspierający standard AC musi kosztować podobnie, jak przetestowane od nas urządzenia od ASUSa, D-Linka czy TP-Linka? Być może dzisiejsza publikacja pozwoli zdecydowanie odrzucić tę tezę – porównamy bowiem ze sobą dwa, stosunkowo przystępnie wycenione, zgodne z 802.11ac routery: Edimax BR-6478AC oraz TRENDnet TEW-811DRU. Autor: Kamil Śmieszek Po raz kolejny spotykamy się już ze standardem 802.11ac. Nie bez powodu, bowiem kontynuujemy swoisty przegląd rynku zgodnych z AC routerów. Jak już wcześniej wspomnieliśmy, po testach sprzętu plasującego się zdecydowanie na wyższej półce wydajnościowej oraz funkcjonalnej (ale i także – cenowej), przyszedł czas na coś prostszego, a zarazem tańszego. Edimax oraz TRENDnet to firmy, które mogą poszczycić się już dużym doświadczeniem w produkcji urządzeń sieciowych. Portfolio tych przedsiębiorstw nie ogranicza się jedynie do routerów – obaj giganci oferują również taki sprzęt, jak kamery IP, zaawansowane, w pełni zarządzalne przełączniki sieciowe, serwery druku, urządzenia PowerLine i wiele, wiele innych. Co jednak możemy powiedzieć o tej najbardziej interesującej nas dziś grupie – routerach? Tych także w ofercie obydwu firm jest dość sporo, jednak głównie jest to sprzęt starszy, zgodny ze standardem 802.11n, co zaś szczególnie tyczy się urządzeń Edimaxa. TRENDnet z kolei już od jakiegoś czasu pozwala zasmakować głównych zalet 802.11ac – większej szybkości przesyłania danych oraz lepszego zasięgu. Test routera ASUS RT-AC66U - Co potrafi 802.11ac? TP-Link Archer C7 i D-Link DIR-868L. Test routerów 802.11ac Czym więc wyróżniają się dwa routery będące bohaterami dzisiejszego porównania, czyli Edimax BR-6478AC oraz TRENDnet TEW-811DRU? Wystarczy rzut oka na poniższą specyfikację, a dokładniej na pozycję "cena", by dostać na to pytanie odpowiedź. Urządzenia te są zdecydowanie korzystniej wycenione od pozostałych routerów wspierających najnowszy standard Wi-Fi, które mieliśmy już okazję przetestować. Mało tego – sprzęt Edimaxa jest w zasadzie jednym z najtańszych routerów z 802.11ac na rynku (choć i tak, jak na router – stosunkowo drogi). Na tej podstawie można więc przypuszczać, że po produkty te sięgną ci, którym nie zależy na bezkompromisowej wydajności czy zaawansowanych funkcjach sieciowych. Z drugiej strony, wybierając produkt z symbolem 802.11ac na opakowaniu należy oczekiwać, że będzie on szybszy od tańszych routerów wspierających "jedynie" standard 802.11n. Podstawowym naszym zadaniem będzie więc wykazanie, jak to wszystko wygląda w praktyce. Po raz kolejny rzućmy okiem na specyfikację techniczną tych urządzeń, skupiając się jednak tym razem nie na cenie, a na detalach takich, jak zastosowany CPU czy ilość pamięci RAM. Przede wszystkim, obydwa routery wspierają standard 802.11ac w jego nieco wolniejszej wersji, czyli AC1200. Oznacza to tyle, że router może jednocześnie transmitować dane (teoretycznie) w standardzie 802.11ac z maksymalną przepustowością 867 Mb/s, a w standardzie 802.11n – 300 Mb/s. To też poniekąd stanowi główne uzasadnienie ich stosunkowo niskiej ceny. Routery te różnią się zastosowanym CPU. W przypadku Edimaxa mamy do czynienia z układem Realteka RTL8197D taktowanym z częstotliwością 659 MHz. W jego skład wchodzą moduły odpowiedzialne za komunikację radiową: dla sieci 802.11b/g/n – Realtek RTL8192CE, dla 802.11ac – Realtek RTL88112AR. TRENDnet z kolei na pokładzie posiada układ Broadcom BCM47081A0, na który składają się moduły BCM43217T (802.11b/g/n) i BCM4352 (802.11ac). Obydwa routery wyposażone zostały w taką samą ilość pamięci RAM – 64 MB. 1 2 3 4 5 6 7 8 9 … następna › ostatnia » Test Edimax BR-6478AC i TRENDnet TEW-811DRU - Tanie 802.11ac - SPIS TREŚCI 0 - Pojedynek dwóch routerów 802.11ac - Edimax BR-6478AC vs TRENDnet TEW-811DRU 1 - Charakterystyka standardu 802.11ac 2 - Edimax BR-6478AC - Wygląd zewnętrzny 3 - Edimax BR-6478AC - Interfejs konfiguracyjny 4 - TRENDnet TEW-811DRU - Wygląd zewnętrzny 5 - TRENDnet TEW-811DRU - Interfejs konfiguracyjny 6 - Testy: Wi-Fi 802.11n 2,4 GHz 7 - Testy: Wi-Fi 802.11n 5 GHz / Dual Band 8 - Testy: Wi-Fi 802.11ac 9 - Testy: USB / WAN / Pobór mocy 10 - Podsumowanie - Czy 802.11ac w routerach niższego segmentu ma sens?,Kamil Śmieszek