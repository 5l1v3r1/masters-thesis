Najbardziej oczekiwane gry 2015 roku. Będzie się działo i grało! - SPIS TREŚCI 0 - Najbardziej oczekiwane gry 2015 - Subiektywny ranking 1 - Grand Theft Auto V - Sandbox prawie idealny? 2 - Dying Light - Good Night & Good Luck! 3 - Evolve - Siła złego na obcego 4 - Project CARS - Wyścigi ładniejsze niż rzeczywistość 5 - Mad Max - Jesteś szalony, mówię Ci... 6 - Battlefield: Hardline - Co się dzieje? Policjanci i złodzieje! 7 - Mortal Kombat X - Morda w kombajn 8 - Carmageddon: Reincarnation - Z drogi śledzie! Maksio jedzie 9 - Unreal Tournament - Nowe szaty króla shooterów 10 - Wiedźmin 3: Dziki Gon - Wiesław jakiego nie znacie 11 - Dead Island 2 - Zombiaki wiecznie żywe 12 - Batman: Arkham Knight - Człowiek z batem powraca 13 - Tom Clancy's The Division - Assassin's Splinter Dogs Jakie są najbardziej oczekiwane gry komputerowe 2015 roku? Odpowiedź na postawione wyżej pytanie okazuje się trudniejsza niż można byłoby przypuszczać - lista potencjalnych hiciorów jest naprawdę imponująca, zaś kolejne interesujące produkcje dopiero zostaną ujawnione. Jednak nadchodzące dwanaście miesięcy już teraz zapowiada się wyjątkowo emocjonująco, wszak spodziewamy się premier Wiedźmin 3: Dziki Gon, Grand Theft Auto V, Mortal Kombat X oraz Battlefield: Hardline. Co jeszcze szykują wydawcy? Piastując funkcję naczelnego recenzenta gier wszelakich, jak również człowieka przygotowującego testy kart graficznych i procesorów na PurePC, postanowiłem stworzyć subiektywny przegląd dobrze rokujących tytułów, których debiutów wypatruję z wielkimi nadziejami. Większość zaoferuje nie tylko godziny dobrej zabawy przed monitorem, ale prawdopodobnie zagości także w procedurach testowych. Oj... będzie się działo, będzie się grało! Autor: Sebastian Oktaba Pod względem ilości premier mijający rok wypadł bardzo przyzwoicie, niemniej ich jakość budziła już pewne wątpliwości, ale podsumowanie zacznę od pozytywów. Pierwsze oficjalne rozszerzenie do Diablo III przyniosło wiele korzystnych zmian i mnóstwo nowości, które zmobilizowały fanów hack'n'slash do odświeżenia znajomości z produkcją Blizzarda. Miło zaskoczył też Wolfenstein: The New Order, czyli pierwszoosobowa strzelanina inspirowana klasykami rządzącymi rynkiem w latach 90-tych. Mocne przeżycia zapewnił Obcy: Izolacja, świetny survival-horror z przerażającymi xenomorphami w roli głównej, ale genialnego klimatu nie sposób było odmówić także Zaginięciu Ethana Cartera. Amatorzy cRPG otrzymali natomiast ambitne Divinity: Grzech Pierworodny oraz epickie Dragon Age: Inkwizycja, zaś zwolennicy wymagającej walki Lords of the Fallen - polską odpowiedź na Dark Souls. Rewelacją ostatnich tygodni zostało z kolei This War of Mine, przedstawiające w oryginalny sposób tragedię cywilów będących ofiarami konfliktu zbrojnego. Nadchodzący 2015 rok zaczniemy od bardzo mocnego uderzenia - premier Grand Theft Auto V oraz Dying Light, których fanom survival horrorów i sandbox'ów przedstawiać chyba nie trzeba. Jesteście gotowi? Teraz przyszedł moment narzekania, przede wszystkim na Assassin's Creed: Unity, Watch Dogs i ogólnie politykę Ubisoftu, której założenia trudno nazwać uczciwymi czy nawet etycznymi. Francuski koncern dysponujący potężnymi markami dopuścił się haniebnych zaniedbań, wypuszczając produkty pełne mniejszych lub większych niedoróbek, łatanych później miesiącami po premierze. Obydwa tytuły miały również wyjątkowo kiepską optymalizację, cierpiały na wycieki pamięci lub inne podobne schorzenia. Czysta żenada, zwłaszcza w przypadku projektów za grube miliony dolarów. Niestety, problem optymalizacji dotyczył także Lords of the Fallen, Dragon Age: Inkwizycja i Far Cry 4, ale wspomniana trójka broniła się przynajmniej niezłą grywalnością. Kolejnym niewypałem okazał się Ryse: Son of Rome, głównie ze względu na powtarzalną oraz nudną rozgrywkę, jakiej rewelacyjna oprawa wizualna nie potrafiła zrekompensować. Gdzieś pośrodku znalazły się Thief, Call of Duty: Advanced Warfare, Titanfall i The Elder Scrolls Online, które niczym szczególnym nie zachwyciły. Wiedźmin 3: Dziki Gon zapowiedziany na koniec maja będzie wielkim wydarzeniem dla fanów cRPG, ale w międzyczasie pojawią się jeszcze nieźle rokujące Mad Max, Battlefield: Hardline, Mortal Kombat X. Nadchodzący 2015 rok zaczniemy od mocnego uderzenia - premier Grand Theft Auto V oraz Dying Light, których fanom survival horrorów i sandbox'ów przedstawiać chyba nie trzeba. Wiedźmin 3: Dziki Gon zapowiedziany na koniec maja będzie kolejnym wielkim wydarzeniem. W międzyczasie pojawią się jeszcze Mad Max, Battlefield: Hardline, Mortal Kombat X, Unreal Tournament i Carmageddon: Reincarnation, zaś druga połowa roku przyniesie Tom Clancy's The Division, Batman: Arkham Knight oraz Dead Island 2. Pewnie zaraz ktoś donośnym głosem zapyta - gdzie wzmianka o remake Dooma, Assassin's Creed: Victory, Mass Effect 4, Star Citizen, Cyberpunk 2077, Kingdom Come: Deliverance oraz Rise of the Tomb Raider? Otóż wszystkie z wymienionych tytułów jeszcze nie otrzymały nawet przybliżonej daty premiery albo najpierw zadebiutują na konsolach, dlatego pozwoliłem sobie pominąć te pozycje. W pierwszej kolejności wolałem skupić uwagę wyłącznie na produkcjach namacalnych (poza Unreal Tournament ;]), których debiuty w 2015 roku są bardziej niż pewne. 1 2 3 4 5 6 7 8 9 … następna › ostatnia » Najbardziej oczekiwane gry 2015 roku. Będzie się działo i grało! - SPIS TREŚCI 0 - Najbardziej oczekiwane gry 2015 - Subiektywny ranking 1 - Grand Theft Auto V - Sandbox prawie idealny? 2 - Dying Light - Good Night & Good Luck! 3 - Evolve - Siła złego na obcego 4 - Project CARS - Wyścigi ładniejsze niż rzeczywistość 5 - Mad Max - Jesteś szalony, mówię Ci... 6 - Battlefield: Hardline - Co się dzieje? Policjanci i złodzieje! 7 - Mortal Kombat X - Morda w kombajn 8 - Carmageddon: Reincarnation - Z drogi śledzie! Maksio jedzie 9 - Unreal Tournament - Nowe szaty króla shooterów 10 - Wiedźmin 3: Dziki Gon - Wiesław jakiego nie znacie 11 - Dead Island 2 - Zombiaki wiecznie żywe 12 - Batman: Arkham Knight - Człowiek z batem powraca 13 - Tom Clancy's The Division - Assassin's Splinter Dogs Tagi: batman, battlefield, gry, gta v, mortal kombat, rozrywka, sandbox, ubisoft, unreal, wiedźmin 3,Sebastian Oktaba