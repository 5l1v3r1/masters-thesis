Miło mi zaprosić wszystkich czytelników portalu PurePC do zapoznania się z pierwszą publikacją w naszym serwisie poświęconą extremalnemu podkręcaniu naszego peceta. Na początku, miejmy nadzieję serii artykułów, chcielibyśmy przedstawić możliwość chłodzenia suchym lodem. Jest to ciekawa, chociaż kłopotliwa metoda schładzania komponentów godna szerszego omówienia. Żeby już nie przedłużać, bo lód jeszcze stopnieje, czym prędzej zapraszamy do rozwinięcia artykułu. Autor: Marcin "ryba" Rywak W pewnym momencie każdy overclocker ma dylemat: jak zwiększyć prędkość swojej kochanej maszyny za wszelką cenę? Podnoszenie napięcia oraz zwiększanie siły nawiewu na radiator/chłodnicę pomaga w niewielkim stopniu podbić taktowanie o parę MHz. Otwieranie okna podczas zimnych nocy, czy dorzucanie lodu do chłodzenia wodnego, zwiększa efektywność chłodzenia, układy chłodzenia freonem nie są tanie i nie każdy może pozwolić sobie na zakup takiego urządzenia. Więc co zrobić, gdy potrzebujemy taniego chłodzenia, które może zastosować większość z nas? W tym momencie możemy sięgnąć po odrobinę natury. Właśnie tak, wspomnianymi czynnikiem jest powszechnie występujący dwutlenek węgla, lecz w trochę innej postaci niż zwykle. Na co dzień w postaci gazowej, mimowolnie wdychany, możemy zastosować jako czynnik chłodniczy, ale jak to możliwe? Nic prostszego, dwutlenek węgla jako zestalone ciało stałe, zwane inaczej suchym lodem, podczas procesu sublimacji (zamiana ciała stałego od razu w postać gazową) powoduje samorzutne ochładzanie się do temperatury ok. -78.5°C. Na razie dość teorii, przejdźmy do praktyki, czyli co z czym się je. Przed rozpoczęciem zabawy suchym lodem musimy zaopatrzyć się w kilka mniej lub bardziej ważnych rzeczy oraz poznać podstawowe zasady bezpieczeństwa. Ostrzeżenie: Pomimo, iż redakcja dołożyła wszelkich starań, by przedstawione informacje zamieszczone w niniejszym poradniku były sprawdzone i bezpieczne, należy pamiętać, że opisana metoda chłodzenia jest niebezpieczna i w przypadku niestarannego użycia może doprowadzić do zniszczenia sprzętu. Redakcja nie ponosi jakiejkolwiek odpowiedzialności za ewentualne szkody wynikłe ze stosowania się do niniejszej instrukcji! Oto lista sprzętu, który będzie nam potrzebny: miedziany bądź aluminiowy kontener izolacja wykonana z kauczuku syntetycznego zapinka, back-plate oraz śruby mocujące suchy lód etanol, aceton lub eter dietylowy suszarka oraz papierowy ręcznik 1 2 3 4 5 następna › ostatnia » Tagi: dry ice, extreme, lód, overclocking,ryba