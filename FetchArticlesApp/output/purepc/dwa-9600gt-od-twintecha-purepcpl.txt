W ostatnim czasie można powiedzieć, że nVidia nie popełnia żadnych wpadek, a wręcz przeciwnie - prawie wszystko jej się udaje. Po wciąż święcącym sukcesy układzie G92, na podstawie którego budowane są karty z serii 8800, dużą popularność zdobyła także nowsza karta, znana pod nazwą GeForce 9600GT. W segmencie mid-end oferuje ona naprawdę dobrą wydajność, przy czym kosztuje około 500zł. Dlatego trudno się dziwić producentom, którzy wprowadzają kolejne wersje kart graficznych opartych na tym rdzeniu. Również większości nie znana firma TwinTech, która od niedawna jest obecna na naszym rynku, ma w ofercie modele oparte na GF9600GT. W tym artykule skupimy się na dwóch różnych modelach, mających odmienne układy chłodzenia oraz taktowanie. Zapraszamy do lektury!!! Autor: torque - Łukasz Gabryś GeForce 9600GT Prezentowane dzisiaj karty są oparte na układzie 9600GT, który dokładniej opisaliśmy w poprzednim artykule. Zainteresowanych odsyłamy pod adres: https://www.purepc.pl/porownanie_gf_9600gt_vs_8800gs gdzie można dowiedzieć się trochę więcej na temat budowy tego modelu. Mając do dyspozycji dwie karty oparte na tym samym rdzeniu postanowiliśmy je sprawdzić również pod względem pracy w SLI. Być może będzie to dobra alternatywa dla pojedynczego GeForce 9800GTX, którego ceny oscylują na poziomie około 900zł, czyli mniej więcej podobnie jak tandem dwóch 9600GT (nie licząc płyty głównej). Platforma testowa: Obie karty TwinTech’a były przetestowane w komputerze opartym na procesorze Intel Core 2 Duo E8200, podkręconym do 3500MHz (437,5×9), wyposażonym w 2GB RAMu. Szczegółowa specyfikacja platformy testowej znajduje się poniżej: Typ podzespołu Model Procesor Intel C2D E8200 @ 3500MHz Płyta główna MSI P35 Neo2-FR bios v1.84 Pamięć RAM 2x 1GB OCZ Dual Platinum Rev. 2 @ 437,5MHz CL4-5-6-15 Dysk twardy Seagate 7200.9 160GB Zasilacz PC Power&Cooling 750W Napęd optyczny LG GSA-H42N Monitor Iiyama ProLite B2403WS 24" Karty z wcześniejszych testów były obsadzone na platformie wyposażonej w procesor E2160 @ 3.1GHz Do testów użyliśmy następujących sterowników: 9800GTX/SLI - Forceware 174.74 9800GX2 - Forceware 174.40 TwinTech 9600GT - Forceware 174.74 WHQL 8800GT/GTS - Forceware 169.21 WHQL 8800GS - Forceware 169.32 WHQL Radeon HD3850/3870/X2 - Catalyst 8.2 1 2 3 4 5 6 następna › ostatnia » Tagi: 9600gt, geforce, geforce 9600gt, twintech,Torque