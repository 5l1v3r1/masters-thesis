Test dysków SSD Plextor M6V. Konkurencja dla Crucial BX100 - SPIS TREŚCI 1 - Nadchodzi mocna konkurencja dla Crucial BX100 2 - Plextor M6V 256 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - Plextor M6V swoje zadanie spełnił? Plextor posiada ugruntowaną pozycję na rynku dysków SSD, szczególnie wśród użytkowników oczekujących wydajności i niezawodności, które oczywiście znajdują odzwierciedlenie w cenach. Pewnie dlatego producent długo odkładał moment wejścia na znacznie trudniejszy grunt, zdominowany przez bezwzględną konkurencję mającą znacznie szersze portfolio m.in.: Cruciala, Sandiska i ADATA. Jednak dzisiaj do sprzedaży trafiają zupełnie nowe nośniki - Plextor M6V - mające ambicje zawalczyć o względy mniej wymagającej klienteli, szukającej dobrego dysku SSD za rozsądne pieniądze. Spektakularne sukcesy rywali dobitnie pokazują, że potencjał sprzedażowy drzemiący w najtańszych modelach jest gigantyczny, więc decyzja Plextora nie powinna dziwić. Teraz pozostaje tylko sprawdzić czy wszystko umiejętnie spasowano i czym zaowocowało w przypadku Plextora M6V. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Dzisiaj do sprzedaży trafiają zupełnie nowe nośniki - Plextor M6V - mające ambicje zawalczyć o względy mniej wymagającej klienteli, szukającej dobrego SSD-ka za rozsądne pieniądze. Zaraz sprawdzimy jak wypadły. Plextor M6V zbudowano na kontrolerze Silicon Motion SM2246EN, który napędza również bardzo popularne Cruciale BX100, nieprzypadkowo oferujące zbliżone parametry. Obydwa modele mogłyby być praktycznie bliźniakami, ale Plextor M6V otrzymał 15 nm pamięci Toshiba Toggle NAND, natomiast Crucial BX100 wykorzystuje 16 nm kości MLC Microna. Osobom zdziwionym takim podejściem firmy, kojarzonej przede wszystkim ze średnim i wyższym przedziałem, trzeba uświadomić jedną zasadniczą kwestię. Faktycznie - chociaż Plextor dotychczas produkował nośniki wyłącznie na sprawdzonych rozwiązaniach Marvella, konkurencja w niższych segmentach rynku wymusiła zmianę strategii, bowiem tutaj najważniejszym kryterium pozostaje opłacalność. Wydajność już niekoniecznie, zwłaszcza iż różnice pomiędzy urządzeniami okazują się dyskusyjne w typowych domowych zastosowaniach. Dlatego Plextor sięgnął po znacznie tańszą alternatywę, aby nawiązać rywalizację z Crucial BX100, ADATA SX930 i Transcend SSD370. Zaraz zobaczymy czy eksperyment się powiódł... Naszą redakcję odwiedziły dwie potencjalnie najpopularniejsze wersje pojemnościowe - 128 i 256 GB - aczkolwiek na sklepowych półkach zadebiutuje również model 512 GB, którego postaram się przetestować w późniejszym terminie. Plextor M6V 128 GB charakteryzuje się odczytem 535 MB/s oraz 170 MB/s dla zapisu sekwencyjnego, gdzie współczynnik IOPS sięga kolejno 81.000 i 42.000. Nośnik posiada też dodatkową pamięć podręczną DDR3 w rozmiarze 128 MB. Natomiast model Plextor M6V 256 GB może pochwalić się zauważalne lepszymi parametrami tzn.: 535 MB/s w odczycie oraz 335 MB/s w zapisie sekwencyjnym, co oznacza 83.000 i 80.000 IOPS. Całość doprawiono 256 MB pamięci Cache DDR3. Szacowany czas bezawaryjnej pracy wynosi zdaniem producenta 1.500.000 godzin, aczkolwiek znacznie ciekawiej prezentują się warunki ogólnej gwarancji, która wynosi 36 miesięcy bez jakiegokolwiek limitu zapisanych komórek. Poza tym, Plextor M6V wspiera technologię PlexTurbo 3, poprawiającą wydajność i przedłużającej żywotność dysków półprzewodnikowych. 1 2 3 4 5 6 7 8 9 … następna › ostatnia » Test dysków SSD Plextor M6V. Konkurencja dla Crucial BX100 - SPIS TREŚCI 1 - Nadchodzi mocna konkurencja dla Crucial BX100 2 - Plextor M6V 256 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - Plextor M6V swoje zadanie spełnił? Tagi: dysk ssd, m6v, plextor, plextor m6v, silicon motion, ssd, test,Sebastian Oktaba