Test Samsung SSD 850 Pro. Mała rewolucja w świecie dysków SSD - SPIS TREŚCI 0 - Nowe rozdziane kart w świecie dysków SSD 1 - Samsung SSD 850 Pro 256 GB - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Dla kogo Samsung SSD 850 Pro? Niedawno mieliśmy okazję uczestniczyć w światowej premierze dysków Samsung SSD 850 Pro, którą zorganizowano w równie odległej co egzotycznej Korei Południowej, gdzie producent ujawnił swoje ambitne plany związane z rynkiem pamięci półprzewodnikowych. Natomiast dzisiaj możemy zaprezentować Wam gwiazdy tamtego wydarzenia, czyli najnowsze modele nośników SSD wyposażone w moduły 3D V-NAND MLC, którymi gigant branży elektronicznej zamierza trochę namieszać. Czy Samsung SSD 850 Pro rzeczywiście zostawia konkurencję z opuszczonymi spodniami? Ile jeszcze można wycisnąć z interfejsu SATA 6.0 Gb/s? Komu dedykowane są takie urządzenia? Na warsztat wzięliśmy modele Samsung SSD 850 Pro 128, 256, 512 GB oraz 1TB. Autor: Sebastian Oktaba Technologia napędzająca SSD funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność konstrukcji. Samsung SSD 850 Pro to nowy rozdział w historii dysków półprzewodnikowych, łącząc niezawodność z bardzo wysoką wydajnością Seria Samsung SSD 840 Pro zajmuje czołowe miejsca wśród najlepszych dysków SSD, konkurencja nie zdołała wyprodukować niczego odczuwalnie szybszego, więc podstawowe pytanie brzmi - dlaczego firma postanowiła wprowadzić ich następców? Głównym powodem było opracowanie 40 nm pamięci 3D V-NAND MLC, czyli trójwymiarowych 32 warstwowych kości flash o pionowej strukturze wiązania i wysokiej gęstości upakowania danych, wykonane w oparciu o zmodyfikowaną technologię Charge Trap Flash (CTF). Dzięki zastosowaniu opatentowanych modułów producent poprawił szybkość transferów, wytrzymałość oraz efektywność energetyczną swoich dysków półprzewodnikowych. Zasada działania 3D V-NAND okazuje się odmienna od wcześniejszych rozwiązań tzn.: pojedyncza komórka wygląda podobnie, ale ładunek elektryczny jest przechowywany w warstwie izolacyjnej wykonanej z azotku krzemu (SiN), zamiast przewodnikowej podatnej na interferencję z innymi komórkami. Pozornie drobna zmiana przynosi bukiet korzyści m.in.: redukcję całkowitej wielkości chipu oraz wyższą niezawodność. Moduły stosowane w Samsung SSD 850 Pro wytrzymają nawet 35.000 cykli zapisu, szacowany czas pracy dysków określono na 2.000.000 godzin, zaś dzienny przemiał może wynosić nawet ~80 GB. Chyba brzmi to obiecująco? Samsung SSD 850 Pro bazują na kontrolerze MEX (S4LN045X01-8030) stosowanym również w nośnikach 840 EVO, dysponującym trzema rdzeniami ARM taktowanymi zegarem 400 MHz, któremu usprawniono algorytmy zarządzania pamięcią podręczną oraz zoptymalizowano część instrukcji. Prędkości sekwencyjnego zapisu są zbliżone dla wszystkich wersji pojemnościowych, jedynie model 128 GB osiąga maksymalnie 470 MB/s, podczas gdy reszta notuje 520 MB/s. Odczyt sekwencyjny to natomiast czterokrotnie równiutkie 550 MB/s. Podobnie sytuacja wygląda ze współczynnikiem IOPS wynoszącym 90.000/100.000 w każdym z opisywanych przypadków. Ilość pamięci podręcznej wynosi 256-1024 MB LPDDR2, zaś dyski wzbogacono o system osłony termicznej, monitorujący temperaturę otoczenia i zapobiegający przegrzaniu modułów NAND, co jest ukłonem w kierunku rynku profesjonalnego. Producent jest bardzo pewny swoich rozwiązań, dlatego sprzęt został objęty dziesięcioletnią gwarancją do osiągnięcia 150 TB zapisów. Dla bardziej obrazowego porównania warto wspomnieć, że popularny Crucial M550 posiada tę granicę ustaloną na poziomie 72 TB. Kwestię cen zostawiamy na podsumowanie, żeby nie popsuć miłej atmosfery :) Jaki dysk SSD kupić? Test 100 dysków SSD i polecane dyski SSD 2014 Czy dysk SSD zwalnia po zapełnieniu? Test obciążeniowy 1 2 3 4 5 6 7 8 9 … następna › ostatnia » Test Samsung SSD 850 Pro. Mała rewolucja w świecie dysków SSD - SPIS TREŚCI 0 - Nowe rozdziane kart w świecie dysków SSD 1 - Samsung SSD 850 Pro 256 GB - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Dla kogo Samsung SSD 850 Pro? Tagi: 850 pro, dysk ssd, samsung, samsung ssd 850 pro, ssd, test,Sebastian Oktaba