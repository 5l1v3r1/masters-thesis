W poprzednim teście płyt głównych wybieraliśmy najlepszą propozycję spośród produktów opartych na chipsetach Intela – x975 oraz P965. Dzisiejsze porównanie przybliży nam najnowszą propozycję, tym razem od nVidii – nF 680i, dedykowany pod socket 775. Jest to nic innego, jak ulepszona wersja 590i, która, prócz słabej podatności podkręcania FSB, była w miarę udaną konstrukcją. Czy nowy chipset okaże się na tyle udanym, aby przebić dotychczasowego monopolistę na rynku? Przekonamy się już za chwilę. Zapraszamy do zapoznania się z publikacją. Autor: Marcin "ryba" Rywak Prezentacja nowej rodziny chipsetów. W porównaniu z poprzednimi chipsetami nVidii nie zaszły zbyt duże zmiany. Pokrótce opiszemy część przydatnych funkcji oferowanych przez 680i: Aż trzy sloty PCI-express 16x – dwa skrajne służą nam do łączenia kart w tandem, środkowy port, który działa jednak z szybkością tylko 8x, wykorzystywany jest przez trzecią kartę do różnych zadań, m.in. liczenia fizyki. 1) Obsługa sześciu monitorów jednocześnie – przydatna opcja, szczególnie dla grafików komputerowych. 2) Wykorzystanie trzeciej karty do obliczeń fizyki w grach. Jak na razie ta opcja nie jest dostępna, lecz dzięki niej gry nabierają nowego wymiaru. 3) Obsługa drugiego ekranu. W czasie, gdy my jesteśmy zajęci naszą ulubioną grą, druga osoba może np. oglądać film. Dwu i więcej rdzeniowy procesor w tym przypadku jest jak najbardziej wskazany. Dualnet - rozwiązanie jest przydatne głównie dla osób, które często uczestniczą w rozgrywkach sieciowych. Dualnet posiada dwa zastosowania. Jednym z nich jest zwiększenie dwukrotnie przesyłu danych z i do naszego komputera. Drugą zaletą jest to, że w przypadku awarii jednej z linii przesyłowej, połączenie nie jest zrywane i dalej korzystamy z jednego gigabitowego łącza. 1 2 3 4 5 6 7 następna › ostatnia » Tagi: intel x975, nforce 680i, płyty główne, test,ryba