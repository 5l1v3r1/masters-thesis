Test AMD Radeon R9 380. Konkurencja dla GeForce GTX 960 - SPIS TREŚCI 1 - Nowa klasa średnia w wykonaniu AMD kontra GTX 960 2 - MSI Radeon R9 380 Gaming - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test CoD: Advanced Warfare - Very High / HBAO+ / SMAA x2 / SSAA 10 - Test Crysis 3 - Very High / Blur Medium / AF x16 11 - Test Far Cry 4 - Ultra / Fur/ Godrays / HBAO+ / SMAA 12 - Test GTA V - Very High / FXAA / AF x16 / Advanced Shadows 13 - Test Metro: Last Light - High / PhysX OFF / AF x16 14 - Test Tomb Raider - Ultra / TressFX / AF x16 / AA 15 - Test Watch Dogs - High / HBAO+ High / Blur / MSAA 16 - Test Wiedźmin 3: Dziki Gon - Ultra / HBAO+ / AA / Hairworks OFF 17 - Overclocking - 3DMark / Crysis 3 / GTA V / Wiedźmin 3: Dziki Gon 18 - Pobór mocy - spoczynek / obciążenie 19 - Temperatury - spoczynek / overclocking 20 - Podsumowanie - GeForce GTX 960 powinien się czegoś obwiać? Koniec dezinformacji, plotek i domysłów - dzisiaj przestaje obowiązywać embargo dotyczące testów kart graficznych AMD Radeon serii 300, którym w najbliższych dniach zamierzamy poświęcić sporo miejsca na łamach PurePC. Chociaż nie doczekaliśmy się wielkiej rewolucji w środkowym segmencie, producent przygotował jednak kilka niespodzianek mogących skusić potencjalnych klientów, szukających sprzętu pod najnowsze gry komputerowe. Zaczynamy od zawodnika reprezentującego wagę półciężką, czyli Radeona R9 380 rzucającego rękawicę GeForce GTX 960. Jak odświeżona architektura GCN wypadnie w konfrontacji z Maxwellem? Tego pojedynku nie można przegapić, zwłaszcza iż zapowiada się bardzo emocjonująco również pod względem polityki cenowej. Autor: Sebastian Oktaba AMD jeszcze oficjalnie nie zaprezentowało konkurentów GeForce GTX Titan X, GeForce GTX 980 Ti oraz GeForce GTX 980, umożliwiając NVIDII praktycznie całkowite zdominowanie high-endu, aczkolwiek sytuacja w niższych segmentach przedstawia się zdecydowanie lepiej dla Czerwonych. Tutaj Radeony nadal oferują korzystny przelicznik ceny względem wydajności, chociaż większość popularnych modeli bazuje na wiecznie żywej architekturze GCN 1.0 zainaugurowanej w 2011/2012 roku (Southern Islands). Dotyczy to między innymi Radeona R7 265, Radeonów R9 270/270X oraz Radeonów R9 280/280X, czyli fundamentu portfolio firmy z Sunnyvale. Kolejna rewizja GCN oznaczona numerem 1.1 znalazła się między innymi w Radeonach R7 260/260X oraz Radeonach R9 290/290X, wprowadzając obsługę technologii TrueAudio i niskopoziomowego API Mantle. Rdzeń wykonany zgodnie z architekturą GCN 1.2 występował dotychczas tylko w Radeonach R9 285/M295X, któremu zafundowano wyższą wydajność teselacji, nowy silnik multimedialny oraz usprawnioną kompresję tekstur, co pozwoliło zredukować szerokość magistrali pamięci. Teraz będzie również zasilał Radeona R9 380. AMD Radeon R9 380 rzuca rękawicę NVIDIA GeForce GTX 960. Jak odświeżona architektura GCN wypadnie w konfrontacji z Maxwellem? Chip Antigua PRO napędzający Radeona R9 380 posiada 28 klastrów Compute Units, co oznacza 1792 procesory strumieniowe, 112 jednostek teksturujących oraz 32 ROP-y. Bazowa częstotliwość rdzenia wynosi 970 MHz, natomiast pamięci GDDR5 pracujące na 256-bitowej magistrali osiągają 5500 MHz. Wszystko wykonano w sprawdzonej 28 nm litografii, doprawiając obsługą technologii TrueAudio, API Mantle i DirectX 12.0. Współczynnik TDP wynosi 190W, zaś powierzchnia rdzenia 366 mm². Chwileczkę... specyfikacja techniczna brzmi dziwnie znajomo... faktycznie... przecież to reinkarnacja Tonga PRO, która zadebiutowała we wrześniu 2014 roku przybierając postać Radeona R9 285. Powyższa informacja zapewne nie ucieszy zwolenników rewolucji, ale poczynania AMD specjalnie nie zaskakują, skoro Antigua/Tonga są ostatnimi rewizjami GCN (1.2) będącego podstawą również w przypadku najszybszego Radeona R9 Fury X (Fiji). Producent zamiast opracowywać zupełnie nowe układy graficzne, postanowił sięgnąć po trochę zapomniany rozdział w historii architektury - dlaczego? Radeon R9 285 pomimo sporego potencjału nie zdobył wielkiej popularności, głównie z powodu ugruntowanej pozycji Radeona R9 280 oraz GeForce GTX 760, zapewniających porównywalną wydajność w znacznie niższej cenie. Teoretycznie miał zastąpić poprzednika, ale ówczesny kurs amerykańskiej waluty i nadwyżka układów Tahiti Pro spowodowały, że pierwsza karta graficzna wykorzystująca GCN 1.2 przeszła prawie niezauważona... Dzisiaj najgroźniejszym rywalem Radeona R9 380 będzie GeForce GTX 960, kosztujący minimum 800 złotych za standardową wersję dysponującą 2048 MB pamięci GDDR5 128-bit. Konstrukcje NVIDII mające 4096 MB GDDR5 na pokładzie startują od 1000 złotych, a wspominam o tym nieprzypadkowo, gdyż Radeony R9 380 będą oczywiście występować w dwóch wariantach różniących się ilością zamontowanej pamięci. Czołowi producenci powinni szybko zasypać rynek modelami niereferencyjnymi, bowiem gotowe rozwiązania stworzone dla Radeona R9 285 idealnie pasują na Radeona R9 380. OK - czas zaczynać igrzyska! 1 2 3 4 5 6 7 8 9 … następna › ostatnia » Test AMD Radeon R9 380. Konkurencja dla GeForce GTX 960 - SPIS TREŚCI 1 - Nowa klasa średnia w wykonaniu AMD kontra GTX 960 2 - MSI Radeon R9 380 Gaming - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test CoD: Advanced Warfare - Very High / HBAO+ / SMAA x2 / SSAA 10 - Test Crysis 3 - Very High / Blur Medium / AF x16 11 - Test Far Cry 4 - Ultra / Fur/ Godrays / HBAO+ / SMAA 12 - Test GTA V - Very High / FXAA / AF x16 / Advanced Shadows 13 - Test Metro: Last Light - High / PhysX OFF / AF x16 14 - Test Tomb Raider - Ultra / TressFX / AF x16 / AA 15 - Test Watch Dogs - High / HBAO+ High / Blur / MSAA 16 - Test Wiedźmin 3: Dziki Gon - Ultra / HBAO+ / AA / Hairworks OFF 17 - Overclocking - 3DMark / Crysis 3 / GTA V / Wiedźmin 3: Dziki Gon 18 - Pobór mocy - spoczynek / obciążenie 19 - Temperatury - spoczynek / overclocking 20 - Podsumowanie - GeForce GTX 960 powinien się czegoś obwiać? Tagi: amd, antiqua, gcn, geforce gtx 960, gtx 960, karta graficzna, radeon, radeon r9 380, test, tonga,Sebastian Oktaba