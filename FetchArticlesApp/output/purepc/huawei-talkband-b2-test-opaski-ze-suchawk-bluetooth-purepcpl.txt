Huawei TalkBand B2. Test opaski ze słuchawką Bluetooth - SPIS TREŚCI 1 - Huawei TalkBand B2 - Słuchawka Bluetooth rewolucją wśród opasek? 2 - Huawei TalkBand B2 - Wykonanie i wygląd zewnętrzny 3 - Huawei TalkBand B2 - Funkcje i współpraca ze smartfonem 4 - Podsumowanie - Niewykorzystany potencjał? Rynek inteligentnych zegarków nieustannie się rozwija - producenci wciąż poszukują optymalnej drogi rozwoju elektronicznych gadżetów noszonych na ciele, pozwalając sobie na eksperymentowanie z różnymi technologiami i konstrukcjami. W tym roku mieliśmy okazję przeżyć kolejny wysyp nowych modeli. Coraz częściej spotykamy zegarki umożliwiające mierzenie aktywności fizycznej (pulsometr, moduł GPS), wyświetlanie wiadomości, a nawet słuchanie muzyki lub prowadzenie rozmowy telefonicznej przez słuchawkę. Wszystko bez potrzeby wyciągania telefonu z kieszeni. Do naszej redakcji zawitał reprezentant tej oto grupy, a dokładniej Huawei TalkBand B2. Warto wspomnieć, że takie "kombajny" są jeszcze rzadko spotykane, więc testowane urządzenie wydaje się na swój sposób oryginalne. Sprawdźmy zatem, jak radzi sobie w różnych warunkach i czy faktycznie jest wart zakupu. Autor: Magdalena Adamowicz Firma Huawei staje się poważnym zagrożeniem dla innych gigantów segmentu mobilnego, a mowa tutaj chociażby o Samsungu. W swoim portfolio posiada już wiele smartfonów z różnych segmentów i aktywnie rozwija dział urządzeń ubieralnych. Najlepszym tego dowodem jest opaska Huawei TalkBand B2, której głównymi funkcjami są: mierzenie aktywności sportowej i prowadzenie rozmowy telefonicznej przez słuchawkę Bluetooth. W swym segmencie nie posiada ona zbytniej konkurencji. Chociaż na rynku znajdziemy produkty typu Sony SmartBand Talk SWR30, które monitorują naszą aktywność, to nie posiadają wyjmowanej słuchawki Bluetooth. W konsekwencji podczas rozmowy telefonicznej jesteśmy zmuszeni do trzymania naszej dłoni przy głowie i „mówienia do zegarka” umieszczonego na nadgarstku. Z drugiej strony istnieją specjalne opaski przeznaczone wyłącznie do prowadzenia rozmów telefonicznych, odbierania wiadomości czy słuchania muzyki, wyposażone w taką słuchawkę, które można nabyć w przedziale od 80 do 340 złotych. Jak widać Huawei na pierwszy rzut oka stworzył produkt nietypowy, który ciężko przyporządkować do jakiejkolwiek grupy. W naszej publikacji zweryfikujemy jego jakość wykonania, funkcjonalność i co najważniejsze - opłacalność. Huawei TalkBand B2 wyróżnia przede wszystkim słuchawką Bluetooth, której nie posiadają jeszcze produkty konkurencji. Czy przejmie prowadzenie? Wśród wielu inteligentnych opasek, najnowszy model Huawei TalkBand B2 wyróżnia się słuchawką Bluetooth. Dedykowany jest głównie osobom często prowadzącym rozmowy telefoniczne np. w samochodzie, podczas biegania lub jazdy na rowerze oraz lubiącym monitorować swoją aktywność sportową (ilość wykonanych kroków, spalonych kalorii, czas treningu) i snu. Parując urządzenie z określonym smartfonem nasz gadżet zostaje wzbogacony o dodatkowe funkcje lokalizacji telefonu, intuicyjne odblokowywanie ekranu, a także zdalne wykonywanie zdjęć. Huawei TalkBand B2 w przeciwieństwie do poprzednika, wykorzystuje jedynie technologię Bluetooth 3.0 do komunikacji z telefonem. Warto wspomnieć, że Huawei TalkBand B1 pozwalał również na szybsze parowanie dzięki technologii NFC (Near Field Communication). Nie sposób nie wspomnieć o niewielkim wyświetlaczu o przekątnej zaledwie 0,73 cala wykonanym w technologii PMOLED oraz matrycy wyświetlającej obraz w rozdzielczości 128 x 88 pikseli. Do klasycznego smartwacha mu daleko, jednak jako opaska ze słuchawką Bluetooth, wydaje się być całkiem atrakcyjnym urządzeniem. Na pierwszy rzut oka mamy do czynienia z akcesorium eleganckim, funkcjonalnym i przede wszystkich ułatwiającym prowadzenie rozmów. Niezmiernie ciekawi nas czy wszystko wygląda tak pięknie podczas codziennego użytkowania... Huawei TalkBand B2 - Specyfikacja techniczna: Rozmiar ekranu: 0,73 cali, PMOLED Rozdzielczość ekranu: 128x88 pikseli Wymagania: Android 4.0+ / iOS 7.0+ Interfejs: microUSB Bateria: 95 mAh Komunikacja: Bluetooth 3.0 Standard IP: IP 57 (odporność na wodę i kurz) Sterowanie: panel dotykowy, przycisk na lewym boku Parowanie: maksymalnie 2 telefony Czujniki: sześcioosiowy czujnik ruchu (akcelerometr i żyroskop) Wymiary i waga modelu z paskiem skórzanym: 11.88 x 22.0 x 235.1 mm / 32.2 g Wymiary i waga modelu z paskiem z tworzywa TPU: 11.88 x 22.0 x 242.85 mm / 30.6 g Jeśli chodzi o moje subiektywne odczucia, nie jestem wielką fanką inteligentnych akcesoriów ubieralnych, gdyż zbytnio mnie ograniczają. Mogłabym pokusić się nawet o stwierdzenie, że z łatwością obyłabym się bez nich. Mimo, że obecnie możemy spotkać sporo interesujących modeli, które umożliwiają pracę niezależną od smartfonów, to większość funkcji jest dostępna jedynie w zasięgu Bluetooth. W konsekwencji, by móc całkowicie cieszyć się ogromem możliwości oferowanych przez producenta, jesteśmy zmuszeni do noszenia obu współpracujących urządzeń. Następnym, choć wcale niemniej istotnym ograniczeniem jest fakt bardzo krótkiego czasu pracy na baterii. Ograniczona lista kompatybilnych smartfonów również jest zamachem na swobodę użytkownika. To rzecz naturalna dla firm starających się utrzymać użytkownika w swoim ekosystemie - niektóre gadżety dedykowane są głównie dla flagowców (np. testowany TalkBand B2), przez co nie mają możliwości trafić do większej liczby odbiorców. Ponadto, wiele z tych akcesoriów jest niedopracowana i posiada niedociągnięcia w aspektach użytkowania, funkcjonalności oraz specyfikacji. Dodatkowo, producenci żądają za nie zbyt wygórowaną cenę. Jedno jest pewne, upłynie jeszcze sporo wody w Wiśle zanim zostanie stworzone solidne akcesorium ubieralne, spełniające wysublimowane wymagania bardziej wymagających użytkowników. Dzisiaj jednak sprawdzimy jak spisuje się najnowszy produkt firmy Huawei. 1 2 3 4 następna › ostatnia » Huawei TalkBand B2. Test opaski ze słuchawką Bluetooth - SPIS TREŚCI 1 - Huawei TalkBand B2 - Słuchawka Bluetooth rewolucją wśród opasek? 2 - Huawei TalkBand B2 - Wykonanie i wygląd zewnętrzny 3 - Huawei TalkBand B2 - Funkcje i współpraca ze smartfonem 4 - Podsumowanie - Niewykorzystany potencjał? Tagi: huawei, inteligentny zegarek, smartband, słuchawka bluetooth, talkband b1, talkband b2, zegarek,Magdalena AdamowiczHuawei TalkBand B2. Test opaski ze słuchawką Bluetooth - SPIS TREŚCI 1 - Huawei TalkBand B2 - Słuchawka Bluetooth rewolucją wśród opasek? 2 - Huawei TalkBand B2 - Wykonanie i wygląd zewnętrzny 3 - Huawei TalkBand B2 - Funkcje i współpraca ze smartfonem 4 - Podsumowanie - Niewykorzystany potencjał? Rynek inteligentnych zegarków nieustannie się rozwija - producenci wciąż poszukują optymalnej drogi rozwoju elektronicznych gadżetów noszonych na ciele, pozwalając sobie na eksperymentowanie z różnymi technologiami i konstrukcjami. W tym roku mieliśmy okazję przeżyć kolejny wysyp nowych modeli. Coraz częściej spotykamy zegarki umożliwiające mierzenie aktywności fizycznej (pulsometr, moduł GPS), wyświetlanie wiadomości, a nawet słuchanie muzyki lub prowadzenie rozmowy telefonicznej przez słuchawkę. Wszystko bez potrzeby wyciągania telefonu z kieszeni. Do naszej redakcji zawitał reprezentant tej oto grupy, a dokładniej Huawei TalkBand B2. Warto wspomnieć, że takie "kombajny" są jeszcze rzadko spotykane, więc testowane urządzenie wydaje się na swój sposób oryginalne. Sprawdźmy zatem, jak radzi sobie w różnych warunkach i czy faktycznie jest wart zakupu. Autor: Magdalena Adamowicz Firma Huawei staje się poważnym zagrożeniem dla innych gigantów segmentu mobilnego, a mowa tutaj chociażby o Samsungu. W swoim portfolio posiada już wiele smartfonów z różnych segmentów i aktywnie rozwija dział urządzeń ubieralnych. Najlepszym tego dowodem jest opaska Huawei TalkBand B2, której głównymi funkcjami są: mierzenie aktywności sportowej i prowadzenie rozmowy telefonicznej przez słuchawkę Bluetooth. W swym segmencie nie posiada ona zbytniej konkurencji. Chociaż na rynku znajdziemy produkty typu Sony SmartBand Talk SWR30, które monitorują naszą aktywność, to nie posiadają wyjmowanej słuchawki Bluetooth. W konsekwencji podczas rozmowy telefonicznej jesteśmy zmuszeni do trzymania naszej dłoni przy głowie i „mówienia do zegarka” umieszczonego na nadgarstku. Z drugiej strony istnieją specjalne opaski przeznaczone wyłącznie do prowadzenia rozmów telefonicznych, odbierania wiadomości czy słuchania muzyki, wyposażone w taką słuchawkę, które można nabyć w przedziale od 80 do 340 złotych. Jak widać Huawei na pierwszy rzut oka stworzył produkt nietypowy, który ciężko przyporządkować do jakiejkolwiek grupy. W naszej publikacji zweryfikujemy jego jakość wykonania, funkcjonalność i co najważniejsze - opłacalność. Huawei TalkBand B2 wyróżnia przede wszystkim słuchawką Bluetooth, której nie posiadają jeszcze produkty konkurencji. Czy przejmie prowadzenie? Wśród wielu inteligentnych opasek, najnowszy model Huawei TalkBand B2 wyróżnia się słuchawką Bluetooth. Dedykowany jest głównie osobom często prowadzącym rozmowy telefoniczne np. w samochodzie, podczas biegania lub jazdy na rowerze oraz lubiącym monitorować swoją aktywność sportową (ilość wykonanych kroków, spalonych kalorii, czas treningu) i snu. Parując urządzenie z określonym smartfonem nasz gadżet zostaje wzbogacony o dodatkowe funkcje lokalizacji telefonu, intuicyjne odblokowywanie ekranu, a także zdalne wykonywanie zdjęć. Huawei TalkBand B2 w przeciwieństwie do poprzednika, wykorzystuje jedynie technologię Bluetooth 3.0 do komunikacji z telefonem. Warto wspomnieć, że Huawei TalkBand B1 pozwalał również na szybsze parowanie dzięki technologii NFC (Near Field Communication). Nie sposób nie wspomnieć o niewielkim wyświetlaczu o przekątnej zaledwie 0,73 cala wykonanym w technologii PMOLED oraz matrycy wyświetlającej obraz w rozdzielczości 128 x 88 pikseli. Do klasycznego smartwacha mu daleko, jednak jako opaska ze słuchawką Bluetooth, wydaje się być całkiem atrakcyjnym urządzeniem. Na pierwszy rzut oka mamy do czynienia z akcesorium eleganckim, funkcjonalnym i przede wszystkich ułatwiającym prowadzenie rozmów. Niezmiernie ciekawi nas czy wszystko wygląda tak pięknie podczas codziennego użytkowania... Huawei TalkBand B2 - Specyfikacja techniczna: Rozmiar ekranu: 0,73 cali, PMOLED Rozdzielczość ekranu: 128x88 pikseli Wymagania: Android 4.0+ / iOS 7.0+ Interfejs: microUSB Bateria: 95 mAh Komunikacja: Bluetooth 3.0 Standard IP: IP 57 (odporność na wodę i kurz) Sterowanie: panel dotykowy, przycisk na lewym boku Parowanie: maksymalnie 2 telefony Czujniki: sześcioosiowy czujnik ruchu (akcelerometr i żyroskop) Wymiary i waga modelu z paskiem skórzanym: 11.88 x 22.0 x 235.1 mm / 32.2 g Wymiary i waga modelu z paskiem z tworzywa TPU: 11.88 x 22.0 x 242.85 mm / 30.6 g Jeśli chodzi o moje subiektywne odczucia, nie jestem wielką fanką inteligentnych akcesoriów ubieralnych, gdyż zbytnio mnie ograniczają. Mogłabym pokusić się nawet o stwierdzenie, że z łatwością obyłabym się bez nich. Mimo, że obecnie możemy spotkać sporo interesujących modeli, które umożliwiają pracę niezależną od smartfonów, to większość funkcji jest dostępna jedynie w zasięgu Bluetooth. W konsekwencji, by móc całkowicie cieszyć się ogromem możliwości oferowanych przez producenta, jesteśmy zmuszeni do noszenia obu współpracujących urządzeń. Następnym, choć wcale niemniej istotnym ograniczeniem jest fakt bardzo krótkiego czasu pracy na baterii. Ograniczona lista kompatybilnych smartfonów również jest zamachem na swobodę użytkownika. To rzecz naturalna dla firm starających się utrzymać użytkownika w swoim ekosystemie - niektóre gadżety dedykowane są głównie dla flagowców (np. testowany TalkBand B2), przez co nie mają możliwości trafić do większej liczby odbiorców. Ponadto, wiele z tych akcesoriów jest niedopracowana i posiada niedociągnięcia w aspektach użytkowania, funkcjonalności oraz specyfikacji. Dodatkowo, producenci żądają za nie zbyt wygórowaną cenę. Jedno jest pewne, upłynie jeszcze sporo wody w Wiśle zanim zostanie stworzone solidne akcesorium ubieralne, spełniające wysublimowane wymagania bardziej wymagających użytkowników. Dzisiaj jednak sprawdzimy jak spisuje się najnowszy produkt firmy Huawei. 1 2 3 4 następna › ostatnia » Huawei TalkBand B2. Test opaski ze słuchawką Bluetooth - SPIS TREŚCI 1 - Huawei TalkBand B2 - Słuchawka Bluetooth rewolucją wśród opasek? 2 - Huawei TalkBand B2 - Wykonanie i wygląd zewnętrzny 3 - Huawei TalkBand B2 - Funkcje i współpraca ze smartfonem 4 - Podsumowanie - Niewykorzystany potencjał? Tagi: huawei, inteligentny zegarek, smartband, słuchawka bluetooth, talkband b1, talkband b2, zegarek,Magdalena Adamowicz