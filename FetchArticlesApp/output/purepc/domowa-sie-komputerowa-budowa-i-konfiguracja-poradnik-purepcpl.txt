Domowa sieć komputerowa - Budowa i konfiguracja - Poradnik - SPIS TREŚCI 0 - Poradnik budowy sieci 1 - Słowniczek pojęć - FAQ 2 - Podstawy sieci - Ethernet 3 - Podstawy sieci - Wi-Fi 4 - Podstawy sieci - PLC 5 - Podstawy sieci - Internet 6 - Zastosowania sieci 7 - Rozplanowanie sieci 8 - Router TP-Link WDR4300 9 - Karty WDN4800 i WDN3200 10 - PLC - TP-Link PA511KIT 11 - Jak to wszystko podłączyć? 12 - Podstawowa konfiguracja 13 - Zaaw. konfiguracja - cz. 1 14 - Zaaw. konfiguracja - cz. 2 15 - PLC - konfiguracja 16 - Konfiguracja Windows 17 - Testy 18 - Podsumowanie Już jakiś czas temu, komputer przestał być dobrem luksusowym, na który pozwolić sobie mogli tylko nieliczni obywatele z grubym portfelem. Ceny wciąż spadają, przez co bardzo dużo osób decyduje się na posiadanie w domu większej liczby elektronicznych gadżetów. Laptopy, coraz bardziej powszechne tablety, smartfony czy nawet konwencjonalne „pecety” stają się często podstawowym wyposażeniem naszego lokum. W związku z tym, dobrze jest połączyć je w sieć, by mogły się ze sobą komunikować. Obecnie, sieci komputerowe osiągnęły na tyle wysoki poziom rozwoju, że przeciętnemu Kowalskiemu ciężko jest nadążyć za pojawiającymi się niemal co chwilę nowościami w tej dziedzinie. Dlatego, postanowiliśmy przybliżyć Wam tajniki dotyczące sieci komputerowych, przeprowadzić przez ich konfigurację i pokazać, jak najlepiej wykorzystać możliwości, jakie daje połączenie urządzeń komputerowych w jedną „pajęczynę”. Zapraszamy więc do lektury naszego poradnika! Autor: SmiechuKamil - Kamil Śmieszek Z koniecznością skonfigurowania sieci prędzej czy później spotka się każdy z nas. Obojętnie czy będą to tak proste połączenia, jak oparta na skrętce sieć LAN, bezprzewodowa sieć Wi-Fi czy inne, nieco bardziej zaawansowane rozwiązania. Dla wielu osób wydaje się to trudne. Rezygnują więc z samodzielnych utarczek ze sprzętem sieciowym powierzając go fachowcom. Po co jednak płacić za coś, co przy odrobinie własnego zaangażowania równie sprawnie można wykonać samemu? Wystarczy tylko usiąść do lektury naszego poradnika, w którym przeprowadzimy Was przez proces konfiguracji najważniejszych, a zarazem najbardziej popularnych usług sieciowych. Postaraliśmy się przekazać Wam tę wiedzę w bardzo przystępny sposób tak, by nawet największy komputerowy laik nasze wywody zrozumiał. Ale zanim to nastąpi, przyjęliśmy założenie, że bez solidnej dawki teorii nie ma co się brać za część praktyczną. Na następnej stronie znajdziecie więc obszerny słowniczek terminologii sieciowej. I to właśnie od niego proponujemy rozpocząć studiowanie naszego poradnika - dalsza jego część będzie bowiem w dużej mierze na owym spisie podstawowych pojęć bazowała. W dalszej części wyjaśnimy podstawy działania różnych rodzajów najczęściej spotykanych w domach sieci. Zobaczymy także, w jaki sposób możemy podłączyć się do globalnej sieci, jaką jest Internet. W końcu przyjdzie czas na przejście do konkretów - zaproponujemy pewne pomysły na domowe zastosowania sieci komputerowych i możliwe rozplanowanie różnych elementów, które wejdą w skład naszej prywatnej pajęczynki. Nakreślimy oczywiście, na co należy zwrócić uwagę przy wyborze sprzętu sieciowego, a także z jakich technologii sieciowych warto skorzystać, aby zapewnić najlepsze wykorzystanie posiadanych przez Was urządzeń, mających możliwość wzajemnej komunikacji. Nasz poradnik oprzemy o produkty firmy TP-Link. Rolę centrum sieci odgrywać będzie router TP-Link TL-WDR4300. Ktoś powie, dlaczego nasz poradnik opieramy o dość drogi model routera, zamiast dać w zamian coś tańszego, a jednocześnie lepiej dostępnego dla przeciętnego użytkownika? Między innymi dlatego, że jak się później okaże, TP-Link stosuje niemalże identyczny interfejs konfiguracyjny we wszystkich swoich routerach klasyfikowanych jako domowe. Proces instalacji i dostosowywania routera do naszych potrzeb będzie więc wyglądał w zasadzie tak samo dla każdego innego routera tej firmy. Poza tym, WDR-4300 jest naprawdę bogatym w przydatne funkcje sprzętem sieciowym. Możliwość pracy w trybie dual band WiFi, skonfigurowania printserwera, serwera plików czy DLNA dają powody do szerszego opisania tych funkcji, często nieobecnych w sprzęcie gorszej klasy. Do kompletu z routerem, wyposażyliśmy nasze platformy testowe w karty Wi-Fi: TP-Link TL-WDN4800 montowaną w złączu PCI-Express x1 i TP-Link TL-WDN3200, podłączaną przez interfejs USB. Sprawdzimy również, jak prezentuje się dość mało popularne rozwiązanie w postaci sieci skonfigurowanej w oparciu o adaptery PLC (Power Line Communication). Do tego celu wykorzystamy zestaw dwóch adapterów TP-Link TL-PA511KIT. Tyle wstępu – usiądźcie więc wygodnie, zaopatrzcie się w chipsy, popcorn czy cokolwiek innego i pogrążcie się w lekturze, zaczynając od słowniczka podstawowych pojęć sieciowych na następnej stronie. 1 2 3 4 5 6 7 8 9 … następna › ostatnia » Domowa sieć komputerowa - Budowa i konfiguracja - Poradnik - SPIS TREŚCI 0 - Poradnik budowy sieci 1 - Słowniczek pojęć - FAQ 2 - Podstawy sieci - Ethernet 3 - Podstawy sieci - Wi-Fi 4 - Podstawy sieci - PLC 5 - Podstawy sieci - Internet 6 - Zastosowania sieci 7 - Rozplanowanie sieci 8 - Router TP-Link WDR4300 9 - Karty WDN4800 i WDN3200 10 - PLC - TP-Link PA511KIT 11 - Jak to wszystko podłączyć? 12 - Podstawowa konfiguracja 13 - Zaaw. konfiguracja - cz. 1 14 - Zaaw. konfiguracja - cz. 2 15 - PLC - konfiguracja 16 - Konfiguracja Windows 17 - Testy 18 - Podsumowanie,Kamil Śmieszek