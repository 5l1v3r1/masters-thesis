Dziś zajrzymy w głąb obudowy i przyjrzymy się czemuś, o czym może niektórzy już pozapominali. Mowa tu o złączu PCI-Express X1, które mimo młodego wieku, jakoś niechybnie pozostało w cieniu. Nie było mu dane popisać się czymś, co przyciągnęłoby uwagę. Miało ono być następcą wiekowego już PCI, ale jak widać, nasz staruszek nadal ma się dobrze i wciąż można go ujrzeć w nowych konstrukcjach płyt głównych. Firma Galaxy postanowiła tchnąć nieco świeżości w ten interfejs i zaprojektowała GeForce’a 7300 GT właśnie pod PCI-E X1. Zobaczmy zatem jak ta para współgra ze sobą i jak wypada na tle GeForce’a 7300 GT pod klasyczne złącze PCI-E X16. Zapraszam do lektury! Autor: Kamil "Janio" Janicki Na początek trochę teorii, czyli PCI-Express X1 a X16 – co i jak? Nie zagłębiając się w techniczny labirynt obydwu złącz, przedstawię podstawową różnicę między nimi, która nas w tym momencie interesuje. Jak już zapewnie domyślacie się, chodzi o przepustowość. Tak jest, ale żeby wszystko było jasne, posłużę się prostą ilustracją Otóż złącze PCI-E X16, jak sama nazwa mówi, składa się z 16 linii transmisyjnych, które mogą pracować w trybie full-duplex, czyli innymi słowy, każda z szesnastu linii może jednocześnie przesyłać dane w obie strony w tym samym czasie z prędkością, jak widać na obrazku, 250 MB/s w danym kierunku. Można przyjąć, że łączna przepustowość jednej linii wynosi 500 MB/s. Sumarycznie daje nam to prędkość 8 GB/s na całym złączu PCI-E X16 (po 4 GB/s w danym kierunku). Już na pierwszy rzut oka widać o co chodzi. Mianowicie, w tym przypadku do dyspozycji jest tylko jedna linia transmisyjna, gdzie w powyższym wypadku mamy ich aż szesnaście. Marny widok, prawda? Możemy z tego uzyskać łączną przepustowość na poziomie 500 MB/s, po 250 w każdą stronę. No cóż, optymizmem to nie napawa, a co spłodzili inżynierowie Galaxy, dowiemy się w dalszej części. 1 2 3 4 następna › ostatnia » Tagi: 7300gt, geforce, karta graficzna, test,Rafał Romański