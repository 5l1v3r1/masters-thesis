Test procesorów i kart graficznych: Battlefield 4 Mantle vs DirectX - SPIS TREŚCI 0 - Nowy rozdział w historii generowania grafiki? 1 - Platforma testowa i metodologia pomiarowa 2 - Test CPU: Radeon R9 290X vs GeForce GTX 780 Ti - 1920x1080 / Ultra / MSAA OFF / SSAO 3 - Test GPU: Radeon R9 290X vs GeForce GTX 780 Ti - 1920x1080 / Ultra / MSAA x4 / SSAO 4 - Test CPU: Radeon R9 280X vs GeForce GTX 770 - 1920x1080 / Ultra / MSAA OFF / SSAO 5 - Test GPU: Radeon R9 280X vs GeForce GTX 770 - 1920x1080 / Ultra / MSAA x4 / SSAO 6 - Ranking CPU: Mantle vs DirectX 11 - Radeon R9 290X vs GeForce GTX 780 Ti 7 - Ranking CPU: Mantle vs DirectX 11 - Radeon R9 280X vs GeForce GTX 770 8 - Pobór mocy: Mantle vs DirectX 11 - Radeon R9 290X vs GeForce GTX 780 Ti 9 - Zużycie VRAM: Mantle vs DirectX 11 - Radeon R9 290X vs GeForce GTX 780 Ti 10 - Porównanie jakości obrazu: Mantle vs DirectX 11 11 - Porównanie ustawień graficznych: Ultra, High, Medium i Low 12 - Podsumowanie - Mantle zmienia zasady gry Battlefield 4 nareszcie doczekał się aktualizacji wprowadzającej obsługę Mantle, niskopoziomowego API stanowiącego alternatywę dla wszędobylskiego DirectX, które powstało z myślą o kartach graficznych AMD Radeon bazujących na architekturze GCN. Pierwotnie premierę patcha zaplanowano na grudzień ubiegłego roku, aczkolwiek najpewniej z powodu nieustannego łatania produkcji Electronic Arts, termin zdecydowano się przesunąć o kilka tygodni... lecz obiecano dokonać tego jeszcze w styczniu. Czy poprawka spełnia pokładane weń nadzieje? Posiadacze niektórych modeli AMD Radeon mogą to sprawdzić osobiście, ponieważ producent udostępnił już oficjalne sterowniki Catalyst 14.1 zawierające Mantle (LINK), natomiast dla pozostałej części widowni przygotowaliśmy niezależną analizę. Jeśli obiecany dodatkowy (darmowy) zastrzyk wydajności faktycznie zostanie potwierdzony, to będziemy świadkami rozpoczęcia nowego rozdziału w rywalizacji między AMD, NVIDIA i Intelem. Zapraszamy na test kart graficznych i procesorów w Battlefield 4, gdzie porównamy wyniki Mantle oraz DirectX 11 w kilku różnych scenariuszach i konfiguracjach. W rolach głównych wystąpią Radeony R9 280X/290X, GeForce GTX 770/780 Ti oraz reprezentacyjna grup układów Intel i AMD ze wszystkich przedziałów cenowych. Zaczynamy zestawienie! Autorzy: Sebastian Oktaba i Rafał Romański Battlefield 4 wzbudza skrajne emocje - począwszy od bezkrytycznego zachwytu, przez zwykłą ciekawość, skończywszy na szczerej nienawiści, ale jednego tytułowi odmówić po prostu nie sposób - ogromnego medialnego rozgłosu. Electronic Arts konsekwentnie wykorzystuje fundamentalną zasadę show-biznesu, że nieważne co, ważne żeby mówili... Chociaż biorąc pod uwagę narastające niezadowolenie graczy, znudzonych oczekiwaniem na wyeliminowanie wszystkich baboli utrudniających zabawę, nawet takiemu gigantowi balansowanie na krawędzi powoli odbija się czkawką. Producent nie naprawił problemów występujących w wersji beta, internet jest wypełniony absurdami zarejestrowanymi podczas rozgrywki, zaś akcjonariusze wytoczyli Electronic Arts proces sądowy, żądając odszkodowań za wydawanie (rzekomo) fałszywych oświadczeń i prognoz. Abstrahując od jakości wykonania Battlefield 4, któremu poświęciliśmy sporo miejsca w premierowej recenzji, złego słowa nie możemy napisać o technologii zastosowanej do jego wyprodukowania. Właśnie jej poświęcony będzie niniejszy artykuł, ponieważ przeciera trudne szlaki, jako pierwsza wprowadzając pod strzechy obsługę Mantle. Silnik Frostbite 3.0 jest aktualnie jednym z najbardziej zaawansowanych narzędzi to tworzenia gier, potrafiącym wygenerować bardzo realistyczne widoki, ale jeszcze do niedawna wyłącznie z wykorzystaniem DirectX 11. Technologia stojąca za Battlefield 4 będzie powszechnie używana przez Electronic Arts, napędzając nowe produkcje tego koncernu m.in.: Dragon Age: Inquisition i kolejnego Mass Effect. Wprowadzenie obsługi bibliotek Mantle do Frostbite 3.0 powinno znacznie przyspieszyć popularyzację tego standardu, niemniej wszystko pozostaje w rękach środowiska developerów, które musi poświęcić trochę czasu na jego zaimplementowanie. Właściciele kart graficznych i procesorów AMD mogą wtedy w określonych warunkach zyskać niemałe przyspieszenie. Czy modele GeForce GTX obsłużą Mantle? Aktualnie NVIDIA nie zapewnia wsparcia dla nowego API w swoich sterownikach, aczkolwiek jest raczej wątpliwe, żeby główny konkurent chciał promować rozwiązania AMD. Warto jednak podkreślić, że Mantle pozostaje standardem otwartym, więc wystarczyłaby odrobina dobrej woli ze strony tego producenta. Minimalne wymagania sprzętowe Battlefield 4: Procesor: AMD Athlon X2 2.8 GHz / Intel Core 2 Duo 2.4 GHz Karta graficzna: AMD Radeon HD 3870 / Nvidia GeForce 8800 GT 512 MB Pamięć operacyjna: 4 GB Miejsce na dysku twardym: 30 GB System operacyjny: Windows Vista SP2 32-bit Mantle wymaga 64-bitowego systemu operacyjnego Zalecane wymagania sprzętowe Battlefield 4: Procesor: Sześciordzeniowy AMD / Czterordzeniowy Intel Karta graficzna: AMD Radeon 7870 / Nvidia GeForce GTX 660 Pamięć operacyjna: 8 GB Miejsce na dysku twardym: 30 GB System operacyjny: Windows 8 64-bit Korzyści płynące z zastosowania Mantle będą odczuwalne przede wszystkim w sytuacjach, gdzie wąskim gardłem okazuje się procesor, ograniczający wydajność karty graficznej. Zdaniem AMD i DICE, możemy w takim przypadku liczyć na gigantyczny wzrost ilości generowanych klatek na sekundę, sięgający 50% lub wyżej, aczkolwiek hurraoptymizm chłodzą informacje pochodzące z dalszych wewnętrznych testów. Mamy tutaj na myśli zaprezentowaną konfigurację złożoną z układu A10-7700K oraz Radeona R9 290X, która pozwoliła uzyskać tak spektakularną różnicę. Powszechnie przecież wiadomo, że karty graficzne Radeon preferują procesory z pojedynczym silnym wątkiem, natomiast APU Kaveri miewa problemy z dogonieniem Core i3-4130, którego nikt normalny z Radeon R9 290X nigdy nie połączy. Jeśli zaś weźmiemy pod uwagę zestaw złożony z Intel Core i5-4670K oraz wspomnianego Radeona, to wówczas zysk w klatkach na sekundę będzie wynosił skromne 2-3% przy najwyższych ustawieniach. Jednak na testach zleconych nie warto opierać swojej opinii, dlatego przygotowaliśmy pełne spektrum wyników z Battlefield 4, porównując ze sobą Mantle i DirectX na kilku zestawach komputerowych. Recenzja Battlefield 4 - Pole bitwy dziurawe jak nigdy Jaka karta graficzna do Battlefield 4 - Test GeForce vs Radeon 1 2 3 4 5 6 7 8 9 … następna › ostatnia » Test procesorów i kart graficznych: Battlefield 4 Mantle vs DirectX - SPIS TREŚCI 0 - Nowy rozdział w historii generowania grafiki? 1 - Platforma testowa i metodologia pomiarowa 2 - Test CPU: Radeon R9 290X vs GeForce GTX 780 Ti - 1920x1080 / Ultra / MSAA OFF / SSAO 3 - Test GPU: Radeon R9 290X vs GeForce GTX 780 Ti - 1920x1080 / Ultra / MSAA x4 / SSAO 4 - Test CPU: Radeon R9 280X vs GeForce GTX 770 - 1920x1080 / Ultra / MSAA OFF / SSAO 5 - Test GPU: Radeon R9 280X vs GeForce GTX 770 - 1920x1080 / Ultra / MSAA x4 / SSAO 6 - Ranking CPU: Mantle vs DirectX 11 - Radeon R9 290X vs GeForce GTX 780 Ti 7 - Ranking CPU: Mantle vs DirectX 11 - Radeon R9 280X vs GeForce GTX 770 8 - Pobór mocy: Mantle vs DirectX 11 - Radeon R9 290X vs GeForce GTX 780 Ti 9 - Zużycie VRAM: Mantle vs DirectX 11 - Radeon R9 290X vs GeForce GTX 780 Ti 10 - Porównanie jakości obrazu: Mantle vs DirectX 11 11 - Porównanie ustawień graficznych: Ultra, High, Medium i Low 12 - Podsumowanie - Mantle zmienia zasady gry Tagi: amd, battlefield, geforce, intel, karta graficzna, mantle, porównanie, procesor, radeon, test,Sebastian Oktaba