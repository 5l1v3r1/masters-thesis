Call of Duty: Advanced Warfare. Test wydajności kart graficznych - SPIS TREŚCI 0 - Jaka karta graficzna do Call of Duty: Advanced Warfare 1 - Ustawienia graficzne i metodologia testowa 2 - Platforma testowa 3 - Test Call of Duty: Advanced Warfare - 1920x1080 / Very High / SSAA OFF 4 - Test Call of Duty: Advanced Warfare - 1920x1080 / Very High / SSAA x2 5 - Test Call of Duty: Advanced Warfare - 2560x1440 / Very High / SSAA OFF 6 - Wpływ detali na szybkość działania gry 7 - Porównanie ustawień graficznych 8 - Zużycie pamięci operacyjnej i graficznej 9 - Panie kapitanie mam dobre wiadomości Nowe Call of Duty zawsze wzbudza skrajne emocje - jednych zachwyca widowiskowością, innych odpycha oklepaną mechaniką - dlatego niewielu graczy pozostaje wobec niego obojętnym. Liczne kontrowersje powoduje również jakość oprawy wizualnej, której dotychczas zarzucano archaiczność oraz niezdarne wykorzystanie współczesnych technologii, negatywnie wpływających na płynność działania. Czy jedenasta część zatytułowana Advanced Warfare podążyła drogą wytyczoną przez poprzedników? Chyba możemy zdradzić, że grafika faktycznie trochę się poprawiła, jednak pytanie odnośnie wymagań sprzętowych nadal pozostaje otwarte. Dlatego żeby rozwiać wszelkie wątpliwości, przygotowaliśmy obszerne porównanie kart graficznych w Call of Duty: Advanced Warfare. Autor: Sebastian Oktaba Testowana produkcja bazuje na autorskim silniku, którego korzenie sięgają czasów tak odległych, że niewielu pamięta jego prawdziwe pochodzenie (pochodna id Tech 3). Activision wielokrotnie zapowiadało przejście na nowocześniejszą technologię, ale ostatecznie dokonywano tylko kolejnych operacji na wysłużonym staruszku. Call of Duty: Advanced Warfare również nie przynosi wyczekiwanej rewolucji, aczkolwiek programiści wycisnęli ze swojego engine chyba wszystko co było możliwe, ponieważ gra prezentuje się zauważalnie lepiej od szaro-burego Ghosts. Oczywiście do poziomu Crysis 3, Battlefield 4 albo Matro: Last Light jeszcze sporo brakuje, niemniej pewien progres jest zauważalny. Trochę to żenujące - korporacja rokrocznie zarabiająca miliony dolarów na flagowym produkcie, jakim niewątpliwie jest Call of Duty, świadomie zaniedbuje tak ważną i medialnie rozdrapywaną kwestię. Rozumiem komfort pracowania na dobrze znanych narzędziach, szybkość przygotowywania następnych sequeli, prequeli i dupereli, ale skąpstwo inwestora jest godne potępienia. Minimalne wymagania Call of Duty: Advanced Warfare: Intel Core i3-530 @ 2.9 GHz / AMD Phenom II X4 810 @ 2.6 GHz NVIDIA GeForce GTS 450 1GB / ATI Radeon HD 5870 1GB 6 GB pamięci operacyjnej lub więcej 55 GB wolnego miejsca na dysku twardym Windows 7 64-Bit albo Windows 8.1 64-Bit Zalecane wymagania Call of Duty: Advanced Warfare: Intel Core i5-2500K @ 3.3 GHz / AMD FX-8250 @ 4.0 GHz NVIDIA GeForce GTX 760 4GB / AMD Radeon R9 280 3GB 8GB pamięci operacyjnej lub więcej 55 GB wolnego miejsca na dysku twardym Windows 7 64-Bit albo Windows 8.1 64-Bit Minimalna wymagana konfiguracja potrzebna do uruchomienia Call of Duty: Advanced Warfare wygląda bardzo rozsądnie, poza jednym drobnym szczegółem - ilością pamięci operacyjnej. Program życzy sobie 6 GB RAM, który podczas rozgrywki rzeczywiście jest konsumowany w tempie ekspresowym, aczkolwiek jego faktyczne spożycie rzadko przekracza 4GB. Nasza redakcyjna maszyna testowa posiada 16 GB pamięci i około 6.9 GB było wykorzystywane razem z systemem, dlatego ten wymóg wydaje się trochę naciągany. Układ graficzny i procesor spełniające minimalne wymagania to konstrukcje prawie zabytkowe. Natomiast w zalecanej konfiguracji znajdziemy informacje o konieczności posiadania mocnej jednostki obliczeniowej z czterema fizycznymi rdzeniami oraz karty graficznej ze średniego segmentu, najlepiej dysponującej 3-4 GB pamięci video. Call of Duty: Advanced Warfare wymaga również 55 GB wolnego miejsca na dysku twardym, ale nawet pomimo tego, poziomy wgrywają się koszmarnie długo - kilka minut na szybkim nośniku SSD to jakieś nieporozumienie. Wśród ustawień graficznych dostępnych w opcjach wprowadzono kilka nowości, mających poprawić ogólny wygląd Call of Duty: Advanced Warfare, aby produkcja studia Sledgehammer nie odstawała od dzisiejszych standardów. Wśród takich bajerów uwzględniono SSAA (Super-Sampled Anti-Aliasing), czyli killera wydajności znanego chociażby z Metro: Last Light czy Ryse: Son of Rome. Jego wpływ na płynność działania programu także sprawdzimy. Poza tym, znajdziemy jeszcze HBAO+ zapewniające miękkie cienie dla małych przedmiotów, MDAO oferujące dokładnie to samo w przypadku większych obiektów oraz dynamiczne oświetlenie z ośmioma źródłami. Zrezygnowano natomiast z wygładzania krawędzi MSAA, zostawiając tylko FXAA, SMAA i filmowe SMAA. Call of Duty: Advanced Warfare żaden z producentów układów graficznych nie wdrożył do swojego programu partnerskiego, skutkiem tego przynajmniej teoretycznie posiadacze AMD i NVIDIA mają porównywalne szanse. 1 2 3 4 5 6 7 8 9 następna › ostatnia » Call of Duty: Advanced Warfare. Test wydajności kart graficznych - SPIS TREŚCI 0 - Jaka karta graficzna do Call of Duty: Advanced Warfare 1 - Ustawienia graficzne i metodologia testowa 2 - Platforma testowa 3 - Test Call of Duty: Advanced Warfare - 1920x1080 / Very High / SSAA OFF 4 - Test Call of Duty: Advanced Warfare - 1920x1080 / Very High / SSAA x2 5 - Test Call of Duty: Advanced Warfare - 2560x1440 / Very High / SSAA OFF 6 - Wpływ detali na szybkość działania gry 7 - Porównanie ustawień graficznych 8 - Zużycie pamięci operacyjnej i graficznej 9 - Panie kapitanie mam dobre wiadomości Tagi: amd, call of duty, cod, geforce, gry, karta graficzna, nvidia, radeon, test, warfare,Sebastian Oktaba