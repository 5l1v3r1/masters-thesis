Wymagania Far Cry 4? Niskie! Test kart graficznych i procesorów - SPIS TREŚCI 0 - Jaki komputer do Far Cry 4? 1 - Ustawienia graficzne i metodologia testowa 2 - Porównanie ustawień graficznych 3 - Platforma testowa i użyte sterowniki 4 - 1920x1080 / High / AA OFF / SSBC / Godrays OFF 5 - 1920x1080 / Very High / SMAA / SSBC / Godrays OFF 6 - 1920x1080 / Ultra / SMAA / HBAO+ / Godrays ON 7 - 1920x1080 / Ultra / MSAA x4 / HBAO+ / Godrays ON 8 - 2560x1440 / Ultra / SMAA / HBAO+ / Godrays ON 9 - Wpływ detali na szybkość działania 10 - Skalowanie procesora z GeForce GTX 980 11 - Skalowanie procesora z Radeon R9 290X 12 - Wymagania Far Cry 4 okazują się rozsądne Wymagania sprzętowe Far Cry 4 zaczęły wzbudzać zainteresowanie, kiedy pojawiły się pierwsze uczciwe recenzje Assassin's Creed: Unity, otwarcie poruszające wątek beznadziejnej optymalizacji. Skoro GeForce GTX 980 miewał ogromne problemy z utrzymaniem płynności w niekoniecznie najwyższych ustawieniach, sytuację trudno było nazwać zupełnie normalną. Programiści Ubisoftu zdążyli już okryć się zasłużoną niesławą, dlatego podobne kłopoty wieszczono Far Cry 4, którego premiera wypadała tydzień po wspomnianym Assassin's Creed. Mogliśmy tylko trzymać kciuki i śpiewać religijne pieśni, aby developerzy wykonali przynajmniej plan minimalny... Na szczęście uniknięto kolejnej kompromitacji. Uwaga! Żeby uruchomić nową odsłonę Far Cry w niezłych detalach wystarczy komputer średniej klasy, jednak niektóre decyzje developera będą zaskakujące... Autor: Sebastian Oktaba Seria Far Cry powinna być doskonale znana miłośnikom strzelanin pierwszoosobowych, zarówno weteranom gatunku, jak również znacznie mniej doświadczonym wojownikom. Pierwowzór z 2004 roku zawdzięczamy niemieckiemu studiu CryTek, które straciwszy prawa do wykorzystywania marki zakasało rękawy i stworzyło Crysisa, natomiast kolejne odcinki Far Cry przygotowywał już Ubisoft. Sequel okazał się wprawdzie rozczarowaniem, ale trzecia część niespodziewaną rewelacją sezonu, uznawaną za najlepszy shooter 2012 roku. Otwarty świat, dziesiątki zadań pobocznych, duża swoboda działania, wysoka grywalność i przyjemna oprawa graficzna sprawiły, że publiczność pokochała Far Cry 3. Kontynuacja była niemalże pewna, wszak Ubisoft to specjaliści od tasiemców robionych według określonego schematu. Zgodnie z przewidywaniami Far Cry 4 wielkich rewolucji nie przynosi, bazując na sprawdzonych rozwiązaniach, ale szczegóły zostawmy do recenzji. Dzisiejszym tematem przewodnim będą wymagania sprzętowe, których wariant minimalny i rekomendowany znajdziecie poniżej: Minimalna konfiguracja do Far Cry 4: Intel Core i5-750 2,66 GHz lub AMD Phenom II X4 955 3,2 GHz NVIDIA GeForce GTX 460 lub AMD Radeon HD 5850 1GB 4 GB pamięć operacyjnej 31 GB wolnego miejsca na dysku Windows 7, Windows 8 lub Windows 8.1 64-bit Zalecana konfiguracja do Far Cry 4: Intel Core i5-2400S 2,5 GHz lub AMD FX-8350 4,0 GHz NVIDIA GeForce GTX 680 lub AMD Radeon R9 290X 8 GB pamięć operacyjnej 31 GB wolnego miejsca na dysku Windows 7, Windows 8 lub Windows 8.1 64-bit Minimalna zalecana konfiguracja do Far Cry 4 wyglądałaby całkiem sympatycznie, gdyby nie jeden szczegół związany z procesorami - otóż developer zażądał Intel Core i5-750 albo AMD Phenom II X4 955. Obydwa modele dysponują czterema rdzeniami, skutkiem czego właściciele jednostek z mniejszą ich ilością odprawiono z kwitkiem, aczkolwiek nie dotyczy to posiadaczy wersji wspierających Hyper-Threading. Niestety inwestycja w odblokowanego Pentium G3258, zwłaszcza w kontekście ostatnich premier, wydaje się coraz gorszym pomysłem uniemożliwiającym uruchamianie nowych gier. Rozsądnym minimum dla karty graficznej jest zdaniem Ubisofu sprzęt klasy GeForce GTX 460 albo Radeon HD 5850. Zalecana konfiguracja powinna zawierać procesor Intel Core i5-2400S lub AMD FX-8350, jednak znacznie ciekawiej wygląda postawienie GeForce GTX 680 naprzeciwko Radeona R9 290X. Oczywista dysproporcja jest podejrzana, wszak modelowi AMD bliżej przecież do GeForce GTX 780, aniżeli GeForce GTX 680. Czyżby programiści francuskiego koncernu chcieli tym samym zakomunikować, że wzorem Assassin's Creed: Unity schrzanili optymalizację? Proszę! Nie uciekajcie! Wymagania sprzętowe Far Cry 4 wcale nie przerażają! Jeśli macie procesor obsługujący cztery wątki, to największy kamień powinien właśnie spaść Wam z serca... A macie go, prawda? Far Cry 4 napędza autorski silnik Dunia, którego korzenie sięgają jeszcze drugiej odsłony cyklu, niemniej jakość oprawy wizualnej jest zupełnie satysfakcjonująca, głównie dzięki licznym modyfikacjom względem poprzedników i wsparciu NVIDII. Ponieważ Far Cry 4 został włączony do programu partnerskiego GameWorks, przygotowano w opcjach specjalny profil dedykowany kartom graficznym tego producenta, będący w istocie rozszerzonym trybem Ultra. Natomiast wśród technologii NVIDII znajdziemy zaawansowane cieniowania HBAO+, realistyczne promienie światła (Godrays), poprawioną fizykę włosów HairWorks Dynamic Fur, miękkie cienie PCSS (Percentage Closer Soft Shadows) oraz wygładzanie krawędzi TXAA dostępne tylko dla modeli GeForce. Poza tym, edycja pecetowa posiada bardziej szczegółową roślinność, efekty środowiskowe i ostrzejsze tekstury. Wielkiego skoku jakościowego w stosunku do Far Cry 3 nie należy jednak oczekiwać. Wymagania Assassin's Creed: Unity? Ubisoft oszalał! Test sprzętowy 1 2 3 4 5 6 7 8 9 … następna › ostatnia » Wymagania Far Cry 4? Niskie! Test kart graficznych i procesorów - SPIS TREŚCI 0 - Jaki komputer do Far Cry 4? 1 - Ustawienia graficzne i metodologia testowa 2 - Porównanie ustawień graficznych 3 - Platforma testowa i użyte sterowniki 4 - 1920x1080 / High / AA OFF / SSBC / Godrays OFF 5 - 1920x1080 / Very High / SMAA / SSBC / Godrays OFF 6 - 1920x1080 / Ultra / SMAA / HBAO+ / Godrays ON 7 - 1920x1080 / Ultra / MSAA x4 / HBAO+ / Godrays ON 8 - 2560x1440 / Ultra / SMAA / HBAO+ / Godrays ON 9 - Wpływ detali na szybkość działania 10 - Skalowanie procesora z GeForce GTX 980 11 - Skalowanie procesora z Radeon R9 290X 12 - Wymagania Far Cry 4 okazują się rozsądne Tagi: amd, far cry, far cry 4, geforce, gry, intel, nvidia, procesor, radeon, test, ubisoft,Sebastian Oktaba