Transcend SSD370 128 i 256 GB. Test konkurentów Crucial MX100 - SPIS TREŚCI 0 - Kolejne tanie dyski SSD? Czemu nie... 1 - Transcend SSD370 256 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Tanie półprzewodniki mogą być dobre Sektor tanich dysków SSD systematycznie się rozrasta, przybywa coraz szybszych nośników w niewygórowanych cenach, więc producenci muszą nieustannie podnosić poprzeczkę żeby pozyskać klienta. Prawdziwą ikoną półprzewodników dzięki swojej bezsprzecznej opłacalności został Crucial M500, powoli wypierany przez Crucial MX100, niemniej to zaledwie jedna z wielu interesujących pozycji za rozsądne pieniądze. Obecnie prym wiedzie Transcend SSD340 128 GB, który za kilkadziesiąt złotych mniej oferuje wydajność bardzo zbliżoną do konkurencji i parę dodatkowych gigabajtów pojemności. Jednak niebawem ten budżetowy model odejdzie na emeryturę, bowiem jego miejsce zajmie Transcend SSD370, którego test możecie przeczytać poniżej Autor: Sebastian Oktaba Technologia napędzająca SSD funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Czy Transcend SSD370 będzie godnym rywalem Crucial MX100? Transcend SSD370 to podejrzanie tajemnicze urządzenia, jakich kompletna specyfikacja techniczna jest zastanawiająco trudno dostępna, zaś poszczególne źródła często podają sprzeczne informacje (zwłaszcza dotyczące zapisu sekwencyjnego oraz zastosowanych komponentów). Poprzednika zbudowano na kontrolerze JMF667H, którego parametry były wprawdzie niezbyt imponujące, ale wystarczały do zupełnie komfortowej codziennej pracy. Teraz producent wykorzystał rzekomo autorski układ TS6500, chociaż to najprawdopodobniej cudza technologia z przyklejonym znaczkiem firmy Transcend dla niepoznaki. O samym kontrolerze wiadomo raczej niewiele, można natomiast śmiało zgadywać, iż stanowi naturalną ewolucję JMF667H. Kluczem do sukcesu będzie jednak nie drastyczny wzrost wydajności, tylko zabójczo atrakcyjna cena ponieważ naprzeciw Transcend SSD370 stanął w szeregu m.in.: Crucial M500, Crucial MX100, GoodRam C-Series czy wreszcie Transcend SSD340, wciąż przecież dostępny w sprzedaży za skandalicznie niską cenę (128 GB można znaleźć za około 225 złotych). Będzie się działo... Model o pojemności 128 GB uraczono zapisem i odczytem sekwencyjnym wynoszącym 150/510 MB/s, podczas gdy wersja 256 GB zapewnia transfery na poziomie 300/520 MB/s. Informacje umieszczone na stronie producenta, jakoby zapis sekwencyjny osiągał 470 MB/s wkładamy między bajki - bazujemy na własnych pomiarach. Rzetelnych danych dotyczących pamięci podręcznej też nigdzie nie odnalazłem, domniema zatem iż testowane Transcend SSD370 wzorem SSD340 otrzymały 128/256 MB zależnie od rozmiaru. Co najważniejsze, dyski bazują na synchronicznych 20 nm kościach MLC NAND, które zapewniają dobre parametry. Modułów asynchronicznych radzimy się wystrzegać! Urządzenia objęto trzyletnią gwarancją producenta i zamknięto w plastikowych obudowach o grubości 7 milimetrów. Jeśli Transcend obierze równie agresywną strategię jak wcześniej, wyceniając modele SSD370 na poziomie najtańszych rywali, to najnowsza propozycja tego koncernu może zyskać liczne grono zadowolonych użytkowników. Jaki dysk SSD kupić? Test 100 dysków SSD i polecane dyski SSD 2014 Czy dysk SSD zwalnia po zapełnieniu? Test obciążeniowy 1 2 3 4 5 6 7 8 9 … następna › ostatnia » Transcend SSD370 128 i 256 GB. Test konkurentów Crucial MX100 - SPIS TREŚCI 0 - Kolejne tanie dyski SSD? Czemu nie... 1 - Transcend SSD370 256 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Tanie półprzewodniki mogą być dobre Tagi: dysk ssd, samsung, ssd, ssd370, test, transcend, transcend ssd370,Sebastian Oktaba