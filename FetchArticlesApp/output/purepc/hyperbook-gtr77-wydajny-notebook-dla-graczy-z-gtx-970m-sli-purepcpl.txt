Hyperbook GTR77 - Wydajny notebook dla graczy z GTX 970M SLI - SPIS TREŚCI 0 - Test Hyperbook GTR77 z GTX 970M w SLI 1 - Hyperbook GTR77 - Wygląd zewnętrzny 2 - Hyperbook GTR77 - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead / Tomb Raider 7 - Testy w grach - Battlefield 3 / Hitman: Absolution / Metro 2033 / Stalker 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić Hyperbooka GTR77? Czy notebooki nadają się do wymagających gier komputerowych? Zdania są skrajnie podzielone, ale producenci takiego sprzętu nie próżnują i zaciekle walczą o klientów zdecydowanych na kupno przenośnego centrum cyfrowej rozrywki. Przykładem powyższej strategii jest model Hyperbook GTR77, będący nowym wcieleniem dobrze znanego Clevo P375SM, wyposażony w czterordzeniowy procesor Intel Core i7-4710MQ, 16GB pamięci RAM Kingston HyperX oraz dwa mobilne układy graficzne NVIDIA GeForce GTX 970M połączone w SLI. Sprzęt jest również przygotowany do dalszej rozbudowy, chociaż już powyższa kombinacja pod względem mocy obliczeniowej miażdży 99% innych laptopów obecnych na rynku, jak również zawstydzi niejeden komputer stacjonarny. Autor: Tomasz Kowalski Laptopy marki Hyperbook można samemu skonfigurować na stronie producenta (LINK), kolejno dobierając interesujące nas podzespoły, aczkolwiek cena początkowa testowanego modelu wynosi niebagatelne 6500 złotych. Niestety, wówczas nie otrzymamy napędu optycznego, dysków twardych czy systemu operacyjnego - wszystko trzeba dokupić osobno. Podstawowa konfiguracja przewiduje jedynie połączenie procesora Intel Core i3-4000M i pojedynczego układu NVIDIA GeForce GTX 970M. W praktyce od razu trzeba zmienić wnętrzności laptopa, aby przygotować bardziej sensowne zestawienie, które nie będzie się wzajemnie ograniczać. Cena testowanej wersji wyposażonej w wymienione wcześniej i widoczne w poniższej tabelce komponenty wynosi już niebagatelne 12.000 złotych. Za taką astronomiczną kwotę otrzymujemy jednak zabójcę większości komputerów stacjonarnych. Jeżeli mimo wszystko poczujecie pewien niedosyt, to zawsze można wymienić procesor na mocniejszy, zastosować wyłącznie dyski SSD lub zmienić układy graficzne na duet GeForce GTX 980M. Wtedy przekroczenie magicznej bariery 15,000 złotych nie będzie stanowiło wielkiego problemu. Kto bogatemu zabroni? GTX 970M w SLI to zestaw, którego nie powstydzą się nawet najbardziej zapaleni gracze. Jak sprawdzi się w grach przekonamy się już za chwilę. Konfiguracja Hyperbook GTR77 jaką mieliśmy okazję sprawdzić w naszej redakcji zdecydowanie nie należy do standardowych, posiada bowiem cztery dyski twarde - dwa SSD Intel 530 Series mSATA pracujące w macierzy RAID 0 oraz dwa klasyczne 1TB Hitachi GST o prędkości 7200 obrotów na minutę. Takie zestawienie zapewnia znakomity komfort pracy w najczęściej używanych programach oraz bardzo dużą pojemność magazynu danych. Na polskim rynku w chwili obecnej ciężko dla Hyperbook GTR77 znaleźć konkurenta o podobnych parametrach. Jedynym modelem mogącym stanąć w szranki z testowanym monstrum jest 18,4 calowy MSI GT80 SLI, którego podstawowa wersja okazuje się zdecydowanie droższa (~12,000 złotych). Warto również podkreślić, iż Hyperbook wyposażony został w uniwersalne złącza MXM umożliwiające w przyszłości wymianę układów graficznych na jeszcze mocniejsze, zaś procesor nie jest trwale wlutowany w płytę główną. XNOTE P375SM - Wydajny notebook dla gracza z GTX 780M SLI Przy pierwszym kontakcie wzrokowym testowany laptop wywiera dość mieszane uczucia, ponieważ plastikowe wykończenie w kolorze czerwieni czy srebra niezbyt pasują do sprzętu, którego cena przekracza ponad 10,000 złotych. Design jest mimo wszystko całkiem klasyczny, więc kanciaste kształty mogą się podobać tradycjonalistom. Wystawiając ocenę końcową zwrócimy szczególnie uwagę na wydajność laptopa w grach, wszak przede wszystkim do nich został stworzony. Równie ważne będą oczywiście testy obciążeniowe, które wyjawią czy notebook nie cierpi na niepożądane zjawiska w postaci throttlingu podzespołów, nadmiernej głośności chłodzenia tudzież nagrzewania się obudowy. Istotne znaczenie ma także obecność przyzwoitego systemu dźwiękowego, który pozwoli na ewentualną rozgrywkę bez słuchawek lub zewnętrznych głośników. Mniej ważnymi parametrami będzie wydajność akumulatora czy wymiary samego laptopa, bowiem kupując maszynę o takich możliwościach, lepiej nie oczekiwać 10 godzinnego czasu pracy na baterii. Oczekiwania są bardzo duże, przejdźmy więc do kolejnej strony i zobaczmy, jak Hyperbook GTR77 prezentuje się z zewnątrz. 1 2 3 4 5 6 7 8 9 … następna › ostatnia » Hyperbook GTR77 - Wydajny notebook dla graczy z GTX 970M SLI - SPIS TREŚCI 0 - Test Hyperbook GTR77 z GTX 970M w SLI 1 - Hyperbook GTR77 - Wygląd zewnętrzny 2 - Hyperbook GTR77 - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead / Tomb Raider 7 - Testy w grach - Battlefield 3 / Hitman: Absolution / Metro 2033 / Stalker 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić Hyperbooka GTR77? Tagi: clevo, geforce, gtr75, gtr77, gtx 970m sli, hyperbook, p375sm, xnote,Tomasz Kowalski