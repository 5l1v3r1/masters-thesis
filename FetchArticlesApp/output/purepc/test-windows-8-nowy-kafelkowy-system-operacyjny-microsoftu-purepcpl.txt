Test Windows 8 - Nowy kafelkowy system operacyjny Microsoftu - SPIS TREŚCI 0 - Windows na przełomie lat 1 - Nowy interfejs użytkownika 2 - Standardowy pulpit 3 - Dwa panele sterowania... 4 - Aplikacje Ekranu Startowego 5 - Technikalia i Menadżer Plików 6 - Podsumowanie Czy jest na świecie bardziej popularny system operacyjny niż Windows? Wszystko zaczęło się w 1985 roku, gdy Microsoft zaprezentował pierwszą odsłonę swojego oprogramowania z interfejsem użytkownika. Przez kolejne lata "dziecko" giganta z Redmond dojrzewało, czyli uzyskiwało nowe funkcje oraz wygląd. Dużym skokiem był niewątpliwie system Windows 95, który całkowicie zmienił podejście do interfejsu użytkownika. Do roku 2001 mogliśmy jeszcze wyposażyć swoje komputery w system Windows 98, Windows 2000 oraz Windows Millennium - ten ostatni został nawet nazwany najgorszym produktem, jaki kiedykolwiek został wydany przez firmę Microsoft. Pod koniec 2001 roku nastąpił pewien przełom, bowiem właśnie wtedy zadebiutował Windows XP. Czy ktoś z nas nie kojarzy tego systemu lub nie darzy go sympatią? Minęło kilka lat, świat nieco się zmienił, zaś Microsoft postanowił pokazać nam swoje nowe dzieło o nazwie Vista. Większość czytelników zapewne dobrze wie, jak ów system jest nazywany i jakimi uczuciami darzy go społeczność. Microsoft nie mógł pozwolić na sytuację, gdy jego oprogramowanie zmaga się z licznymi opiniami, oczywiście niepochlebnymi. Autor: Arkad - Arkadiusz Pracki Pod koniec 2009 roku nastąpiła premiera, którą powinien zapamiętać każdy użytkownik systemów z rodziny Windows. Zmiany wprowadzone w popularnej "Siódemce" przyciągnęły ogromną rzeszę użytkowników i w przeciągu kilku lat całkowicie odwróciły rankingi pokazujące udziały w rynku poszczególnych systemów. Okazało się, że użytkownicy wcale nie myślą o zmianie swojego ulubionego oprogramowania. Wszystkich zapewne tylko ciekawiło, jak Microsoft podejdzie do swojego nowego systemu i jaki produkt będzie nam serwował przez następne lata. Gdy emocje sięgały zenitu postanowiono zaprezentować wczesną wersję deweloperską, którą nazwano po prostu Windows Developer Preview. Po konferencji Build Windows zastanawiano się, kiedy nowy system trafi do sieci wskutek przecieku. Microsoft przewidział całą sytuację i chciał jej zapobiec. W jaki sposób? Od edycji deweloperskiej odrzucono udział osób trzecich i udostępniono oficjalną kompilację na serwerach giganta z Redmond. W tym momencie każdy mógł pobrać nowy system i spróbować z nim się zaprzyjaźnić. Również nasza redakcja nie mogła usiedzieć na miejscu, dzięki czemu w połowie października ubiegłego roku mogliście "na sucho" sprawdzić Windowsa 8 w naszej recenzji. Wtedy mogliśmy jeszcze używać nazwy Metro odnoszącej się do zielonego interfejsu użytkownika. Mówiąc szczerze, po przetestowaniu tamtej wersji mieliśmy bardzo mieszane uczucia i nie wiedzieliśmy, jak ocenić nowe dziecko Microsoftu. W naszej głowie rodziły się tylko błagania o pomyślne rozwiązanie całej sprawy. W międzyczasie wyszły jeszcze wersje Consumer Preview oraz Release Preview, które coraz bardziej przypominały końcowy produkt. Budowanie nowego systemu zajęło więcej niż 365 dni i przyniosło kilka znaczących zmian. Najważniejsze zostały już przedstawione podczas oficjalnej konferencji Microsoftu zorganizowanej 25 października bieżącego roku. Dystrybucja Windowsa 8 rozpoczęła się dzień później, zaś najnowsze przecieki mówią o tym, że pracownicy Microsoftu nabawili się kilku chorób przez ciągłe trzymanie kciuków ;] Wielu użytkowników poprzedniego systemu z rodziny Windows zastanawia się w tym momencie, czy warto wydać ciężko zarobione pieniądze na nowe oprogramowanie. Mówiąc szczerze, sami mamy takie wątpliwości, które próbujemy rozwiązać we własnej głowie. Z pomocą przychodzi jednak bezpłatna wersja testowa z licencją na 90 dni. Postanowiliśmy pomóc nieprzekonanym i nakierować ich na odpowiednie tory. Wynikiem naszej troski (;]) jest właśnie prezentowana dziś recenzja, która powinna pomóc w podjęciu odpowiedniej decyzji. Na początku jesteśmy całkowicie neutralni, jednak kilkuletnie korzystanie z "Siódemki" pozwoli na obiektywną ocenę nowego interfejsu użytkownika. W tym momencie chciałoby się powiedzieć Metro, jednak nazwa z przyczyn prawnych została zmieniona na Ekran Startowy. No właśnie, a gdzie jest uwielbiane menu Start towarzyszące nam przez kilkanaście lat? Tego dowiecie się w dalszej części naszej recenzji. Zapnijcie pasy i wyruszcie z nami w daleką podróż do nowego świata według Microsoftu! 1 2 3 4 5 6 7 następna › ostatnia » Test Windows 8 - Nowy kafelkowy system operacyjny Microsoftu - SPIS TREŚCI 0 - Windows na przełomie lat 1 - Nowy interfejs użytkownika 2 - Standardowy pulpit 3 - Dwa panele sterowania... 4 - Aplikacje Ekranu Startowego 5 - Technikalia i Menadżer Plików 6 - Podsumowanie Tagi: microsoft, recenzja, system operacyjny, windows, windows 8,Arkadiusz Pracki