MSI X99A GODLIKE Gaming. Boska płyta główna dla Haswell-E - SPIS TREŚCI 1 - Zawodnik wagi superciężkiej 2 - MSI X99A GODLIKE Gaming - Budowa i wyposażenie 3 - MSI X99A GODLIKE Gaming - UEFI 4 - MSI X99A GODLIKE Gaming - Oprogramowanie 5 - Platforma testowa i ustawienia podczas testów 6 - Testy: Czas bootowania / SATA III / USB 3.1 Gen1 7 - Testy: AIDA 64 / Cinebench R15 8 - Testy: 3DMark / Metro Last Light 9 - Podkręcanie 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Mają rozmach... Kiedy podczas targów Computex 2015 zobaczyłem na stoisku płytę główną MSI X99A GODLIKE Gaming, to poczułem przyjemne mrowienie. Jako entuzjasta sprzętu PC nie mogłem się doczekać, kiedy nowy flagowiec tajwańskiego producenta zawita w naszej redakcji i będę mógł odrzeć go z marketingowych sloganów, sprawdzając jak sprawuje się w testach. Każdy producent chcący znajdować się w czołówce oraz wyznaczać standardy potrzebuje znaku rozpoznawczego. Konkurencja już dawno pokazała swoje flagowe produkty na podstawkę LGA2011-3 i wydawało się, że również MSI nie ma w tym względzie nic do dodania. Okazuje się, że walka o bogatego klienta nie została jeszcze rozstrzygnięta i producenci wciąż mają potrzebę wydania produktów, które ze wszech miar są "naj". Autor: Maciej Wawrzynowski Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie następnie zostaje rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych AMD/NVIDIA, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. MSI zaprezentowało produkt, który posiada rozwiązania niespotykane dotąd w innych płytach głównych, jednak przyjdzie nam za niego zapłacić cenę średniej klasy komputera stacjonarnego. Już z samej nazwy MSI X99A GODLIKE Gaming należy do rozpoznawalnej serii produktów przeznaczonych dla graczy. Znajdują się w niej produkty, które poza podstawową funkcjonalnością posiadają szereg dodatków, dzięki którym powinniśmy mieć przewagę na wirtualnym polu bitwy. MSI posiadał w swojej dotychczasowej ofercie dwa modele z serii Gaming oparte o socket LGA 2011-3, a były to: Gaming 7 i Gaming 9 ACK. Producent postanowił iść krok dalej i pokazać najbardziej doposażoną płytę na rynku. Platforma X99 przeznaczona jest głównie dla zawodowców i entuzjastów z bardzo grubymi portfelami. Tajwańscy inżynierowie postanowili stworzyć w oparciu o platformę LGA 2011-3 bezkompromisowy produkt z kategorii "best you can get for money". Zawsze w przypadku takich urządzeń zdecydowana większość potencjalnych klientów pyta o zasadność tak bogatego wyposażenia, szczególnie, że produkty te w kategorii cena/wydajność zajmują miejsca daleko za peletonem. Pozostaje więc tylko pytanie, czy jesteśmy gotowi zapłacić niemałe pieniądze za dużą ilość dodatków mających niewielki wpływ na czystą wydajność w grach lub aplikacjach. Orientacyjne ceny płyt głównych Dane z Cenowarka.pl na dzień 22.07.2015 Wartość w złotych 400 800 1200 1600 2000 2400 2800 3200 ASRock X99E-ITX/ac Intel X99, 2x DDR4, ITX 1410 ASUS X99-Pro/USB 3.1 Intel X99, 8x DDR4, ATX 1550 MSI X99A XPower AC Intel X99, 8x DDR4, E-ATX 1560 Gigabyte GA-X99-Gaming G1 WIFI Intel X99, 8x DDR4, E-ATX 1700 ASUS X99-Deluxe/U3.1 Intel X99, 8x DDR4, ATX 1730 Gigabyte GA-X99-SOC Force Intel X99, 8x DDR4, E-ATX 1750 MSI X99A Gaming 9 ACK Intel X99, 8x DDR4, E-ATX 1770 ASUS Rampage V Extreme/U3.1 Intel X99, 8x DDR4, E-ATX 2010 MSI X99A GODLIKE Gaming Intel X99, 8x DDR4, E-ATX 2300 ASRock X99 Extreme11 Intel X99, 8x DDR4, E-ATX 2940 Powyższy wykres pokazuje, jak producent postanowił ulokować produkt na rynku. MSI X99A GODLIKE Gaming jest najdroższą płytą główną przeznaczoną dla "normalnego użytkownika". W tym segmencie cenowym konkurencją są płyty Work Station, przeznaczone do zupełnie innego klienta, przed którymi stawiane są zupełnie inne zadania. Rozglądając się dookoła w poszukiwaniu porównania znajdujemy tylko ASUS Rampage V Extreme, w odświeżonej wersji z obsługą USB 3.1 Gen2. Za produkt konkurencji przyjdzie nam zapłacić o 300 złotych mniej, zaś obniżając cenę o kolejne 120 PLN otrzymamy wersję bez najnowszego standardu USB. MSI bez wątpienia zaproponowało produkt, który posiada rozwiązania niespotykane dotąd w innych płytach głównych, jednak przyjdzie nam za niego zapłacić naprawdę sporo - na tyle, że za podobne pieniądze nabędziemy peceta średniej klasy. Może się okazać, że mimo świetnego wyposażenia i designu, konsumenci nie będą chcieli wydać takich ilości gotówki jedynie na ten jeden podzespół. MSI X99A GODLIKE Gaming stanie się wtedy produktem ekskluzywnym, w którym płaci się głównie za prestiż, gdyż nie jest dostępny dla każdego. Być może taki był zamysł producenta? 1 2 3 4 5 6 7 8 9 … następna › ostatnia » MSI X99A GODLIKE Gaming. Boska płyta główna dla Haswell-E - SPIS TREŚCI 1 - Zawodnik wagi superciężkiej 2 - MSI X99A GODLIKE Gaming - Budowa i wyposażenie 3 - MSI X99A GODLIKE Gaming - UEFI 4 - MSI X99A GODLIKE Gaming - Oprogramowanie 5 - Platforma testowa i ustawienia podczas testów 6 - Testy: Czas bootowania / SATA III / USB 3.1 Gen1 7 - Testy: AIDA 64 / Cinebench R15 8 - Testy: 3DMark / Metro Last Light 9 - Podkręcanie 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Mają rozmach... Tagi: core i7, ddr4, intel, intel x99, lga 2011, msi, msi x99a godlike gaming, overclocking, test, x99,Maciej Wawrzynowski