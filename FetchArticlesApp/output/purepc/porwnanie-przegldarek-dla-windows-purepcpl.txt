Pierwsza przeglądarka internetowa powstała w 1990 roku. Nosiła nazwę (tadam!) WorldWideWeb (WWW) i została przygotowana specjalnie dla platformy NeXTStep. Prezentowała się w ten sposób. Od tego czasu wiele się jednak zmieniło. Dzisiejsze przeglądarki mają o wiele więcej funkcji ułatwiających korzystanie z nich i posiadają o wiele większe możliwości. Obecnie najpopularniejszą przeglądarką internetową wciąż jest Internet Explorer, dołączony do systemów Windows. Na szczęście istnieją również inne programy tego typu, nierzadko oferujące znacznie większą funkcjonalność, bezpieczeństwo oraz stabilność, niż lider tej grupy. W dalszej części artykułu porównamy możliwości kilku najczęściej wybieranych przez użytkowników przeglądarek dla Windows m.in.: Opery i Firefox. Autor: Grzegorz "SGJ" Skulimowski Przez wiele lat najpopularniejszą przeglądarką był Internet Explorer. Ostatnia jego wersja została udostępniona w 2001 roku. Przez pięć lat, gdy Internet Explorer stał w miejscu, konkurencyjne przeglądarki były ulepszane. Dodawano do nich nowe funkcje i obsługę nowych technologii. Przez ostatnich kilkanaście miesięcy przeglądarka Microsoftu traciła na rzecz konkurencyjnych przeglądarek, głównie Firefoxa i Opery. Niedawno została wydana nowa odsłona Internet Explorera oznaczona numerem 7. Wersja ta wprowadza wiele zmian i nowości w programie. Ale czy to wystarczy, by zatrzymać dalszy spadek popularności? Kilka miesięcy temu została wydana nowa wersja Opery, która doczekała się już 2 aktualizacji - obecnie najnowszą wersją jest 9.02. Dostępny jest już również nowy Firefox w wersji 2.0. Aby dowiedzieć się, z której przeglądarki najlepiej korzystać porównamy ich możliwości. Przetestujemy następujące przeglądarki: Internet Explorer 6 Internet Explorer 7 Firefox 2 SeaMonkey 1.0.5 Opera 9.02 Poniższa tabela przedstawia funkcje dostępne w testowanych przeglądarkach: Internet Explorer 6 Internet Explorer 7 Firefox 2.0 SeaMonkey 1.0.5 Opera 9.0.2 Przeglądanie w kartach Nie Tak Tak Tak Tak Obsługa dodatków Tak Tak Tak Tak Tak Obsługa skórek Nie(1) Nie(1) Tak Tak Tak Pole wyszukiwarki Nie(2) Tak Tak Tak Tak Blokada wyskakujących okien Tak(3) Tak Tak Tak Tak Anti-Phishing Nie Tak Tak Nie Nie(5) Czytnik RSS Nie Tak Tak Nie Tak Menedżer transferu Nie Nie Tak Tak Tak Obsługa sesji Nie Tak Tak Nie Tak Klient BitTorrent Nie Nie Nie Nie Tak Klient poczty Nie Nie Nie Tak Tak Klient irc Nie Nie Nie Tak Tak Sprawdzanie pisowni Nie Nie Tak Nie Tak(4) Wersje dla Windows/Linux/Mac OS X Tak/Nie/Nie Tak/Nie/Nie Tak/Tak/Tak Tak/Tak/Tak Tak/Tak/Tak (1) Istnieje możliwość ustawienia pliku *.bmp jako tło pasków narzędzi oraz zmiana animowanego logo w IE6. (2) Internet Explorer obsługuje wyszukiwanie bezpośrednio z paska adresu. Wymaga dodania wyszukiwarek do rejestru. (3) Opcja dostępna tylko w Windows XP SP2 i Windows Server 2003 SP1. (4) Opcja sprawdzania pisowni staje się aktywna dopiero po zainstalowaniu dodatkowego oprogramowania. (5) Funkcja jest już dostępna w nowej wersji testowej. 1 2 3 4 5 6 7 następna › ostatnia » Tagi: explorer, firefox, internet, mozilla, opera, przeglądarki,SGJ