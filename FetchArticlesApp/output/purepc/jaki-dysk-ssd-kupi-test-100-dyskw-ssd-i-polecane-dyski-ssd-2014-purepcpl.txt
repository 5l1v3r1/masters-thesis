Jaki dysk SSD kupić? Test 100 dysków SSD i polecane dyski SSD 2014 - SPIS TREŚCI 0 - Ranking dysków SSD 2014 - Testujemy 100 nośników 1 - Lista i specyfikacja testowanych dysków SSD 2 - Platforma testowa i metodologia pomiarowa 3 - Zapis sekwencyjny - AS SSD 4 - Odczyt sekwencyjny - AS SSD 5 - Zapis 4K - AS SSD 6 - Odczyt 4K - AS SSD 7 - Zapis 4K64T - AS SSD 8 - Odczyt 4K64T - AS SSD 9 - Zapis 4K IOPS -AS SSD 10 - Odczyt 4K IOPS - AS SSD 11 - Zapis 4K64T IOPS - AS SSD 12 - Odczyt 4K64T IOPS - AS SSD 13 - Zapis sekwencyjny - ATTO Disk 14 - Odczyt sekwencyjny - ATTO Disk 15 - Zapis 4K - CrystalDiskMark 16 - Odczyt 4K - CrystalDiskMark 17 - Zapis 4KQD32 - CrystalDiskMark 18 - Odczyt 4KQD32 - CrystalDiskMark 19 - Zapis 4K IOPS -CrystalDiskMark 20 - Odczyt 4K IOPS - CrystalDiskMark 21 - Zapis 4KQD32 IOPS - CrystalDiskMark 22 - Odczyt 4KQD32 IOPS - CrystalDiskMark 23 - Kopiowanie małych plików MP3 24 - Kopiowanie dużych plików ISO 25 - Test archiwum RAR w 7-Zip 26 - Czas wgrywania poziomu w grze Wiedźmin 27 - Czas instalacji gry Crysis 2 28 - Wielozadaniowość: instalacja i kopiowanie 29 - Wielozadaniowość: instalacja i rozpakowywanie 30 - Podsumowanie - Jaki dysk SSD wybrać w określonej kwocie? Dyski SSD zdobywają coraz większą popularność wśród zwykłych użytkowników, nie tylko entuzjastów dysponujących zasobnym portfelem, ponieważ nieustanny spadek cen uczynił takie nośniki przystępnymi prawie dla wszystkich. Dzisiaj porządne modele o pojemności 120-128 GB kosztują 250-280 złotych, pozwalając zamontować SSD nawet w komputerze średniej klasy, co jeszcze niedawno wydawało się perspektywą trudna do wyobrażenia. Jednak ogromna ilość propozycji potrafi skutecznie zawrócić w głowie niezorientowanemu nabywcy, zwłaszcza iż papierowa specyfikacja często nie odzwierciedla realnej wydajności urządzeń, którą najlepiej określić na podstawie testów. Dlatego przygotowaliśmy obszerne porównanie SSD uwzględniające starsze rozwiązania, różne pojemności i przedziały cenowe - łącznie test obejmuje 100 dysków SSD. Wśród konstrukcji znalazły się modele ADATA, Corsair, Crucial, GoodRam, Intel, Kingston, OCZ, SanDisk, Transcend oraz Plextor. W niniejszej publikacji odpowiemy na szereg często zadawanych pytań. Jaki dysk SSD kupić? Który dysk SSD wybrać? Jaki dysk SSD jest najlepszy i najbardziej opłacalny? Autor: Sebastian Oktaba Kiedy zaczynaliśmy na PurePC budować sekcję poświęconą SSD, większość osób powątpiewała w szybką popularyzację dysków półprzewodnikowych, traktując takie urządzenia w kategorii zabawek dla sprzętowych onanistów. Lokalne serwisy publikowały testy nośników SSD bardzo rzadko, chociaż już wówczas istniało grono użytkowników, uznające absolutną wyższość technologii flash nad talerzami. Niestety, enklawa należąca do entuzjastów, profesjonalistów i hardcorowych graczy tylko potwierdzała niszową rolę przypadającą wówczas w udziale tym urządzeniom. Powodem ich słabej popularności okazały się horrendalnie wysokie ceny w przeliczeniu na 1GB pojemności, które skutecznie zniechęcały do inwestowania w bezszelestne, szybkie oraz wytrzymałe, lecz zarazem niezbyt pojemne nośniki. Sytuacja długo nie ulegała poprawie, niemniej w końcu przyszedł prawdziwy przełom. Przykładowo - wydajny 120 GB model w sierpniu 2011 roku kosztował prawie 900 PLN złotych (Intel 510), natomiast dzisiaj porównywalne urządzenia kupimy za około 250 PLN (Crucial M500). Technologia SSD stała się zatem znacznie bardziej przystępna, więc automatycznie wzrosło zainteresowanie takimi produktami, przybyło także zapytań na forach internetowych i próśb o testowanie tańszych konstrukcji. Można chyba zaryzykować stwierdzenie, że dyski SSD powoli stają się standardem, chociaż technologia liczy sobie kilkadziesiąt lat (od 2007 roku nastąpiła ekspansja na rynek cywilnych komputerów). Jaki SSD wybrać? Który nośnik będzie dla mnie najlepszy? Te pytania spędzały sen z powiek wielu użytkownikom - po zapoznaniu sie z naszym testem podjęcie decyzji powinno być znacznie prostsze. Bezsprzecznie w ostatnich miesiącach rynek dysków SSD nabrał wyraźnych rumieńców i pojawiło się sporo ciekawych urządzeń w rozsądnych cenach m.in.: Crucial M500, GoodRam C-Series, SanDisk Ultra Plus czy Transcend SSD340. Wszystkie budżetowe modele zostały oczywiście uwzględnione w niniejszej publikacji. Producenci zaczęli także śmielej wykorzystywać kontrolery innych marek niż SandForce i Marvell (pomijając samowystarczalnego Samsunga), co zapewne nie pozostało bez wpływu na końcową cenę wspomnianych nośników, chociaż rozwiązania Phision albo JMicron trudno nazwać najlepszymi z dostępnych. Niemniej jednak wydajność takich konstrukcji w zupełności wystarcza do komfortowej pracy w systemie, podstawowych programów i gier komputerowych, ponieważ różnice względem droższych modeli raczej trudno w typowych scenariuszach odczuć. Najważniejsze, aby wybrać urządzenie posiadające pamięci synchroniczne, które zapewniają znacznie lepsze osiągi niż moduły asynchroniczne (szczegółowa lista na następnej stronie). Różnice między obydwoma rodzajami kości dobrze obrazuje test Kingston SSDNow V300 (LINK), gdzie występują synchroniczne układy Toshiba oraz asynchroniczne Microny. Kontroler i pamięci to kluczowe elementy SSD, ale równie istotny jest firmware zapewniający stabilną pracę w każdej konfiguracji, zaś w rankingach niezawodności prym wiodą modele Intel, Plextor i Samsung. Poniższe zestawienie jest zamknięciem pewnej epoki i podsumowaniem ponad trzech lat testowania dysków SSD w wykonaniu PurePC. Najbliższe miesiące przyniosą więcej nośników zgodnych ze standardem M2, SATA Express, PCI-Express i mSATA, dlatego kolejna platforma testowa będzie już w pełni kompatybilna z tymi rozwiązaniami (czekamy tylko na odpowiednią płytę główną wspierająca wszystkie opcje). Materiału uzbierało się mnóstwo, dlatego poszczególne wykresy ze względu na długość otrzymały osobne podstrony. Selekcji kolorystycznej dokonaliśmy na podstawie producenta kontrolera, aby nawigacja była możliwie najbardziej intuicyjna - pomocą służy również legenda umieszczona na dole każdej strony. Testy rzeczywiste w wielozadaniowości nie obejmują wszystkich SSD, ponieważ część z nich została już wycofana ze sprzedaży i niemożliwe było załatwienie sampli na powtórzenie pomiarów, natomiast nowsze modele jak najbardziej sprawdziliśmy w takich okolicznościach. Czy osoby posiadające starsze nośniki powinny rozważyć wymianę dysku? Jak obecnie najtańsze nośniki wypadają w porównaniu do niegdysiejszych liderów rankingów? Które modele zapewniają najlepsze osiągi? Jakie konstrukcje są najbardziej opłacalne? Jeśli jesteście zainteresowani tymi zagadnieniami, to trafiliście pod właściwy adres. 1 2 3 4 5 6 7 8 9 … następna › ostatnia » Jaki dysk SSD kupić? Test 100 dysków SSD i polecane dyski SSD 2014 - SPIS TREŚCI 0 - Ranking dysków SSD 2014 - Testujemy 100 nośników 1 - Lista i specyfikacja testowanych dysków SSD 2 - Platforma testowa i metodologia pomiarowa 3 - Zapis sekwencyjny - AS SSD 4 - Odczyt sekwencyjny - AS SSD 5 - Zapis 4K - AS SSD 6 - Odczyt 4K - AS SSD 7 - Zapis 4K64T - AS SSD 8 - Odczyt 4K64T - AS SSD 9 - Zapis 4K IOPS -AS SSD 10 - Odczyt 4K IOPS - AS SSD 11 - Zapis 4K64T IOPS - AS SSD 12 - Odczyt 4K64T IOPS - AS SSD 13 - Zapis sekwencyjny - ATTO Disk 14 - Odczyt sekwencyjny - ATTO Disk 15 - Zapis 4K - CrystalDiskMark 16 - Odczyt 4K - CrystalDiskMark 17 - Zapis 4KQD32 - CrystalDiskMark 18 - Odczyt 4KQD32 - CrystalDiskMark 19 - Zapis 4K IOPS -CrystalDiskMark 20 - Odczyt 4K IOPS - CrystalDiskMark 21 - Zapis 4KQD32 IOPS - CrystalDiskMark 22 - Odczyt 4KQD32 IOPS - CrystalDiskMark 23 - Kopiowanie małych plików MP3 24 - Kopiowanie dużych plików ISO 25 - Test archiwum RAR w 7-Zip 26 - Czas wgrywania poziomu w grze Wiedźmin 27 - Czas instalacji gry Crysis 2 28 - Wielozadaniowość: instalacja i kopiowanie 29 - Wielozadaniowość: instalacja i rozpakowywanie 30 - Podsumowanie - Jaki dysk SSD wybrać w określonej kwocie? Tagi: crucial, dysk ssd, marvell, plextor, poradnik, porównanie, samsung, sandforce, ssd, test,Sebastian Oktaba