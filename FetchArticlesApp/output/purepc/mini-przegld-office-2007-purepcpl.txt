Microsoft Office - ten pakiet biurowy znają chyba wszyscy użytkownicy komputerów, szczególnie jeśli używają PC do pracy biurowej. Prawie każdy korzystał kiedyś z Worda lub Excela, prawda? Natomiast nowy Office, to już nie tylko zaktualizowane wersje dobrze znanych programów. W edycji 2007 wprowadzono wiele istotnych zmian. Zmienił się chociażby interfejs użytkownika dzięki czemu korzystanie z pakietu jest jeszcze prostsze niż wcześniej. Jak wygląda nowa wersja Office z numerkiem 2007? O tym możecie poczytać w dalszej części artykułu. Autor: Grzegorz "SGJ" Skulimowski Instalacja Instalator Office 2007 został trochę zmieniony i przypomina ten z Windows Vista. Word Zwykle po instalacji Office jako pierwszy uruchamiany jest Word i tak było i tym razem. Jak możemy zauważyć na zdjęciu interfejs programu został całkowicie zmieniony. Znane z wcześniejszych wersji pakietu menu i paski narzędziowe zostały zastąpione przez Ribbon - nowy pasek dający dostęp do wszystkich opcji programu. Na kolejnym kartach znajdziemy wszystkie potrzebne opcje, które dawniej były poukrywane w oknach dialogowych dostępnych w menu lub na paskach narzędzi. Jeżeli nie wiemy do czego służy jakaś opcja wystarczy przytrzymać na niej kursor myszy. Po chwili zostanie wyświetlona podpowiedź z nazwą i działaniem funkcji. W Word 2007 można łatwo zmienić skalę dokumentu korzystając z suwaka w prawym dolnym rogu. Na zrzucie ekranu widać również menu podręczne dające dodatkowe opcje. Na pasku tytułowym programu znajdziemy "Quick Access Toolbar" dający dostęp do niektórych poleceń. Pod ikonka pakiety w lewym górnym rogu znajdziemy nowe menu dające dostęp do opcji odczytu i zapisu. Nowy Word wprowadza też inne zmiany. Zmieniona została domyślna czcionka, niektóre funkcje mają jeszcze więcej opcji konfiguracyjnych niż wcześniej. Dzięki zmianie interfejsu możemy za pomocą kilku kliknięć uzyskać dostęp do narzędzi, które wcześniej były ukryte w opcjach i wielu użytkowników mogło nawet nie wiedzieć o ich istnieniu. Podczas zapisu dokumentu zauważymy jeszcze jedną zmianę. Word 2007 korzysta z nowego formatu plików - docx. Nowy format zapisu plików wykorzystuje format XML i kompresję ZIP. Jeżeli chcemy mieć możliwość otwarcia plików w starszych wersjach programu musimy pamiętać, aby zmienić format przy zapisie. Jeśli tego nie zrobimy nowe pliki będzie można otworzyć tylko po zainstalowaniu aktualizacji dodających ich obsługę. 1 2 3 następna › ostatnia » Tagi: microsoft, office, office 2007, test,SGJ