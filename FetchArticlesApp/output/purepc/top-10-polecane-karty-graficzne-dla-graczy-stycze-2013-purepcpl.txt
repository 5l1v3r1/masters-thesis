TOP 10: Polecane karty graficzne dla graczy - Styczeń 2013 - SPIS TREŚCI 0 - Jaką kartę graficzną wybrać? 1 - Platforma testowa i metodologia pomiarowa 2 - Jaka karta graficzna do 300 zł 3 - Jaka karta graficzna do 400 zł 4 - Jaka karta graficzna do 500 zł 5 - Jaka karta graficzna do 700 zł 6 - Jaka karta graficzna do 800 zł 7 - Jaka karta graficzna do 900 zł 8 - Jaka karta graficzna do 1100 zł 9 - Jaka karta graficzna do 1200 zł 10 - Jaka karta graficzna do 1500 zł 11 - Jaka karta graficzna do 2000 zł Kupno karty graficznej spędza sen z powiek wielu osobom, zwłaszcza jeśli zamierzają intensywnie wykorzystywać potencjał GPU podczas grania. Obok wybrania odpowiedniego procesora jest to przecież decyzja, jakiej konsekwencje będziemy ponosić w szerszej perspektywie, czyli najpewniej do następnej wymiany sprzętu. Oferta najróżniejszych modeli okazuje się jednak nieprzyzwoicie szeroka, zatem rodzi się zasadnicze pytanie - co konkretnie wybrać? AMD Radeon czy NVIDIA GeForce? Warto dopłacać do droższych wersji? Takich dylematów na forum PurePC jest po prostu zatrzęsienie i dlatego postanowiliśmy przygotować niniejszy poradnik, aby mniej obeznanym użytkownikom ułatwić podjęcie właściwej decyzji. Wszystkie układy graficzne były oczywiście testowane na naszych łamach, chociaż nie wszystkie autorskie konstrukcje zdążyliśmy rozłożyć na czynniki pierwsze w laboratorium. Bazując jednak na stosunkowo bogatych doświadczeniach wyselekcjonowaliśmy grupę kilkunastu kart graficznych różnych producentów, naszym skromnym zdaniem najbardziej opłacalnych w swojej klasie. Autor: Caleb - Sebastian Oktaba Publikacja została podzielona na sztywne progi cenowe, bowiem jest to najczęstsze kryterium jakim kierują się potencjalni klienci przy wyborze nowej karty graficznej. W najniższych kategoriach kluczowym czynnikiem w dobieraniu GPU została oczywiście kwota do zapłacenia, jednak postanowiliśmy nie przesadzać z oszczędnościami. Jeśli dołożenie kilkunastu lub kilkudziesięciu złotych pozwoli nabyć produkt z lepszym systemem chłodzenia bądź dłuższym okresem gwarancyjnym, to zdecydowanie polecamy właśnie takie rozwiązanie. Inaczej sprawa wygląda z wersjami podkręconymi, które są znacznie droższe od modeli z taktowaniami referencyjnymi, a posiadają identyczny układ i specyfikację stricte techniczną. Podkręcenie takiego urządzenia do odpowiednich wartości to kwestia kilkunastu minut, natomiast zaoszczędzone pieniądze lepiej przeznaczyć na inne komponenty. W całym 2012 roku doczekaliśmy się kilkunastu premier kart graficznych ze stajni NVIDIA i AMD, które konkurują ze sobą w praktycznie wszystkich segmentach rynku. Oferta „Czerwonych” obejmuje w sumie trzy rodziny: Radeon HD 7700, HD 7800 oraz HD 7900 skierowane do kolejno: budżetowych zestawów, typowych graczy z pewnymi wymaganiami i komputerowych entuzjastów. W przypadku „Zielonych” segregacja wygląda nieco inaczej: GeForce GTX 680 i GTX 670 to urządzenia z najwyższej półki, GTX 660 Ti celuje w umiarkowanych entuzjastów, natomiast GTX 660 to średnio wysoka półka. Typowym mainstreamem jest z kolei GTX 650 Ti oraz GTX 650, podczas gdy sektor budżetowy okupują GT 640 i GT 630. Gdzie jaka konstrukcja wypada korzystniej łatwo określić przeglądając nasze artykuły: Test tanich kart graficznych Radeon i GeForce do 500 zł Test GeForce GTX 660 - Przegląd modeli niereferencyjnych Test GeForce GTX 660 Ti - Następca GTX 560 Ti staje do walki Test Radeon HD 7850 - Przegląd modeli niereferencyjnych Test GeForce GTX 650 Ti kontra Radeon HD 7850 1GB Test Gigabyte GTX 680 Super Overclock WindForce 5X Test Sapphire Radeon HD 7950 - Słabszy brat HD 7970 Test Radeon HD 7770 & HD 7750 - Prawie jak HD 6800 Test Radeon HD 7850 & HD 7870 - Tanie granie? Test GeForce GTX 680 vs Radeon HD 7970 Test MSI Radeon R7970 Lightning - Ekstremalny Radek Test GeForce GTX 670 - Młodszy brat GTX 680 Test GeForce GTX 690 - Najszybsze GPU na świecie Test Gigabyte GeForce GTX 670 WindForce 3X OC Test ASUS Radeon HD 7970 GHz Edition Matrix Platinum Test Vertex3D Radeon HD 7990 6GB - Podwójne uderzenie AMD Test Vertex3D HD 7870 X-Edition & Eyefinity 6 CrossFireX Budżety są zróżnicowane w takim samym stopniu, jak potrzeby użytkowników, dlatego zaczynamy nasz ranking od najtańszego przedziału określonego na 250-300 złotych, kończymy zaś grubo przekraczając średnią krajową. Poniżej założonego minimum po prostu nie znajdziemy niczego nowego wartego uwagi, jeśli zamierzamy pograć w cokolwiek poza Facebook'owymi cudami. W każdej kategorii wyszczególniona została jedna karta graficzna, jako najciekawsza oferta w danym przedziale, ale uwzględniliśmy również przynajmniej dwie alternatywne propozycje. Dodaliśmy także kilka wykresy z testów, jednakże należy je traktować w kategorii poglądowej na wydajność konkretnych układów AMD i NVIDIA, aniżeli danych kart graficznych z zestawienia! Po więcej szczegółów zapraszamy natomiast do pełnowymiarowych publikacji na PurePC. 1 2 3 4 5 6 7 8 9 … następna › ostatnia » TOP 10: Polecane karty graficzne dla graczy - Styczeń 2013 - SPIS TREŚCI 0 - Jaką kartę graficzną wybrać? 1 - Platforma testowa i metodologia pomiarowa 2 - Jaka karta graficzna do 300 zł 3 - Jaka karta graficzna do 400 zł 4 - Jaka karta graficzna do 500 zł 5 - Jaka karta graficzna do 700 zł 6 - Jaka karta graficzna do 800 zł 7 - Jaka karta graficzna do 900 zł 8 - Jaka karta graficzna do 1100 zł 9 - Jaka karta graficzna do 1200 zł 10 - Jaka karta graficzna do 1500 zł 11 - Jaka karta graficzna do 2000 zł Tagi: amd, amd radeon, geforce, karta graficzna, nvidia, polecane, polecane karty graficzne, top 10, top10,Sebastian Oktaba