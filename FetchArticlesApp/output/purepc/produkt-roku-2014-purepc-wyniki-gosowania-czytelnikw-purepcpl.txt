Produkt Roku 2014 PurePC - Wyniki głosowania czytelników - SPIS TREŚCI 0 - Głosowanie na Produkt Roku 2014 - Wyniki 1 - TOP 10 wszystkich kategorii 2 - Procesory 3 - Płyty główne 4 - Karty graficzne 5 - Dyski SSD 6 - Obudowy komputerowe 7 - Chłodzenie procesora 8 - Gry komputerowe 9 - Zasilacze komputerowe 10 - Pamięci operacyjne 11 - Monitory 12 - Urządzenia sieciowe 13 - Smartfony 14 - Tablety 15 - Myszki 16 - Notebooki 17 - Słuchawki 18 - Klawiatury 19 - Gadżety Czytelnicy PurePC wskazali już Produkty Roku 2014 w trzeciej edycji naszego plebiscytu, gdzie przygotowaliśmy do wyboru osiemnaście kategorii i prawie 230 indywidualnych pozycji. Dzisiaj chcielibyśmy przedstawić oficjalne wyniki głosowania, które spotkało się z ogromnym zainteresowaniem, przyciągając przed monitory ponad 230.000 użytkowników. To właśnie ich opinie w dużej mierze odzwierciedlają tendencje sprzedażowe panujące na rynku, a wyróżnienie przyznawane w imieniu społeczności jednego z największych polskich serwisów branżowych, powinno stanowić dla producentów potwierdzenie dobrze wykonanej pracy. Wszystkim serdecznie dziękujemy za uczestnictwo i poświęcony czas! Jesteście ciekawi kto zdobył największą ilość głosów w poszczególnych kategoriach? Wzorem wcześniejszych edycji, nagrody przyznajemy za trzy pierwsze miejsca na podium. Zgodnie ze szlachetnymi olimpijskimi tradycjami złoto otrzymuje więc absolutny faworyt, drugą pozycję uhonorowaliśmy srebrem, natomiast trzecią brązem. Przy każdym z laureatów podajemy także ilość głosów jakie otrzymał od czytelników. Same wyniki wydają się natomiast odzwierciedleniem ogólnych opinii panujących wśród użytkowników serwisu, chociaż jak zwykle jest kilka niespodzianek (szczególnie w działach mobilnych). Dziennikarze wprawdzie kształtują opinie, niemniej prawdziwymi kowalami sukcesu każdego produktu są potencjalni lub (najlepiej) faktyczni klienci, kierujący się własnymi przekonaniami popartymi jakimś doświadczeniem. Dlatego zamiast subiektywnej oceny postanowiliśmy przekazać głosowanie w Wasze ręce i taka forma ponownie sprawdziła się znakomicie. Wszystkim zwycięzcom serdecznie gratulujemy, a czytelników zachęcamy do wyrażenia swoich opinii o laureatach. Wyniki plebiscytu, podobnie jak część służącą do głosowania, podzieliliśmy na osiemnaście kategorii, pomiędzy którymi najłatwiej poruszać się korzystając z graficznego spisu treści widocznego powyżej. Każda podstrona zawiera trzy nagrodzone pozycje, natomiast w osobnej karcie zebraliśmy również absolutne TOP 10 spośród wszystkich podgrup. Tutaj zaskoczeń wielkich nie będzie - doskonale widać co najbardziej interesuje odwiedzających PurePC - podzespoły i gry komputerowe zdominowały zestawienie :) Głosowanie miało charakter otwarty, więc żeby wskazać swojego faworyta nie trzeba było wysyłać maili, podpisywać pisemnych deklaracji, zakładać konta na Facebooku, ani nawet logować się w serwisie. Akcja trwała trzy tygodnie, zatem każdy miał czas na głębokie zastanowienie i podjęcie właściwych decyzji. Skoro część formalną mamy z głowy, to zapraszamy do sprawdzenia wyników. 1 2 3 4 5 6 7 8 9 … następna › ostatnia » Produkt Roku 2014 PurePC - Wyniki głosowania czytelników - SPIS TREŚCI 0 - Głosowanie na Produkt Roku 2014 - Wyniki 1 - TOP 10 wszystkich kategorii 2 - Procesory 3 - Płyty główne 4 - Karty graficzne 5 - Dyski SSD 6 - Obudowy komputerowe 7 - Chłodzenie procesora 8 - Gry komputerowe 9 - Zasilacze komputerowe 10 - Pamięci operacyjne 11 - Monitory 12 - Urządzenia sieciowe 13 - Smartfony 14 - Tablety 15 - Myszki 16 - Notebooki 17 - Słuchawki 18 - Klawiatury 19 - Gadżety Tagi: głosowanie, podsumowanie, produkt roku, purepc, testy,Sebastian Oktaba