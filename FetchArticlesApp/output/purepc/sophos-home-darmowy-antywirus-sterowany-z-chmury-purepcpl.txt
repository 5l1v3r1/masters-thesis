Rynek oprogramowania zabezpieczającego to ciągły wyścig w walce o klienta. Poszczególne firmy wprowadzają kolejne rozwiązania, jakie mają nie tylko wzmocnić poziom oferowanej ochrony i bezpieczeństwo użytkowników, ale także wygodę użytkowania tego typu oprogramowania. Tego typu działań nie brakuje także w przypadku pakietów zupełnie darmowych. Niedawno firma Sophos zaprezentowała bezpłatny pakiet antywirusowy pracujący w chmurze. Nie jest to standardowa aplikacja, a jedynie niewielki klient, którym możemy sterować zdalnie, a co za tym idzie, sterować warstwami ochronnymi na komputerach mniej doświadczonych domowników i znajomych. Na początek tego tygodnia zapraszam do przeglądu właśnie tego programu w ramach naszej cotygodniowej serii związanej z ciekawym oprogramowaniem. Centralne zarządzanie niczym w firmie? Dlaczego by nie! Na wstępnie zaznaczyć muszę, że podejście firmy Sophos nie jest zupełną nowością w tej branży. Odgórne, centralne sterowanie oprogramowaniem antywirusowym to w zasadzie standardowe rozwiązanie w przypadku przedsiębiorstw. Ze względu na ilość klientów i konieczność zapanowania nad nimi wszystkimi, producenci od dawna tworzą programy przeznaczone do instalacji na "końcówkach" do podstawowej ochrony komputerów firmowych z odpowiednią centralą zarządzającą dla administratorów. Pomysł ten stopniowo przechodzi także na użytkowników domowych, gdzie wykorzystywane są już nie domowe serwery, lecz chmury – szyfrowana transmisja umożliwia zabezpieczenie danych, webowy interfejs to natomiast wygodne i dostępne z dowolnego miejsca na świecie narzędzie do sterowania całym oprogramowaniem, z jakiego korzystamy. Sophos jest znany przede wszystkim z rozwiązań dla firm i najprawdopodobniej właściciele postanowili wykorzystać swoje doświadczenie także na innej płaszczyźnie. Sophos Home to oprogramowanie zupełnie darmowe, które oferuje mimo wszystko interesujący zestaw osłon: zabezpiecza nas przed wirusami, trojanami, szkodliwymi witrynami internetowymi, ale również aplikacjami potencjalnie niechcianymi, które instalują się wraz z innym oprogramowaniem – obecnie tego typu szkodniki są prawdziwą zmorą w np. przypadku wszelkich pośredników instalatorów (asystenci, programy pobierające, aplikacje z dodatkowymi ofertami reklamowymi). Zawierają one i próbują zainstalować najczęściej toolbary, elementy śledzące, a czasami nawet wykradające dane i wprowadzające użytkowników w błąd. Tego typu ochrona jest więc obecnie wysoce pożądana. Instalacja Sophos Home przysparza nieco problemów. Nie jesteśmy w stanie po prostu pobrać instalatora i go uruchomić. Najpierw musimy utworzyć konto w usłudze, za pomocą którego będziemy sterować wszystkimi instalacjami. Następnie pobieramy niewielki program, który zajmuje się cały procesem instalacji. Po jej wykonaniu pakiet ochronny automatycznie rozpoczyna ochronę i dodatkowe akcje nie są do niczego potrzebne. Prawdę powiedziawszy, nawet nie jesteśmy w stanie zbyt wielu akcji wykonać. Uruchomienie klienta uświadamia nam, jak bardzo producent postanowił oddać sterowanie chmurze – interfejs jest prosty, skromny i bardzo czytelny, nie udostępnia jednak w zasadzie żadnych opcji konfiguracyjnych. Interfejs pakietu Sophos Home jest do bólu ograniczony, wszystkim sterujemy za pomocą interfejsu webowego. Jak na razie brakuje też polskiej wersji językowej, ale raczej nie będzie to problemem dla administratorów. Główne okno wyświetla stan ochrony, umożliwia również sprawdzenie aktualnych alarmów i wykonanych akcji (np. usuniętych zagrożeń). Użytkownik jest także w stanie uruchomić pełne skanowanie dysku i sprawdzić pliki i foldery wyłączone ze skanowania. Tak, jedynie sprawdzić, bo z poziomu aplikacji i tak niczego nie skonfiguruje. Niżej znajdują się informacje o stanie wymienionych wcześniej modułów ochronnych, także i one są jedynie ekranem informacyjnym, bez opcji sterowania. Jak więc zarządzać wszystkimi funkcjami tego pakietu? Od tego mamy utworzone wcześniej konto, a interfejs programu posiada specjalny przycisk służący do szybkiego przeniesienia na witrynę producenta. Tutaj tygryski znajdą to, co najlepsze. Interfejs webowy również jest prosty i czytelny, niemniej niepozbawiony funkcji. Główne okno przedstawia listę urządzeń (maksymalnie 10), a także ostatnie alarmy z nich – administrator z tego poziomu może zagrożenia usunąć, lub dodać je do listy dozwolonych. W razie fałszywego alarmu. Dostęp do każdego komputera z osobna zapewnia panel boczny. W przypadku każdego urządzenia otrzymujemy osobne informacje o nazwie, stanie ochrony i poszczególnych składnikach. Jeżeli zajdzie taka potrzeba, możemy szybko wyłączyć np. jedynie skanowanie stron internetowych lub ochronę przed potencjalnie szkodliwym oprogramowaniem, problemu nie stanowi również dodawanie wyjątków. Osobne strony zapewniają także dostęp do przefiltrowanych alarmów, nie ma więc konieczności przebijania się przez wszystkie jednocześnie. Dodatkową, wygodną opcją jest możliwość sterowania dostępem do stron internetowych. Sophos Home to nie tylko antywirus i ochrona przed próbami wyłudzania danych, ale także filtr stron internetowych. W razie potrzeby możemy na dowolnym komputerze zablokować dostęp do stron z określonej kategorii np. tymi zawierającymi informacje o broni, narkotykach, materiałach pornograficznych, aktywności kryminalnej, alkoholu czy włamaniach komputerowych. Kategorie nie przedstawiają jedynie „ciężkich” witryn, blokować możemy także te z nagością (np. edukacja seksualna), czaty internetowe, sieci społecznościowe, fora, witryny dotyczące religii, gier, rozrywki czy streamingu mediów. Jest to więc świetne narzędzie do kontroli poczynań naszych pociech. Administrator może włączyć także tryb ostrzegania, który nie blokuje dostępu do stron. Sophos Home - Oficjalna witryna usługi Pewną wadą aplikacji może być to, że tworzy ona w systemie dodatkowe osiem usług, które działają w tle. Nie powinno to jednak nikogo przerażać, bo aplikacja mimo wszystko działa bardzo lekko. Ochrona przed potencjalnie szkodliwym oprogramowaniem jest przyzwoita – Sophos Home wykrywa np. instalatory z dodatkowymi niechcianymi elementami z polskich stron internetowych. Program nie jest idealnym wyborem dla jednego komputera, w takim przypadku sterowanie nie będzie zbyt wygodne. Jeżeli jednak chcemy zarządzać kilkoma urządzeniami, zapewne szybko docenimy jego zalety. Wykorzystać go możemy do zdalnego zarządzania antywirusem na komputerach innych domowników, do tego całkowicie bezpłatnie. Źródło: PurePC.pl Tagi: antywirus, bezpieczeństwo, chmura, ochrona, phishing, prywatność, Sophos, Sophos Home,Łukasz TkaczRynek oprogramowania zabezpieczającego to ciągły wyścig w walce o klienta. Poszczególne firmy wprowadzają kolejne rozwiązania, jakie mają nie tylko wzmocnić poziom oferowanej ochrony i bezpieczeństwo użytkowników, ale także wygodę użytkowania tego typu oprogramowania. Tego typu działań nie brakuje także w przypadku pakietów zupełnie darmowych. Niedawno firma Sophos zaprezentowała bezpłatny pakiet antywirusowy pracujący w chmurze. Nie jest to standardowa aplikacja, a jedynie niewielki klient, którym możemy sterować zdalnie, a co za tym idzie, sterować warstwami ochronnymi na komputerach mniej doświadczonych domowników i znajomych. Na początek tego tygodnia zapraszam do przeglądu właśnie tego programu w ramach naszej cotygodniowej serii związanej z ciekawym oprogramowaniem. Centralne zarządzanie niczym w firmie? Dlaczego by nie! Na wstępnie zaznaczyć muszę, że podejście firmy Sophos nie jest zupełną nowością w tej branży. Odgórne, centralne sterowanie oprogramowaniem antywirusowym to w zasadzie standardowe rozwiązanie w przypadku przedsiębiorstw. Ze względu na ilość klientów i konieczność zapanowania nad nimi wszystkimi, producenci od dawna tworzą programy przeznaczone do instalacji na "końcówkach" do podstawowej ochrony komputerów firmowych z odpowiednią centralą zarządzającą dla administratorów. Pomysł ten stopniowo przechodzi także na użytkowników domowych, gdzie wykorzystywane są już nie domowe serwery, lecz chmury – szyfrowana transmisja umożliwia zabezpieczenie danych, webowy interfejs to natomiast wygodne i dostępne z dowolnego miejsca na świecie narzędzie do sterowania całym oprogramowaniem, z jakiego korzystamy. Sophos jest znany przede wszystkim z rozwiązań dla firm i najprawdopodobniej właściciele postanowili wykorzystać swoje doświadczenie także na innej płaszczyźnie. Sophos Home to oprogramowanie zupełnie darmowe, które oferuje mimo wszystko interesujący zestaw osłon: zabezpiecza nas przed wirusami, trojanami, szkodliwymi witrynami internetowymi, ale również aplikacjami potencjalnie niechcianymi, które instalują się wraz z innym oprogramowaniem – obecnie tego typu szkodniki są prawdziwą zmorą w np. przypadku wszelkich pośredników instalatorów (asystenci, programy pobierające, aplikacje z dodatkowymi ofertami reklamowymi). Zawierają one i próbują zainstalować najczęściej toolbary, elementy śledzące, a czasami nawet wykradające dane i wprowadzające użytkowników w błąd. Tego typu ochrona jest więc obecnie wysoce pożądana. Instalacja Sophos Home przysparza nieco problemów. Nie jesteśmy w stanie po prostu pobrać instalatora i go uruchomić. Najpierw musimy utworzyć konto w usłudze, za pomocą którego będziemy sterować wszystkimi instalacjami. Następnie pobieramy niewielki program, który zajmuje się cały procesem instalacji. Po jej wykonaniu pakiet ochronny automatycznie rozpoczyna ochronę i dodatkowe akcje nie są do niczego potrzebne. Prawdę powiedziawszy, nawet nie jesteśmy w stanie zbyt wielu akcji wykonać. Uruchomienie klienta uświadamia nam, jak bardzo producent postanowił oddać sterowanie chmurze – interfejs jest prosty, skromny i bardzo czytelny, nie udostępnia jednak w zasadzie żadnych opcji konfiguracyjnych. Interfejs pakietu Sophos Home jest do bólu ograniczony, wszystkim sterujemy za pomocą interfejsu webowego. Jak na razie brakuje też polskiej wersji językowej, ale raczej nie będzie to problemem dla administratorów. Główne okno wyświetla stan ochrony, umożliwia również sprawdzenie aktualnych alarmów i wykonanych akcji (np. usuniętych zagrożeń). Użytkownik jest także w stanie uruchomić pełne skanowanie dysku i sprawdzić pliki i foldery wyłączone ze skanowania. Tak, jedynie sprawdzić, bo z poziomu aplikacji i tak niczego nie skonfiguruje. Niżej znajdują się informacje o stanie wymienionych wcześniej modułów ochronnych, także i one są jedynie ekranem informacyjnym, bez opcji sterowania. Jak więc zarządzać wszystkimi funkcjami tego pakietu? Od tego mamy utworzone wcześniej konto, a interfejs programu posiada specjalny przycisk służący do szybkiego przeniesienia na witrynę producenta. Tutaj tygryski znajdą to, co najlepsze. Interfejs webowy również jest prosty i czytelny, niemniej niepozbawiony funkcji. Główne okno przedstawia listę urządzeń (maksymalnie 10), a także ostatnie alarmy z nich – administrator z tego poziomu może zagrożenia usunąć, lub dodać je do listy dozwolonych. W razie fałszywego alarmu. Dostęp do każdego komputera z osobna zapewnia panel boczny. W przypadku każdego urządzenia otrzymujemy osobne informacje o nazwie, stanie ochrony i poszczególnych składnikach. Jeżeli zajdzie taka potrzeba, możemy szybko wyłączyć np. jedynie skanowanie stron internetowych lub ochronę przed potencjalnie szkodliwym oprogramowaniem, problemu nie stanowi również dodawanie wyjątków. Osobne strony zapewniają także dostęp do przefiltrowanych alarmów, nie ma więc konieczności przebijania się przez wszystkie jednocześnie. Dodatkową, wygodną opcją jest możliwość sterowania dostępem do stron internetowych. Sophos Home to nie tylko antywirus i ochrona przed próbami wyłudzania danych, ale także filtr stron internetowych. W razie potrzeby możemy na dowolnym komputerze zablokować dostęp do stron z określonej kategorii np. tymi zawierającymi informacje o broni, narkotykach, materiałach pornograficznych, aktywności kryminalnej, alkoholu czy włamaniach komputerowych. Kategorie nie przedstawiają jedynie „ciężkich” witryn, blokować możemy także te z nagością (np. edukacja seksualna), czaty internetowe, sieci społecznościowe, fora, witryny dotyczące religii, gier, rozrywki czy streamingu mediów. Jest to więc świetne narzędzie do kontroli poczynań naszych pociech. Administrator może włączyć także tryb ostrzegania, który nie blokuje dostępu do stron. Sophos Home - Oficjalna witryna usługi Pewną wadą aplikacji może być to, że tworzy ona w systemie dodatkowe osiem usług, które działają w tle. Nie powinno to jednak nikogo przerażać, bo aplikacja mimo wszystko działa bardzo lekko. Ochrona przed potencjalnie szkodliwym oprogramowaniem jest przyzwoita – Sophos Home wykrywa np. instalatory z dodatkowymi niechcianymi elementami z polskich stron internetowych. Program nie jest idealnym wyborem dla jednego komputera, w takim przypadku sterowanie nie będzie zbyt wygodne. Jeżeli jednak chcemy zarządzać kilkoma urządzeniami, zapewne szybko docenimy jego zalety. Wykorzystać go możemy do zdalnego zarządzania antywirusem na komputerach innych domowników, do tego całkowicie bezpłatnie. Źródło: PurePC.pl Tagi: antywirus, bezpieczeństwo, chmura, ochrona, phishing, prywatność, Sophos, Sophos Home,Łukasz Tkacz