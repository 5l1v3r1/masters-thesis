Poradnik: Omówienie przeglądarki Firefox dla początkujących - SPIS TREŚCI 0 - Firefox nie taki straszny, jak go malują 1 - Opis interfejsu przeglądarki Firefox 2 - Pasek adresu, nawigacja, wyszukiwarka 3 - Grupowanie kart 4 - Zakładki, historia, tryb prywatny 5 - Zarządzanie dodatkami 6 - Pobieranie plików z sieci 7 - Modyfikowanie wyglądu interfejsu 8 - Synchronizacja ustawień przeglądarki 9 - Omówienie ustawień przeglądarki Firefox - część pierwsza 10 - Omówienie ustawień przeglądarki Firefox - część druga 11 - Podsumowanie - Kilka słów na koniec Każdy użytkownik komputera wykorzystuje inne, preferowane przez siebie oprogramowanie, jednak łączy nas jedna wspólna cecha - nie ma osoby, która nie korzysta z przeglądarki internetowej. Znajomość tego typu programów jest niezbędna w obecnych czasach - młode osoby zapewne nie mają żadnych problemów z wykorzystywaniem tego typu aplikacji, ale starsi użytkownicy, którzy nie są na bieżąco z nowinkami, mogą nie wiedzieć jak korzysta się z przeglądarek internetowych bądź też nie wykorzystują pełnych możliwość. Dodatki, karty, historia, zakładki, ciasteczka itd. – te wszystkie zagadnienia mogą być zbyt skomplikowane dla nietechnicznego użytkownika, co może negatywnie wpłynąć na chęć poznawania nowych rzeczy i poszerzania swojej wiedzy. Autor: Paweł Pieczyrak Jeżeli znacie osoby, które chciałyby się dowiedzieć czegoś więcej, jednak mają pewne opory i boją się, że nie zrozumieją skomplikowanej terminologii i wszystkich zawiłości technicznych to zaproście je do lektury artykułów na PurePC.pl dotyczących przeglądarek internetowych, gdzie w prostych słowach postaramy się opisać jak najwięcej elementów budujących tego typu programy i nauczymy się wykorzystywać praktycznie wszystkie możliwe funkcjonalności. Początkowo planujemy omówić cztery przeglądarki służące do przeglądania stron internetowych – Firefox, Opera, Internet Explorer oraz Google Chrome. Zaznaczamy jednak, że na tym możemy nie skończyć - jeżeli pojawi się ciekawy program zyskujący popularność wśród użytkowników, to chętnie i dla niego opracujemy poradnik. Na samym początku zajmiemy się przeglądarką Firefox. Przeglądarka Firefox powstała 23 września 2002 roku i początkowo nosiła nazwę Phoenix, jednak ostateczna jej zmiana nastąpiła 9 lutego 2004 roku. Przeglądarka Firefox, która aktualnie rozwijana jest przez firmę Mozilla jest oprogramowaniem otwarto źródłowym – jej kod jest publicznie dostępny przez co każdy, kto dysponuje odpowiednią wiedzą może pobrać wspomniany kod, wprowadzić własne zmiany i w ten sposób stworzyć przeglądarkę idealnie dopasowaną pod swoje wymagania. My takimi rzeczami nie będziemy są zajmować ;-). Rozwój Firefoksa stara się przebiegać dynamicznie – co rusz dodawane są nowe opcje, usuwane błędy, także Firefox nie jest traktowany przez swojego producenta po macoszemu, lecz stara się dostosowywać do najnowszych trendów i spełniać wzrastające potrzeby swoich użytkowników. Jakie charakterystyczne cechy posiada przeglądarka Firefox? Przede wszystkim duża baza wtyczek, które możemy instalować oraz możliwość personalizacji wyglądu przeglądarki pod swoje potrzeby. Możemy nie tylko zmieniać kolory interfejsu użytkownika, ale i wpływać na poszczególne jego elementy. Ta opcja będzie szczególnie przydatna osobom, które nie lubią wpisywać się w narzucone schematy tylko wolną dopasować środowisko pod swoje indywidualne preferencje. Jakie są zaś wady? Przede wszystkim wydajność – na niektórych konfiguracjach przeglądarka Firefox potrafi zwolnić a awaria jednej wtyczki może spowodować zawieszenie całego programu, przez co stracimy wszystkie otwarte karty. Nie ma jednak oprogramowania bez wad i przed wydaniem ostatecznego werdyktu warto przetestować ten program na własnym komputerze. Nie zwlekajmy, tylko zabierajmy się do poznawania pierwszej przeglądarki internetowej. Uwaga! Czytając ten poradnik musisz mieć na uwadze, że niektóre elementy mogą się różnić w zależności od posiadanej przez Ciebie wersji przeglądarki Firefox. Artykuł został opracowany na podstawie Firefoksa w wersji 38. 1 2 3 4 5 6 7 8 9 … następna › ostatnia » Poradnik: Omówienie przeglądarki Firefox dla początkujących - SPIS TREŚCI 0 - Firefox nie taki straszny, jak go malują 1 - Opis interfejsu przeglądarki Firefox 2 - Pasek adresu, nawigacja, wyszukiwarka 3 - Grupowanie kart 4 - Zakładki, historia, tryb prywatny 5 - Zarządzanie dodatkami 6 - Pobieranie plików z sieci 7 - Modyfikowanie wyglądu interfejsu 8 - Synchronizacja ustawień przeglądarki 9 - Omówienie ustawień przeglądarki Firefox - część pierwsza 10 - Omówienie ustawień przeglądarki Firefox - część druga 11 - Podsumowanie - Kilka słów na koniec Tagi: firefox, internet, mozilla, oprogramowanie, poradnik, przeglądarka, sieć,Paweł Pieczyrak