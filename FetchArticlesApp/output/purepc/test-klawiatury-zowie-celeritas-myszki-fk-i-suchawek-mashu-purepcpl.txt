Test klawiatury Zowie Celeritas, myszki FK i słuchawek Mashu - SPIS TREŚCI 0 - Zestaw dla gracza w wykonaniu Zowie 1 - Klawiatura Zowie Celeritas - Wygląd zewnętrzny 2 - Klawiatura Zowie Celeritas - Oprogramowanie i testy 3 - Mysz Zowie FK - Wygląd zewnętrzny 4 - Mysz Zowie FK - Oprogramowanie i testy 5 - Słuchawki Zowie Mashu - Wygląd zewnętrzny 6 - Słuchawki Zowie Mashu - Testy 7 - Podsumowanie Słoneczna pogoda za oknem raczej nie nastraja do wylegiwania się przed monitorem, niemniej trwające wakacje to świetna pora na ukończenie kilku zaległych tytułów. Do komfortowej zabawy potrzebna jest jednak wygodna klawiatura, ergonomiczna myszka komputerowa oraz dobrze grający zestaw słuchawkowy. Wszystkie wymienione wyżej urządzenia doczekały się kilkuset wariantów od różnych producentów, dlatego wybór właściwych gadżetów może i jest szeroki, ale z pewnością nie jest łatwy. Lepiej zainwestować kilkaset złotych w osprzęt Razer, Corsair, SteelSeries albo... inną firmę spoza czołówki? Z pomocą przychodzą tutaj nasze recenzje, w których testowaliśmy już kilkadziesiąt produktów z różnych półek cenowych. Teraz do naszej bazy dołączamy kolejne trzy modele od stosunkowo młodej firmy, która dopiero niedawno postanowiła zaznaczyć swoją obecność na polskim rynku. Czy znajdzie się miejsce dla jeszcze jednego gracza? Sprawdzimy to przy okazji testu klawiatury Zowie Celeritas, myszki Zowie FK i słuchawek Zowie Mashu. Autor: Arkadiusz Pracki Firma Zowie powstała w 2008 roku, więc jej historia nie jest szczególnie długa, aczkolwiek użytkownicy interesujący się branżą pamiętają zapewne urządzenia tego producenta, będące w znakomitej większości kopiami rozwiązań konkurencji. Na całe szczęście Zowie skończyło z taką strategią i poszło w zupełnie innym kierunku. Od pewnego czasu producent współpracuje z zespołami oraz graczami należącymi do światowej czołówki E-sportu, tym samym niektóre modele są sygnowane przez znane nazwiska np.: mysz Zowie FK została stworzona przy udziale Filipa "NEO" Kubskiego, co jest wyraźnym ukłonem firmy w stronę polskiej społeczności. Jak wpłynie to na jakość sprzętu przekonamy się niebawem. Klawiatura Zowie Celeritas to konstrukcja z klawiszami mechanicznymi w cenie wynoszącej około 500 złotych, mysz Zowie FK jest optycznym gryzoniem za kwotę około 220 złotych, zaś zestaw słuchawkowy Zowie Mashu, podobnie jak klawiatura kosztuje 500 złotych. Już na pierwszy rzut oka widać, że mamy do czynienia z bardzo drogimi zabawkami - czy producent słusznie wywindował ceny do takiego poziomu? Naszym zdaniem, niezbyt popularna (jeszcze?) marka nie powinna skupiać się wyłącznie na najwyższej półce cenowej, szczególnie gdy konkurencja jest tam najsilniejsza. Przegrana w starciu na szczycie boli najbardziej, a wystawienie nowego zawodnika zdolnego znokautować bardziej doświadczonego przeciwnika, jest po prostu bardzo trudne. Liczymy jednak na miłe zaskoczenie, że dostarczone modele bez problemu udowodnią swoją wartość. Mamy tutaj zresztą całkiem niezły punkt odniesienia, ponieważ przez nasze ręce przeszły już dziesiątki peryferiów od Razer, Corsair, Gigabyte, QPAD i Logitech. Poprzeczka jest ustawiona bardzo wysoko, więc jej przeskoczenie może okazać się trudniejsze niż przewidywał producent. Czy Zowie ma szansę na efektywną walkę ze światowymi gigantami? Co przygotował producent? Przegląd standardowo rozpoczynamy od oględzin podstawowego komponentu każdego zestawu komputerowego, czyli klawiatury. Tym razem na naszym biurku znajdzie się model Zowie Celeritas z przełącznikami mechanicznymi. Oczekiwania wobec produktu są jak zawsze wysokie, dlatego nie ma miejsca na taryfę ulgową, szczególnie przy tak zaporowej cenie. Po rozprawieniu się z klawiszami na stół operacyjny trafi myszka Zowie FK, która pomimo dość przeciętnej specyfikacji, została wyceniona na wcale niemałą sumkę. Na deser polecamy zestaw słuchawkowy Zowie Mashu, będący prawdopodobnie najciekawszym elementem dzisiejszego zestawienia. Warto wspomnieć, że są to jedne z najdroższych słuchawek dotychczas testowanych na naszym portalu. Nie przedłużajmy już więc i zacznijmy rozpakowywać dostarczone urządzenia... 1 2 3 4 5 6 7 8 następna › ostatnia » Test klawiatury Zowie Celeritas, myszki FK i słuchawek Mashu - SPIS TREŚCI 0 - Zestaw dla gracza w wykonaniu Zowie 1 - Klawiatura Zowie Celeritas - Wygląd zewnętrzny 2 - Klawiatura Zowie Celeritas - Oprogramowanie i testy 3 - Mysz Zowie FK - Wygląd zewnętrzny 4 - Mysz Zowie FK - Oprogramowanie i testy 5 - Słuchawki Zowie Mashu - Wygląd zewnętrzny 6 - Słuchawki Zowie Mashu - Testy 7 - Podsumowanie Tagi: celeritas, fk, klawiatura, mashu, mysz, słuchawki, test, zowie,Arkadiusz Pracki