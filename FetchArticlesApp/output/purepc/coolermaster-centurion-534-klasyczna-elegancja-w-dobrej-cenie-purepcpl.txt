Decydując się na zakup markowej obudowy stajemy przed nie lada dylematem. Wybór jest bardzo duży, a każdy producent zachwala unikalne, jego zdaniem, rozwiązania zastosowane w swoich konstrukcjach. Jaką obudowę wybrać? Czy warto wydawać pieniądze na markowe produkty, czy jednak lepiej kupić tańszą obudowę i oszczędzić pieniądze? W dzisiejszej recenzji przyjrzymy się przedstawicielowi klasy średniej – obudowie CoolerMaster Centurion 534. Wiele osób, kompletując zestaw komputerowy, nie zwraca szczególnej uwagi na obudowę. Ot, blaszane pudełko, stojące gdzieś z boku – co może być skomplikowanego w obudowie? Problemy zaczynają się, gdy to „blaszane pudełko” zaczyna wpadać w drgania spowodowane np. pracą napędów optycznych czy dysków twardych. Każda operacja we wnętrzu obudowy wymaga użycia śrubokręta i naraża nasze dłonie na skaleczenia spowodowane kontaktem z niezabezpieczonymi krawędziami obudowy. Gdy zechcemy podkręcić nieco podzespoły naszego komputera, na wierzch wyjdą kolejne wady tanich obudów: brak możliwości zainstalowania większych wentylatorów oraz bardzo małe otwory w kratkach wentylacyjnych, powodujące bardzo słabą wentylację wnętrza co przekłada się na temperaturę panującą w środku. Autor: Michał "Costi" Kościelak W pewnym momencie przychodzi decyzja o zakupie nowej obudowy. Oferta markowych producentów, pokroju Anteca, Chiefteca, CoolerMastera czy Thermaltake, jest bardzo szeroka i różnorodna. Ale co wybrać? Zróbmy małe podsumowanie cech i funkcji charakterystycznych dla dobrej klasy obudów: solidna konstrukcja, nieprzenosząca drgań: zazwyczaj wykorzystuje się blachę stalową o grubości 0,8 lub 1 mm. Taki szkielet daje obudowie dużą sztywność, chroniącą przed niepożądanymi drganiami wysoka jakość wykonania: wszystkie krawędzie są odpowiednio zabezpieczone, eliminując ryzyko pokaleczenia się przy montażu elementów. dobra wentylacja: odpowiednie rozplanowanie otworów wentylacyjnych i koszyków na napędy, zapewniające dobry przepływ powietrza wewnątrz obudowy oraz skuteczne odprowadzanie ciepła na zewnątrz. Zazwyczaj również przewidziane miejsce na montaż dodatkowych wentylatorów, wymuszających obieg powietrza. Cześć z nich dołączona do zestawu. niebanalny wygląd: wydając niemałe pieniądze na obudowę, oczekujemy czegoś więcej niż szarego, nijakiego pudełka. bezśrubkowy montaż podzespołów: dzięki specjalnym zatrzaskom do montażu kart rozszerzeń, napędów optycznych i twardych dysków nie trzeba używać śrubokręta – wystarczy umieścić podzespół w przeznaczonym do tego miejscu i zamknąć zatrzask co skraca czas całej operacji. 1 2 3 4 5 6 następna › ostatnia » Tagi: centurion 534, coolermaster, obudowa, test,Rafał Romański