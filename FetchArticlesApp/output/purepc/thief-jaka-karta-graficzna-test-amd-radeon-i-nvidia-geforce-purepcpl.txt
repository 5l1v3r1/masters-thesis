Thief - Jaka karta graficzna? Test AMD Radeon i NVIDIA GeForce - SPIS TREŚCI 0 - Wybieramy kartę graficzną do Thief 1 - Procedura pomiarowa i ustawienia 2 - Platforma testowa i sterowniki 3 - Thief - 1920x1080 / High / SSAA Low / FXAA / Tesselation 4 - Thief - 1920x1080 / Very High / SSAA OFF / FXAA / Tesselation 5 - Thief - 1920x1080 / Very High / SSAA High / FXAA / Tesselation 6 - Thief - 2560x1440 / Very High / SSAA OFF / FXAA / Tesselation 7 - Thief - 2560x1440 / Very High / SSAA High / FXAA / Tesselation 8 - Wpływ poziomu detali na płynność - GeForce GTX 660 vs Radeon R7 270 9 - Porównanie ustawień graficznych - Very High / High / Normal / Low / Very Low 10 - Podsumowanie - Jaka karta graficzna do Thief? Kolejna odsłona kultowej serii skradanek kazała na siebie czekać niemalże dekadę, jednak wielbiciele Thiefa musieli grzecznie zacisnąć zębiska i uzbroić w cierpliwość - wartościowe produkcje z niszowych gatunków pojawiają się niestety skandalicznie rzadko. Garrett na szczęście trafił w odpowiedzialne dłonie, które wcześniej opracowały znakomitego Deus Ex: Human Revolution, dlatego o kondycję złodziejaszka można być względnie spokojnym. Opisowi fabuły, grywalności oraz poczynionym zmianom w strukturze rozgrywki będzie poświęcona osobna recenzja, natomiast w chwili obecnej naszą uwagę postanowiliśmy skupić na teście kart graficznych. Produkcja Square Enix wprawdzie bazuje na silniku Unreal Engine, jednak twórcy obiecywali podrasować oprawę wizualną w wersji dedykowanej komputerom osobistym, aby spożytkować moc obliczeniową nowych układów AMD Radeon i NVIDIA GeForce. Czy wymagania sprzętowe Thief mogą niemiło zaskoczyć? Jaka karta graficzna jest potrzebna do komfortowej zabawy? Czy zgodnie z szumnymi zapowiedziami Thief na starcie obsługuje technologie Mantle i TrueAudio? Autor: Sebastian Oktaba Ożywianie legendy zawsze niesie ryzyko, że kapryśni starzy wyjadacze zbojkotują remake, natomiast młodszych kompletnie nie zainteresuje nowe wcielenie klasyka. Ciężko również pogodzić oczekiwania obydwu stron barykady, zwłaszcza gdy okazują się skrajnie odmienne. Dlaczego wydawcy podejmują się takiego karkołomnego zadania? Teoretycznie łatwiej zarobić na sprawdzonej marce, aczkolwiek jeśli pozostaje w stanie uśpienia prawie dziesięć lat, większość graczy i kolejne ich pokolenia zapominają o tytule. Thief pomimo bardzo długiego urlopu postanowił odświeżyć pamięć fanom skradanek, dając im nadzieję na solidną porcję wymagającej rozrywki, której prawdopodobnie od bardzo dawna nie zaznali. Garrett ma znakomitą pozycję startową - trudno bowiem wskazać bezpośrednią konkurencję dla Thiefa, wszak Assassin's Creed czy ostatnie wydania Splinter Cell okazały się bardziej zręcznościówkami, niżeli quasi symulatorem złodzieja. Nowa produkcja Square Enix jest natomiast ukierunkowana na pozostawanie w ukryciu, wykorzystywanie otoczenia i unikanie walki bezpośredniej, dokładnie jak genialni poprzednicy wykreowani przez nieistniejące już Looking Glass Studios. Thief został wdrożony do programu AMD Gaming Evolved, niektóre karty graficzne z układami tego producenta były sprzedawane razem z kuponami upoważniającymi do ściągnięcia testowanej produkcji, niemniej jednak kilku obietnic deweloper nie dotrzymał. Zabrakło dwóch szumnie reklamowanych i flagowych technologii AMD - obsługi API Mantle oraz TrueAudio. Pierwsza to niskopoziomowe środowisko graficzne, pozwalające lepiej gospodarować zasobami karty graficznej, jednocześnie uniezależniając wyniki od wydajności procesora. Efekty działania Mantle zaprezentowaliśmy w artykule poświęconym Battlefield, gdzie rozwiązanie AMD udowodniło swoją wartość. Thief prawdopodobnie będzie znacznie mniej wymagający względem procesora, zatem korzyści płynące z Mantle również osłabną, ale technologia TrueAudio zapowiada się obiecująco, mając poprawić jakość dźwięku transkodowanego w czasie rzeczywistym bezpośrednio z poziomu karty graficznej (odciążające procesor centralny). AMD zapewnia jednak, że właściciele modeli Radeon zobaczą lepszej jakości głębię ostrości, geometrię postaci czy algorytmy cieniowania. Mantle oraz TrueAudio wprowadzi aktualizacja planowana na początek marca. Minimalne wymagania sprzętowe: Procesor: Mocny dwurdzeniowy / Przeciętny czterordzeniowy Pamięć RAM: 4 GB Karta grafiki: GeForce GTS 250 / Radeon 4800 / DirectX 10 Dysk twardy: 20 GB System operacyjny: Windows Vista Zalecane wymagania sprzętowe: Procesor: Intel Core i7 / AMD FX-8000 Pamięć RAM: 4 GB Karta grafiki: GeForce GTX 660 / Radeon R9 270 / DirectX 11 Dysk twardy: 20 GB System operacyjny: Windows 7 / Windows 8 Wymagania sprzętowe Thief wydają się bardzo rozsądne, skoro nawet zalecana konfiguracja nie straszy Core i7-4000 oraz kartą graficzną pokroju GeForce GTX 780 albo Radeon R9 290. Jednak twórcy nie precyzują, co dokładnie będziemy mogli ustawić na konkretnym zestawie - jaką rozdzielczość, detale obrazu i wygładzanie krawędzi. Wszystko jest bardzo ogólnikowe, często mając niewiele wspólnego z rzeczywistością, nieprzyjemnie zaskakującą gracza w momencie przesunięcia suwaków w prawo. Leciwy Unreal Engine wielokrotnie pokazywał, że optymalizacja jest zdolnością przerastającą kompetencje programistów, których owoc pracy zabijał najmocniejszy dostępny sprzęt. Zmodyfikowany silnik napędzający Thief otrzymał garść efektów specjalnych, jakie zdecydowanie podnoszą poprzeczkę kartom graficznym m.in.: dynamiczne oświetlenie, teselację, mapowanie paralaksy oraz wszelkiej maści efekty związane z dymem, oparami i mgłą. Test procesorów i kart graficznych w Battlefield 4 - Mantle vs DirectX 1 2 3 4 5 6 7 8 9 … następna › ostatnia » Thief - Jaka karta graficzna? Test AMD Radeon i NVIDIA GeForce - SPIS TREŚCI 0 - Wybieramy kartę graficzną do Thief 1 - Procedura pomiarowa i ustawienia 2 - Platforma testowa i sterowniki 3 - Thief - 1920x1080 / High / SSAA Low / FXAA / Tesselation 4 - Thief - 1920x1080 / Very High / SSAA OFF / FXAA / Tesselation 5 - Thief - 1920x1080 / Very High / SSAA High / FXAA / Tesselation 6 - Thief - 2560x1440 / Very High / SSAA OFF / FXAA / Tesselation 7 - Thief - 2560x1440 / Very High / SSAA High / FXAA / Tesselation 8 - Wpływ poziomu detali na płynność - GeForce GTX 660 vs Radeon R7 270 9 - Porównanie ustawień graficznych - Very High / High / Normal / Low / Very Low 10 - Podsumowanie - Jaka karta graficzna do Thief? Tagi: amd, geforce, gry, karta graficzna, nvidia, porównanie, radeon, test,Sebastian Oktaba