22. kwietnia 2007. roku. Sobota. Wrocław, ulica Zwycięzców. Instytut Automatyki Systemów Energetycznych IASE. Targi Tuningu Komputerów. Godzina dziesiąta. To tu dziś odbywa się najlepsza zabawa, ale tylko jedno miejsce jest ważne - położone na szarym końcu, przy restauracji, stoisko PurePC. Autor: Marta "eMJotka" Jaszczyk Dzień Pierwszy Budzik pokazywał 3.15 i włączyła się jakaś stacja radiowa. Na usta cisnęły się niecenzuralne słowa, ale wstałam. Ciężkim krokiem podążyłam kolejno do łazienki, kuchni, schowałam przedtopowego laptopa do torby i ruszyłam do samochodu. Dotarłam punkt 4. pod dom LukeXE. Jakoś ciemno w jego oknach, więc telefon do naszego lodówkowego mistrza świata. Odebrał iście królewskim tonem: Czeeego?! Miałaś być o czwartej... A która jest?! (cisza, a po chwili...) [ciach!]! poczekaj 5minut... Po bliżej nieokreślonym czasie byliśmy już w drodze. Nim się obejrzeliśmy, musiałam dzwonić po MSN’a, by zjawił się w umówionym miejscu w Radomsku. Pożegnał się z tatą chłopak, jakby to było jego ostatnie pożegnanie, i wsiadł do naszego dres-wozu. Odtąd podróż minęła dość znośnie, pospaliśmy w drodze i w końcu dotarliśmy do Wrocławia, stolicy Dolnego Śląska. Miejsce targów, czyli Instytut Automatyki Systemów Energetycznych, nie było trudne do odnalezienia, zwłaszcza, gdy się posiadało mapkę dojazdu od KvaNfielda. Na szczęście parking bezpłatny był, to zaparkowaliśmy grzecznie i wypakowaliśmy się wraz z kozacką doniczką z roślinkami jako obudową na konkurs. Po pokonaniu drzwi i schodów instruowani radami KvaNfielda i jania, jako osób odpowiedzialnych za stanowisko PPC, minęliśmy tradycyjne stoiska m.in. PC-Tuning (dziwne, żeby nie było głównego organizatora), Sirius, Enermax i Angela, by dotrzeć na sam koniec - między sceną, a restauracją - na Nasze stoisko. PurePC. Kiedy już przestalismy się zachwycać usytuowaniem, rozłożyliśmy cały sprzęt. Bardzo pomocni okazali się Toman i Unckle, za co na następnych targach będziemy budowac ołtarzyk i prosić o dobre wyniki ;) Po małych komplikacjach związanych z prądem i przedłużaczami stanowiska były gotowe - Asus Commando z Pentium D 920 z ciekłym azotem i Galaxy 680i z Core2Duo e6300 pod FC. Standardowo za karty graficzne posłużyły nam Geforce 8800GTS SLI i Geforce 8800GTX. Już od samego oficjalnego otwarcia targów nie mogliśmy narzekać na spokój i nudę. Zawsze po drugiej stronie stolików byli ciekawscy, cóż takiego my tu wyprawiamy. Przechadzając się po całej hali większość z nas miała „małe” wrażenie, że jednak jesteśmy nielicznymi, którzy mają taką publikę. Po zapoznaniu się z możliwościami kart graficznych, płyt głównych, pamięci, procesorów i innych komponentów rozpoczęliśmy benching. Niedługo musieliśmy czekać na „dość” zadowalający wynik - 5950 MHz na Pentium D920. Co prawda nie jest to rekord, ale co najmniej miłe osiągnięcie. Jak zawsze czas umilały beztroskie zabawy jania z ciekłym azotem. Po targach w wolnej chwili przeszukał fotki tomana i znalazł jedną, dosyć szczególną, o możliwościach Celerona 352 3.2GHz: Na Naszym stanowisku można było spotkać studentów z Uniwersytetu Wrocławskiego (pozdrawiamy!), którzy pomagali nam zaciekawić gości dla odmiany fizyką. Najlepszym pokazem okazało się lewitujący magnes nad nadprzewodnikiem , który został uprzednio długo schładzany ciekłym azotem. Przyznam, że dość spektakularnie wyglądało, choć na początku nie bardzo wierzyliśmy w to. Ale wkrótce każdy chciał się zabić potykając o nogi innych, by zobaczyć to zjawisko i pstryknąć fotę. 1 2 następna › ostatnia » Tagi: fotorelacja, galeria, relacja, targi, targi komputerowe, targi tuningu komputerów, wrocław,SGJ