Pięć lat to zarazem dużo i mało czasu w szerokiej perspektywie czasu. Mało jeżeli weźmiemy pod uwagę ciągłość ludzkiego życia, dużo z kolei, gdy podciągniemy owe pięć lat pod rynek komputerów osobistych. Sporo przez minione 60 miesięcy się wydarzyło w świecie procesorów i platform mobilnych, w czym bardzo duży udział miała firma Intel - ojcowie i matki współczesnych mikroprocesorów. Już od 40 lat konsorcjum zajmuje się produkcją i wdrażaniem nowych technologii, z których duża część czytających ten artykuł aktualnie korzysta. Ale niniejszy tekst nie będzie poświęcony ewolucji procesorów w szerokim sensie, lecz rozwojowi technologii procesorowej Intel® Centrino® znanej głównie z notebooków która obchodzi swoje pięciolecie, zostając tym samym zastąpiona przez młodszy i bardziej przyszłościowy odpowiednik. Czym jest mikroprocesor wie zapewne każdy: elektronicznym mózgiem nowej cyfrowej ery, bez którego świat nowoczesnych usług i gadżetów wyglądałby zupełnie inaczej o ile w ogóle miałby szansę zaistnieć. W tym roku przypada także okrągła piąta rocznica wprowadzenia platformy mobilnej Intel® Centrino® oraz miała miejsce premiera Centrino® 2. W związku z nadarzającymi się okolicznościami pokrótce prześledzimy historię technologii która niewątpliwie stała się jednym z najlepiej rozpoznawalnych produktów firmy. Sporo uwagi poświęcę także możliwościom Intel® Centrino® 2 która niedawno zadebiutowało. Marzec 2003 był momentem przełomowym gdy zaprezentowano Intel® Centrino®, pierwszą platformę firmy zaprojektowaną od podstaw z myślą o użytkownikach mobilnych która szybko zyskała popularność w regionach Europy, Bliskiego i Środkowego Wschodu oraz Afryki. Cechami charakterystycznymi i zarazem główni założeniami projektu było połączenie dużej wydajności przetwarzania danych, długiej żywotności pracy na bateriach, zintegrowanej łączności bezprzewodowej oraz zminimalizowanie gabarytów i zwiększenie mobilności. Intel® Centrino® na pewno popchnęło ewolucje komputerów mobilnych o kilka kroków do przodu, jednak zmiany i wprowadzanie kolejnych rozwiązań wymagało czasu. Gdy w 2003 roku pojawiła się pierwsza generacja notebooków opartych na Centrino® klientela przejęła je z entuzjazmem. Ogólna wydajność systemu wzrosła o około 15% podczas gdy praca baterii została wydłużona do 5 godzin roboczych co w stosunku do starszych konstrukcji, których funkcjonowanie było ograniczone do 3 godzin było bardzo dobrym wynikiem. Rok 2004 przyniósł kolejne zmiany, pojawiły się mobilne procesory z serii Intel® Pentium® M o częstotliwości do 2,13 GHz, wbudowana łączność Wi-Fi oraz opcjonalnie Bluetooth i karty komórkowe/WWAN+. W styczniu 2005 roku technologia Intel® Centrino® przeszła kolejną ewolucje ponownie zwiększając wydajność i stopień bezpieczeństwa w zastosowaniach korporacyjnych. Zwiększono także jakość obsługiwanej grafiki, wideo oraz dźwięku. Wprowadzenie do sprzedaży Intel® Core™ 2 Duo w 2006 roku dla platform opartych na Intel® Centrino® Duo znacznie rozszerzyło możliwości komputerów mobilnych. Od tej porty laptopy wykonujące prace intensywnie wykorzystujące procesor dostały wiatr w żagle z zachowaniem przyzwoitego współczynnika energooszczędności. Wraz z rokiem 2007 debiutuje Intel® Centrino® Pro, technologia przeznaczona dla wydajnych laptopów które mogą być zdalnie zarządzane przez działy IT. Dzięki zastosowaniu takiego rozwiązania zwiększona została szybkość rozwiązywania problemów, zmniejszono koszty oraz podniesiono poziom bezpieczeństwa nad sieciami. Naturalną drogą ewolucji możliwości multimedialne konstrukcji opartych o Intel® Centrino® Pro zostały zwiększone, zaspokajając wymagania użytkowników którzy ciągle żądają więcej i lepiej. Wreszcie w roku bieżącym Intel udostępnia dla swojej platformy mobilnej 45-nanometrowy procesor Intel® Core™ 2 Duo dodatkowo zwiększając wydajność systemów przedłużając jednocześnie czas pracy na zasilaniu bateryjnym. Tak w największym skrócie można opisać historię rozwoju Centrino®, nieodłącznej części cyfrowej rozrywki dzięki której notebooki stały się potężnymi i funkcjonalnymi maszynami zarówno do pracy, kina domowego, komunikatora jak i gier. Technologia procesorowa Intel® Centrino® 2 Zostawmy jednak historię za sobą, zajmijmy się teraźniejszością i przyszłością którą niewątpliwie jest Intel® Centrino® 2 (wcześniej Montevina), spadkobierca starszego brata, wyznaczający nowe standardy mobilności. Założenia są bardzo klarowne i oczywiste: zwiększenie wydajności, dłuższa praca na bateriach, szybsza łączność 802.11n i więcej opcji połączeń bezprzewodowych, szeroka gama konstrukcji notebooków, zwiększenie poziomu bezpieczeństwa i łatwości zarządzania oraz opcjonalnie obsługa min.: napędów Blu-Ray. Intel wraz z Centrino® 2 zamierza wyznaczyć nowy standard wydajności dzięki kilku nowoczesnym rozwiązaniom: wprowadzeniu chipsetu Mobile Intel® 45 Express, obsłudze 45nm procesorów Intel® Core™2 Duo z magistralą do 1066 MHz i 6Mb Cache L2 oraz pamięci DDR2 do 800 MHz jak i DDR3 do 1066 MHz. Dzięki temu moc obliczeniowa laptopów zbliży się do komputerów stacjonarnych jak nigdy dotąd podnosząc wydajność i zwiększając czas reakcji systemu. Do wyboru jest również linia procesorów (dokładnie zaś 3 modele) o współczynniku TDP na poziomie 25W, a więc nie wymagających intensywnego chłodzenia co bezpośrednio przekłada się na możliwość skonstruowania cieńszych i lżejszych produktów. Elastyczność konstrukcyjna jest więc całkiem obfita, dzięki temu użytkownik będzie mógł wybierać w setkach najróżniejszych modeli notebooków dostosowanych do jego indywidualnych potrzeb. Wystarczy wspomnieć że już zapowiedziano około 250 rożnych propozycji zbudowanych w oparciu o Intel® Centrino® 2. Sony VAIO na Intel Centrino 2 Intel® Centrino® 2 na dzień dzisiejszy oferuje pięć modeli procesorów Intel Core™2 Duo w tym najwydajniejszy na świecie dwurdzeniowy procesor mobilny Intel® Core™2 Extreme Mobile Processor X9100, taktowany zegarem 3,06 GHz. W perspektywie jest także wprowadzenie układów czterordzeniowych. Ciekawie wygląda także sprawa zastosowania dwóch oddzielnych kart graficznych. Daje to możliwość korzystania z dodatkowego GPU i przełączanie się miedzy nią i zintegrowanym układem w zależności od potrzeb. Rozwiązanie bardzo istotne dla osób które do tej pory skreślały laptopy jako maszyny do najnowszych gier. Jeszcze w tym roku pojawić ma się obsługa standardu WiMAX, bezprzewodowej sieci czwartej generacji, wykorzystującej protokół IP i uzupełniającej sieć Wi-Fi. Z kolei technologia vPro, poprawia mechanizmy administracyjne i bezpieczeństwo bardzo istotne z punktu widzenia przedsiębiorców. Firma chwali się, iż każdy komponent Intel® Centrino® 2 zawiera zintegrowane technologie oszczędzania energii. Inżynierowie wykombinowali unikatową technikę wyciskająca 100% potrzebnych zasobów w danym momencie, a później natychmiastowe przejście w stan bezczynności gdy główne zadanie zostanie ukończone. W procesorach zastosowano technologię Deep Power Down, która wyłącza podzespoły obliczeniowe, np. zegary taktujące rdzenie lub pamięć podręczną, gdy notebook pozostaje bezczynny. Wszystko to ma sprawić że zarówno wydajność jak i praca na bateriach zostanie odpowiednio zwiększona. W dobie komunikacji nie mogło zabraknąć także nowych rozwiązań połączeniowych. Podstawą jest standard 802.11n, ale na tym nie koniec. Intel® Centrino® 2 wyposażone w układy Intel® WiFi Link 5000 zapewnia powiększone tempo transmisji danych do 450 Mb/s w odpowiednich warunkach. Łączność dwupasmowa za pośrednictwem Wi-Fi została zoptymalizowana dzięki temu przepustowość wzrosła, a zakłócenia zostały zminimalizowane. Wygląda więc na to, że przy obecnym wzroście zainteresowania komputerami przenośnymi i utrzymującej się tendencji spadkowej przy sprzedaży stacjonarnych PC, laptopy mogą powoli wypierać klasyczne blaszaki. Kto wie czy za kilka lat stanowisko przeciętnego gracza nie będzie składało się z wydajnego notebooka plus zewnętrzna karta graficzna dodatkowo rozszerzająca potencjał multimedialny? Czas pokaże, jednak sprawy Ida w dobrym kierunku. I to by było na tyle, chętni mogą już nabywać konstrukcje zbudowane na Intel® Centrino® 2, a firma już zapowiedziała że następca tej technologii o kodowej nazwie Calpella pojawi się już w 2009 roku niosąc kolejne wielkie zmiany. Na zakończenie tabelki ze wszelkimi cechami Intel® Centrino® 2: Źródło: Intel / praca własna Tagi: centrino, centrino 2, intel, notebook, notebooki, procesor, procesory,Sebastian Oktaba