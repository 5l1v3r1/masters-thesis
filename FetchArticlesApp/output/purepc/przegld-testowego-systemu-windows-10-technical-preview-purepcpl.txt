Przegląd testowego systemu Windows 10 Technical Preview - SPIS TREŚCI 0 - Windows 10 Technical Preview czyli kolejny etap ewolucji? 1 - Syn marnotrawny, czyli powrót menu Start 2 - Wirtualne pulpity 3 - Zarządzanie oknami 4 - Aplikacje ModernUI 5 - Testy kompatybilności oprogramowania 6 - Testy wydajnościowe - świeżo zainstalowane systemy operacyjne 7 - Testy wydajnościowe - start i zamykanie systemu z oprogramowaniem 8 - Testy wydajności Windows 7 SP1 - zarządzanie pamięcią operacyjną RAM 9 - Testy wydajności Windows 8.1 - zarządzanie pamięcią operacyjną RAM 10 - Test wydajności Windows 10 Technical Preview - zarządzanie pamięcią operacyjną RAM 11 - Odpowiedzi na pytania czytelników 12 - Podsumowanie Windows 8 od dnia swojej premiery przebył bardzo wyboistą drogę, szczególnie jeśli chodzi o opinie na swój temat - jest to niewątpliwie jeden z najbardziej kontrowersyjnych systemów operacyjnych, jakie Microsoft do tej pory wypuścił na rynek. Ósemka wniosła przede wszystkim nową idee pracy oraz nową myśl techniczną, która zakładała, że interfejs graficzny użytkownika ma wyglądać dokładnie tak samo niezależnie od tego, czy korzystamy z komputera wyposażonego w klawiaturę i mysz, czy też z urządzenia z ekranem dotykowym. Niestety Microsoft nie wziął pod uwagę tego, że przyzwyczajenia człowieka jest bardzo trudno zmienić i zaraz po premierze systemu użytkownicy podnieśli lament, iż chcą powrotu znanym ich opcji, szczególnie menu Start. Jak wiadomo, menu Start jak i sam przycisk w systemie Windows 8 zostały usunięte i został on przywrócony dopiero w aktualizacji o nazwie Update 1. Niestety nie działał on tak jak pierwotnie zakładali użytkownicy, ponieważ po jego kliknięciu nadal pojawiał się standardowy widok kafelków. Microsoft postanowił posłuchać swoich klientów i od tego momentu rozpoczęła się pewne ewolucja. Autor: Pieczyrak Paweł Pierwsza informacja dotycząca nowego systemu dotyczyła właśnie powrotu menu Start w kolejnej wersji. Do potwierdzenia tej plotki przyczynił się sam Microsoft, ponieważ menu Start pierwotnie miało wylądować w jednej z aktualizacji dla systemu Windows 8, jednak korporacja ostatecznie zadecydowała, iż ten element zostanie wdrożony dopiero w następnej wersji systemu. Im prace nad nowym systemem postępowały, tym robiło się coraz bardziej interesująco. Gdy dowiedzieliśmy się, że nowy system Windows będzie wyposażony w wirtualne pulpity, w pewnym sensie poczuliśmy się lepiej... Ten element od dobrych kilkunastu lat jest dostępny praktycznie w każdym środowisku graficznym przeznaczonym dla systemów Linux, ale nijak nie mógł się doczekać ekranizacji w systemie firmy z Redmond. Prośby o dodanie wirtualnych pulpitów pojawiały się praktycznie przy każdym systemie Windows, jednak Microsoft poczekał kilka lat na wprowadzenie tejże nowości. Windows 8 nie był złym systemem, jednak posiadał pewne niedociągnięcia, które potrafiły niektórych użytkowników doprowadzić do irytacji. Najbardziej uciążliwym elementem był brak swobodnego zarządzania oknami aplikacji Modern UI - człowiek zdany był tylko na tryb maksymalizacji oraz przypięcia okna do prawej bądź lewej krawędzi. Oczywiście ósemka posiadała również sporo zalet - jedną z nich była opcja Historia plików, która umożliwiała uruchomienie wykonywania kopii zapasowych naszych danych oraz ich odpowiedniego wersjonowania. Do gustu przypadła nam również opcja Storage Spacer, która umożliwiała tworzenie programowych macierzy dyskowych, które mogły podnieść bezpieczeństwo naszych danych. Nie wolno tu również zapomnieć o ulepszonym zarządzaniu pamięcią RAM, jednak te cechy nijak nie mogły się przebić do świadomości zwykłych użytkowników komputerów. Windows 10 Technical Preview jest tak naprawdę wczesną wersją testową i należy podchodzić do tego wydania z dużym dystansem. Nie można oczekiwać, że wszystko będzie działać idealnie oraz że wszystkie funkcje już zostały zaimplementowane. Microsoft z pewnością w 2015 roku postanowi wypuścić jeszcze jedną testową wersję, w której znajdziemy większość zmian mających się znaleźć w finalnej wersji. Niemniej jednak sam Windows Technical Preview zapowiada się naprawdę interesująco i ma być wybawianiem dla utrudzonych użytkowników, którzy mają już dosyć ósemki. Postanowiliśmy przetestować nie tylko wizualne zmiany, ale nie bylibyśmy sobą, gdybyśmy również nie zajrzeli pod maskę. Nim wybierzemy się w podróż w głąb systemu Windows 10 Technical Preview rzućmy jeszcze okiem na wymagania sprzętowe: Wymagania sprzętowe Windows Technical Preview Procesor 1 GHz wspierający instrukcje PXE, NX oraz SSE2 1 GB pamięci RAM dla wersji 32- bitowej oraz 2 GB dla wersji 64-bitowej 16 GB miejsca na dysku dla wersji 32-bitowej oraz 20 GB dla wersji 64-bitowej Karta graficzna z obsługą DirectX 9 1 2 3 4 5 6 7 8 9 … następna › ostatnia » Przegląd testowego systemu Windows 10 Technical Preview - SPIS TREŚCI 0 - Windows 10 Technical Preview czyli kolejny etap ewolucji? 1 - Syn marnotrawny, czyli powrót menu Start 2 - Wirtualne pulpity 3 - Zarządzanie oknami 4 - Aplikacje ModernUI 5 - Testy kompatybilności oprogramowania 6 - Testy wydajnościowe - świeżo zainstalowane systemy operacyjne 7 - Testy wydajnościowe - start i zamykanie systemu z oprogramowaniem 8 - Testy wydajności Windows 7 SP1 - zarządzanie pamięcią operacyjną RAM 9 - Testy wydajności Windows 8.1 - zarządzanie pamięcią operacyjną RAM 10 - Test wydajności Windows 10 Technical Preview - zarządzanie pamięcią operacyjną RAM 11 - Odpowiedzi na pytania czytelników 12 - Podsumowanie Tagi: modern ui, przegląd, system operacyjny, technical preview, windows 10,Paweł Pieczyrak