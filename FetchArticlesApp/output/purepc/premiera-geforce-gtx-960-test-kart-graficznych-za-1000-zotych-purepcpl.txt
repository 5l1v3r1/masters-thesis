Premiera GeForce GTX 960. Test kart graficznych za 1000 złotych - SPIS TREŚCI 0 - Następca GeForce GTX 760 wchodzi do gry... Skutecznie? 1 - ASUS GeForce GTX 960 StriX - Budowa i parametry techniczne 2 - Gigabyte GeForce GTX 960 G1 Gaming - Budowa i parametry techniczne 3 - MSI GeForce GTX 960 Gaming - Budowa i parametry techniczne 4 - Palit GeForce GTX 960 JetStream - Budowa i parametry techniczne 5 - Platforma testowa i metodologia pomiarowa 6 - Testy: 3DMark - Fire Strike Standard Test 7 - Test Assassin's Creed: Unity - High / Bloom / MSAA / HBAO+ 8 - Test Batman: Arkham Origins - Very High / PhysX OFF / MSAA 9 - Test Battlefield 4 - Ultra / HBAO / FoV 70 / AA High / MSAA 10 - Test CoD: Advanced Warfare - Extra / HBAO+ / SMAA x2 / SSAA 11 - Test Crysis 3 - Very High / Blur Medium / AF x16 / SMAA 12 - Test Far Cry 4 - Ultra / Fur/ Godrays / HBAO+ / SMAA 13 - Test Metro: Last Light - High / PhysX OFF / AF x16 / SSAA 14 - Test Skyrim - Very High / AF x16 / FXAA / AA 15 - Test Tomb Raider - Ultra / TressFX / AF x16 / SSAA / FXAA 16 - Test Watch Dogs - High / HBAO+ High / Blur / MSAA 17 - Overclocking - 3DMark / Crysis 3 / Battlefield 4 / Watch Dogs 18 - Pobór mocy - spoczynek / obciążenie / OC 19 - Temperatury - spoczynek / overclocking 20 - Pomiar głośności - spoczynek / obciążenie 21 - Podsumowanie - GeForce GTX 960 kontra reszta świata GeForce GTX 960 jest kolejną kartą graficzną NVIDII wykorzystującą architekturę Maxwell, doskonale znaną z GeForce GTX 750, GTX 750 Ti, GTX 970 i GTX 980, która zdążyła już udowodnić swoją wartość. Najnowszy model otrzymał zadanie przejęcia inicjatywy w średnim segmencie, gdzie obecnie dominują Radeony R9 280, bardzo agresywnie wycenione względem zielonej konkurencji. Poprzednią premierę NVIDIA może zaliczyć do udanych - GeForce GTX 970 natychmiast został bestsellerem, chociaż kosztował na stracie niebagatelne 1500 złotych. GeForce GTX 960 wyceniony znacznie atrakcyjniej ma szansę powtórzyć sukces starszego Maxwella, jeśli zaoferuje satysfakcjonującą wydajność, połączoną z niskim poborem mocy oraz nienaganną kulturą pracy. Sprawdzimy to testując ASUS GTX 960 StriX, MSI GTX 960 Gaming, Gigabyte GTX 960 G1 Gaming i Palit GTX 960 JetStream. Autor: Sebastian Oktaba NVIDIA długo nie wykonywała żadnych zdecydowanych ruchów w przedziale kart graficznych za 800-1000 złotych, wszak GeForce GTX 760 debiutował w czerwcu 2013 roku, wykorzystując jeszcze rdzenie Kepler. AMD zdążyło w międzyczasie wprowadzić do obiegu Radeona R9 280 (3GB GDDR5, 384-bit), będącego w gruncie rzeczy przemianowanym Radeonem HD 7950 Boost, jak również Radeona R9 285 zbudowanego na nowszym układzie o nazwie kodowej Tonga Pro (2GB GDDR5, 256-bit). Pierwszy z wymienionych został zdecydowanie lepiej odebrany, co zawdzięcza naprawdę dobremu stosunkowi cena/wydajność, który nowość od NVIDII zamierza teraz przebić. Zdaniem producenta, GeForce GTX 960 to idealna propozycja dla użytkowników szukających następcy GeForce GTX 660 albo starszych kart graficznych, jakim najmłodszy Maxwell może zaoferować wyższą wydajność przy porównywalnym lub niższym poborze mocy. Suma summarum - GeForce GTX 960 dedykowany jest średnio wymagającym graczom, którzy nie oczekują nadzwyczajnych fajerwerków. Co dokładnie znajdziemy pod maską? GeForce GTX 960 z rdzeniem GM206 jest dokładnie połową GeForce GTX 980, która ma oferować korzystny przelicznik wydajności do poboru mocy. Pytanie tylko, czy wydajność będzie satysfakcjonująca względem ceny. Rdzeń GM206 zbudowano z ośmiu bloków SM (Streaming Multiprocessors), podczas gdy GeForce GTX 970 posiada ich trzynaście, natomiast GeForce GTX 980 szesnaście. Różnica w specyfikacji technicznej między pozostałymi 900-kami jest ogromna, skutkiem czego zastosowany układ otrzymał 1024 procesory CUDA, 64 jednostki teksturujące oraz 32 ROP-y... GeForce GTX 960 okazuje się zatem dokładną połówką GeForce GTX 980. Całość wykonano w tradycyjnej 28 nm litografii, bowiem przejście na niższy proces (najpewniej 16 nm) zajmie NVIDII jeszcze kilkanaście miesięcy i pozostaje uzależnione od sprawności fabryk TSMC. Współczynnik TDP obliczony dla GeForce GTX 960 wynosi zaledwie 120W, co producent przedstawia jako największą zaletę testowanej nowości, aczkolwiek w porównaniu do GeForce GTX 970 sytuacja nie wygląda nadzwyczaj korzystnie. Niestety, mocno przycięto także podsystem pamięci pozostawiając tylko 2GB GDDR5 na 128-bitowej magistrali, bardzo istotnie wpływającej na faktyczną wydajność urządzenia. Efekty tego zabiegu będą widoczne na wykresach. Referencyjny GeForce GTX 960 powinien pracować z taktowaniem bazowym wynoszącym 1126 MHz, które w trybie GPU Boost automatycznie wzrasta do ponad 1300 MHz, natomiast częstotliwość pamięci wynosi niezmiennie 7012 MHz. Większość producentów na premierę zdecydowała się jednak przygotować modele autorskie, posiadające zmienione systemy chłodzenia, przebudowane laminaty i zwiększone taktowania rdzenia i/lub GDDR5. Naszą redakcję w pierwszej kolejności odwiedziły trzy najbardziej interesujące wersje - ASUS GTX 960 StriX, MSI GTX 960 Gaming, Gigabyte GTX 960 G1 Gaming oraz Palit GTX 960 JetStream. Wszystkie wyposażono w półpasywne coolery tzn.: wentylatory nań zamontowane zaczynają się rozkręcać dopiero po przekroczeniu określonej temperatury. Architektura Maxwell oprócz wysokiej energooszczędności przynosi także szereg technologii zarezerwowanych wyłącznie dla konstrukcji NVIDII m.in.: G-Sync, DSR, MFAA i PhysX, które opisywaliśmy już kilkukrotnie. Osoby bliżej zainteresowane tym tematem zapraszam do poprzednich publikacji. Nowa platforma i metodologia testowa kart graficznych PurePC 1 2 3 4 5 6 7 8 9 … następna › ostatnia » Premiera GeForce GTX 960. Test kart graficznych za 1000 złotych - SPIS TREŚCI 0 - Następca GeForce GTX 760 wchodzi do gry... Skutecznie? 1 - ASUS GeForce GTX 960 StriX - Budowa i parametry techniczne 2 - Gigabyte GeForce GTX 960 G1 Gaming - Budowa i parametry techniczne 3 - MSI GeForce GTX 960 Gaming - Budowa i parametry techniczne 4 - Palit GeForce GTX 960 JetStream - Budowa i parametry techniczne 5 - Platforma testowa i metodologia pomiarowa 6 - Testy: 3DMark - Fire Strike Standard Test 7 - Test Assassin's Creed: Unity - High / Bloom / MSAA / HBAO+ 8 - Test Batman: Arkham Origins - Very High / PhysX OFF / MSAA 9 - Test Battlefield 4 - Ultra / HBAO / FoV 70 / AA High / MSAA 10 - Test CoD: Advanced Warfare - Extra / HBAO+ / SMAA x2 / SSAA 11 - Test Crysis 3 - Very High / Blur Medium / AF x16 / SMAA 12 - Test Far Cry 4 - Ultra / Fur/ Godrays / HBAO+ / SMAA 13 - Test Metro: Last Light - High / PhysX OFF / AF x16 / SSAA 14 - Test Skyrim - Very High / AF x16 / FXAA / AA 15 - Test Tomb Raider - Ultra / TressFX / AF x16 / SSAA / FXAA 16 - Test Watch Dogs - High / HBAO+ High / Blur / MSAA 17 - Overclocking - 3DMark / Crysis 3 / Battlefield 4 / Watch Dogs 18 - Pobór mocy - spoczynek / obciążenie / OC 19 - Temperatury - spoczynek / overclocking 20 - Pomiar głośności - spoczynek / obciążenie 21 - Podsumowanie - GeForce GTX 960 kontra reszta świata Tagi: asus, gaming, geforce gtx 960, gigabyte, gtx 960, karta graficzna, maxwell, msi, nvidia, palit, strix,Sebastian Oktaba