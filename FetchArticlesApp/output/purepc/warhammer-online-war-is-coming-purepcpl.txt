W fantastycznym świecie Warhammera jest osadzonych niesłychanie wiele książek oraz gier fabularnych. Największą sławą cieszą się między innymi Warhammer Fantasy Battle (gra bitewna) oraz Warhammer Fantasy Roleplay (gra Role-Playing Game). Na komputerze mogliśmy ostatnio zagrać w Warhammer: Mark of Chaos, ale nie była to specjalnie udana produkcja. Jednak nadchodzi nadzieja, że na PC będzie można znowu poczuć atmosferę wiecznie trwającego konfliktu, a zadba o to Mythic Entertainment (część EA). W dobie rosnącej popularności gier MMO, obok takich potęg jak World of Warcraft wyrasta bowiem nowy gigant mający szansę szturmem wziąć zdominowany przez Blizzarda rynek. Każdy kto kiedykolwiek marzył o tym, aby na swoim komputerze wraz z setkami innych graczy walczyć z chaosem, już niedługo będzie miał ku temu okazję. Wszystko za sprawą Warhammer Online: Age of Reckoning. Zapraszamy więc do zapowiedzi bardzo ciekawego tytułu miesiąc przed jego oficjalną premierą. Autor: Robert Laszczak Warhammer Online: Age of Reckoning według twórców ma być przełomem na rynku gier MMORPG. Jedną z wielu nowości ma być system Realm vs. Realm. Jest to, najprościej mówiąc, odwiecznie trwająca wojna sił porządku i zniszczenia. A gdzie będzie się toczyć wojna? „ W Warhammer wojna jest wszędzie!”. Jednak świat podzielony jest na 3 fronty na których walczą - Krasnoludy vs. Zielonoskórzy, Imperium vs. Chaos, Wysokie Elfy vs. Mroczne Elfy. Nie będzie jednak żadnej przeszkody, aby Ork zmierzył się z Wysokim Elfem. Na czym będzie polegało to Realm vs. Realm? RvR będzie połączeniem PvE oraz PvP. Pierwszą częścią RvR będą public questy - będą one polegały na normalnym PvE lub będą wymagały walki z innymi graczami. Drugim elementem są potyczki (Skirmishes); jest to zabijanie wrogich graczy, których spotkamy podczas spaceru. Ostatnim elementem są pola bitew (Battlefields). Są to ustalone przez twórców scenariusze bitew. Nie zabraknie tam takich atrakcji jak wysadzanie bram czy dostawanie się na mur za pomocą...katapulty. Oblężenie stolicy Jednak wszystko, co dobre, kiedyś się kończy, ale kto powiedział, że nie czymś lepszym? Kiedy szala zwycięstwa przechyla się w stronę sił chaosu lub porządku (jakaś strona ma więcej victory point'ów) zaczyna się oblężenie stolicy. Obrona stolicy będzie walką od 40vs.40 do 80vs.80 (nie wiem na ile twórcy się zdecydowali), jednak czy na całym serwerze będzie jedynie 80 ludzi? Nie, nie wszystko będzie zależało od jednego oblężenia jednak od kilku(set) instancji, w których dobro walczy ze złem. Wygrywa ta strona konfliktu, która zdobędzie więcej victory pointów. Jednak to nie wszystko, dodatkowe vp będzie można zdobyć przez wykonywanie specjalnych questów (PvE) oraz zabijanie graczy na terenie oblężenia (już nie w zamkniętym instancie jednak w otwartym świecie). Jeśli obrońcom nie uda się powstrzymać najeźdźcy wróg wkracza do stolicy, a czekają tam na niego bardzo miłe niespodzianki. Pierwszą z nich mają być 3 dungeony, w których będzie można zdobyć unikalne itemy. Drugą atrakcją mają być public questy (publiczne questy), za które także dostaniemy rzadkie przedmioty. Jeśli jednak to jest za mało zawsze można wpaść do króla danej frakcji, jednak nie będzie to raczej wypad na kawę i ciasteczka. Gdy oblężenie zakończy się, obrońcy dostaną pomoc, dzięki której powinni wypędzić przeciwnika ze swojej stolicy. 1 2 3 następna › ostatnia » Tagi: recenzja, warhammer, warhammer online,Rafał Romański