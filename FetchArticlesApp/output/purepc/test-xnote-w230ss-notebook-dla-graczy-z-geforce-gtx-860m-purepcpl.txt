Test XNOTE W230SS - Notebook dla graczy z GeForce GTX 860M - SPIS TREŚCI 0 - Test XNOTE W230SS - 13,3-calowy notebook z GPU NVIDIA GeForce GTX 860M (Maxwell) 1 - XNOTE W230SS - Wygląd zewnętrzny 2 - XNOTE W230SS - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider / Battlefield 3 / Hitman: Absolution 6 - Czas pracy na zasilaniu akumulatorowym 7 - Temperatury pracy procesora i karty graficznej 8 - Podsumowanie: Czy warto kupić XNOTE W230SS? Notebooki dla graczy zazwyczaj kojarzą nam się ze sprzętem o dość sporych gabarytach lub mało wydajnej baterii. W wielu przypadkach faktycznie tak jest, bowiem o większości tego typu laptopów bez wahania powiedzieć można, że są mało poręczne, czy też niezbyt mobilne. Jeżeli komuś taki stan rzeczy nie odpowiada to na rynku znaleźć można całkiem ciekawe rozwiązanie, które w chwili obecnej nie ma większej konkurencji. Mowa o 13,3-calowym notebooku dla graczy XNOTE W230SS, jakiego mieliśmy przyjemność przetestować. Pod względem parametrów konkurować on może z o wiele większymi rozwiązaniami konkurencji - we wnętrzu znajdziemy bowiem czterordzeniowy procesor Intel Core i7-4700MQ oraz układ graficzny NVIDIA GeForce GTX 860M oparty na najnowszej architekturze Maxwell. Nic nie stoi na przeszkodzie, aby rozbudować go dodatkowo o nawet trzy dyski twarde dzięki dwóm złączom mSATA oraz jednemu SATA. Te wszystkie elementy zmieszczono w dwukilogramowym urządzeniu. Nie przedłużając już więcej przechodzimy do oględzin i testów obnażających wszystkie wady i zalety notebooka XNOTE W230SS. Autor: Tomasz Kowalski Firma XNOTE do budowy swoich komputerów przenośnych wykorzystuje kadłubki marki Clevo, zatem laptopy o niemalże identycznych parametrach jak i wyglądzie znaleźć możemy pod nazwami takimi jak chociażby Schenker XMG czy One, które oferowane są u naszych zachodnich sąsiadów. Pełna oferta polskiego dystrybutora zawiera całkiem sporą ilość modeli - od niewielkich ultrabooków po potężne maszyny takie jak XNOTE P375SM, którego mieliśmy przyjemność niedawno testować. Modelu W230SS pomimo niewielkiej przekątnej matrycy do ultrabooków zaliczyć nie można, ze względu na zbyt wysoką wagę, grubość przekraczającą 3 centymetry, czy też obudowę wykonaną z tworzyw sztucznych. Jak na swoje parametry techniczne jednakże jest to model, który bez wahania możemy nazwać bardzo mobilnym. Sercem testowanego modelu został czterordzeniowy procesor Intel Core i7-4700MQ, jaki może zostać zastąpiony jeszcze wyżej taktowanymi jednostkami, bądź tańszym dwurdzeniowym modelem Core i5-4200M. Jeżeli chodzi o układ graficzny to znajdziemy tutaj najnowszą jednostkę NVIDII opartą na architekturze Maxwell, czyli GeForce GTX 860M - układ ten powinien pozwolić na bezproblemową rozgrywkę w najnowsze gry, a także ograniczyć ilość pobieranej energii w stosunku do poprzednich modeli. Jak już wspomnieliśmy na wstępie, testowany laptop XNOTE jest w chwili obecnej rozwiązaniem w zasadzie bezkonkurencyjnym. Jeszcze jakiś czas temu na rynku dostępny był 14-calowy model MSI GE40 również dedykowany graczom, którego także mieliśmy przyjemność opisywać na łamach portalu. Nie był to jednak notebook doskonały, a najwyraźniej przeciętna sprzedaż zmusiła producenta do dość szybkiego wycofania go z rynku. Na placu boju pozostał jednak laptop oparty na kadłubku Clevo, jaki pod względem parametrów prezentuje się wyśmienicie. Jego cena w testowanej specyfikacji jest wprawdzie dość wysoka, lecz wysoka mobilność oraz nieprzeciętna wydajność tanie być niestety nie mogą. Zwłaszcza, iż dostajemy ponad elementy wcześniej wymienione znakomitą matrycę IPS oraz całkiem pojemną baterię. W trakcie testu notebooka XNOTE musimy zwrócić uwagę na sporą ilość elementów, które w głównej mierze decydować będą o ostatecznej ocenie. Jako, iż jest to laptop dedykowany graczom notebook musi wykazać się znakomitą wydajnością w trakcie rozgrywki w wymagające tytuły. Z drugiej strony, niewielkie wymiary wymuszają dobre właściwości mobilne, gdzie zwrócić uwagę chcemy na długość pracy na baterii bez zasilania zewnętrznego. Nie bez znaczenia będą także temperatury uzyskiwane przez podzespoły. Schłodzenie bowiem tak mocnych komponentów w niewielkiej obudowie stanowić musi bowiem spore wyzwanie. Czy połączenie tych wszystkich cech w jedną, spójną całość udało się producentowi przekonamy się już za chwilę. 1 2 3 4 5 6 7 8 9 następna › ostatnia » Test XNOTE W230SS - Notebook dla graczy z GeForce GTX 860M - SPIS TREŚCI 0 - Test XNOTE W230SS - 13,3-calowy notebook z GPU NVIDIA GeForce GTX 860M (Maxwell) 1 - XNOTE W230SS - Wygląd zewnętrzny 2 - XNOTE W230SS - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider / Battlefield 3 / Hitman: Absolution 6 - Czas pracy na zasilaniu akumulatorowym 7 - Temperatury pracy procesora i karty graficznej 8 - Podsumowanie: Czy warto kupić XNOTE W230SS? Tagi: geforce, gtx 860m, intel, laptop, notebook, nvidia, test, xnote,Tomasz Kowalski