Komputery przenośne należące do grupy “desktop replacement” (DTR) to potężne maszyny, mające, jak sama nazwa wskazuje, powoli acz systematycznie wypierać z rynku klasyczne komputery stacjonarne. Wydajne podzespoły, pokaźna ilość złącz oraz duże wyświetlacze - oto, czego oczekują klienci od urządzeń tej klasy, kosztujących przecież nie małe pieniądze. Dziś sprawdzimy jak w tej roli sprawdza się najnowszy notebook ze stajni Asusa, oparty na platformie Montevina i wyposażony w czytnik Blue Ray. Proszę Państwa, oto M50Vm. Zapraszamy do lektury. Autor: Costi - Michał Kościelak Wstęp W notebookach segmentu DTR nacisk kładzie się przede wszystkim na wydajność - z założenia nie mają one służyć do mobilnej pracy, więc czas działania na bateriach jest w tym przypadku sprawą drugorzędną. Ważniejszy jest szybki procesor, mocna karta graficzna i dobry wyświetlacz, a także duża ilość złącz. Najczęściej w tej kategorii oferowane są notebooki z ekranem 17”, lecz coraz częściej pojawiają się też propozycje w rozmiarze 15.4”. Testowany Asus należy właśnie do tej kategorii. Parametry bohatera recenzji przedstawiają się następująco: Procesor Intel Core2Duo T9400 (2.53GHz, 6MB cache L2) Pamięć RAM 4GB DDR2-800 (2x2GB) Chipset Intel PM45 + ICH9-M Karta graficzna nVidia 9600M GS 1024MB Ekran 15.4" 1680x1050, glare Karta dźwiękowa Realtek HD Audio (ALC663) Dysk twardy 500GB Hitachi HTS545050KTA300 Napęd optyczny combo (czytnik Blu-Ray + nagrywarka DVD) Optiarc BC-5500C Karta Wifi Intel 5100 (a/b/g/n) Złącza zewnętrzne - 4x USB 2.0 - HDMI - eSATA - FireWire - VGA - LAN, modem - ExpressCard 54/34 - gniazdo anteny do tunera TV - Kensington Lock - zasilanie Inne - Bluetooth - czytnik kart Ricoh (Memory Stick, SD/MMC, xD) - tuner DVB-T DIB7700 - modem V92, gigabitowa karta sieciowa Realtek RTL8168 - głośniki Altec Lansing - touchpad Synaptics (dwufunkcyjny) - czytnik linii papilarnych, moduł TPM - wbudowana kamera 1.3Mpix z mikrofonem Wszystko pracuje pod kontrolą systemu Windows Vista Ultimate SP1. Rzut oka na parametry nie pozostawia wątpliwości co do przeznaczenia laptopa. Ujawnia też kilka ciekawych szczegółów. Mocny procesor, duża ilość RAMu i przyzwoita karta graficzna pozwolą komfortowo pograć nawet w nowe tytuły, zaś napęd Blu-Ray do spółki z HDMI zapowiadają zacne centrum multimedialne. Na pewno to sprawdzimy! 1 2 3 4 następna › ostatnia » Tagi: asus, asus m50vm, m50vm, notebook, notebooki,Michał Kościelak