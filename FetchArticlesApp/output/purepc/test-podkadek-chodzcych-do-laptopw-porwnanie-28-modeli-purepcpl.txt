Test podkładek chłodzących do laptopów - Porównanie 28 modeli - SPIS TREŚCI 0 - Wybieramy podstawkę chłodzącą pod notebooka 1 - AAB Cooling NC40 2 - AAB Cooling NC41 3 - AAB Cooling NC45 4 - AAB Cooling YL338/NC15 5 - Chieftec CPD-1500A 6 - Chieftec CPD-1525HD 7 - Cooler Master NotePal A100 8 - Cooler Master NotePal LapAir 9 - Cooler Master NotePal U Stand 10 - Cooler Master NotePal U3 11 - Cooler Master NotePal X3 12 - Cooler Master NotePal X-Slim 13 - Cooler Master Storm SF-19 14 - Enermax Aeolus Premium 15 - Logitech Cooling Pad N100 16 - Revoltec RNC-2100 17 - SilentiumPC Hiberna NC300 18 - SilentiumPC Glacier NC400 19 - Thermaltake LifeCool 20 - Thermaltake Massive23 LX 21 - Tracer Windfast 22 - Xilence M620 23 - Xilence T800 24 - Xilence Duropad 25 - Zalman ZM-NC2000NT 26 - Zalman ZM-NC11 27 - Zalman ZM-NC3 28 - Zalman ZM-NC3500 Plus 29 - XNOTE/Clevo P150EM 30 - Testy: Pomiar temperatur procesora 31 - Testy: Pomiar temperatur karty graficznej 32 - Testy: Pomiar głośności 33 - Podsumowanie: Jaką podkładkę chłodzącą wybrać? Pomimo iż nastała kalendarzowa wiosna, zima ewidentnie nie zamierza odpuścić, więc zamiast słonecznej pogody mamy zamiecie śnieżne i metrowe zaspy. Jednak prędzej czy później przyjdzie lato, a wraz z nim wysokie temperatury oraz ciężki okres dla sprzętu elektronicznego, który za upałami zdecydowanie nie przepada. Dlatego już dzisiaj warto pomyśleć o problemie, który dotyczy zarówno właścicieli komputerów stacjonarnych, jak i urządzeń mobilnych. Ci ostatni mają jednak trochę łatwiej w walce ze stopniami Celsjusza, bo mogą po prostu zainwestować w tzw.: cooling pada. Właśnie z takim zamysłem przygotowaliśmy wielki test podstawek chłodzących pod laptopy, ściągając do redakcji 28 konstrukcji w przedziale cenowym od 35 do blisko 400 złotych, zatem każdy powinien znaleźć dla siebie coś odpowiedniego. Wśród modeli uwzględniliśmy rozwiązania firm Cooler Master, Zalman, Chieftec, SilentiumPC, Enermax, Revoltec, Xilence, AAB Cooling, Logitech, Tracer i Thermaltake, więc zebraliśmy praktycznie całą śmietankę. Podkładki ocenimy pod względem budowy, kompatybilności oraz jakości wykonania, ale najważniejszym punktem programu będą oczywiście obiektywne pomiary wydajności. Nie omieszkaliśmy również uwzględnić testów głośności, gdyż nie po to kupujemy podkładkę chłodzącą, żeby skutecznie zagłuszała naszego laptopa, prawda? Przejdźmy zatem do sedna sprawy i sprawdźmy, co przygotowali dla nas producenci... Autor: Tomasz Kowalski, Rafał Romański W niniejszym teście znalazły się podkładki o wszelakim przeznaczeniu oraz bardzo zróżnicowane pod względem konstrukcyjnym. Niektóre przystosowane zostały do pracy w warunkach niemalże stacjonarnych, inne natomiast poprzez małe wymiary czy niską wagę, kładą silny nacisk na mobilność. Znajdzie się również coś dla osób lubiących pracę z laptopem na kolanach, kanapie czy nawet w łóżku. Również pod względem układów odpowiadających za chłodzenie istnieje tutaj spore zróżnicowanie, ponieważ w naszym porównaniu znajdziecie podkładki z wentylatorami o średnicy od 60 do 220 mm. Ich ilość natomiast wahać się będzie pomiędzy jednym a pięcioma, co doskonale pokazuje, jak bardzo takie proste urządzenia mogą się między sobą różnić. W testach wydajności wykorzystaliśmy notebooka XNOTE/Clevo P150EM wyposażonego w procesor Core i7-3630QM oraz układ graficzny GeForce GTX 670M, natomiast na zdjęciach prezentujemy model produkcji Samsunga. Czy stosowanie podkładek chłodzących ma w ogóle sens? Pierwszym skojarzeniem, jakie przychodzi nam do głowy gdy myślimy o kupnie takiego gadżetu dla laptopa, jest oczywiście obniżenie jego temperatury. Czy dodatkowy nawiew od spodu będzie w stanie skutecznie schłodzić wydajne podzespoły, sprawdzimy w dalszej części artykułu, ale dokładnie takie zadanie powinien spełniać. Czy są jednak inne plusy posiadania podstawki? Oczywiście! Większość podkładek oferuje regulowany kąt nachylenia lub fabrycznie jest wyprofilowana, dzięki czemu matryca nieco się podnosi, zaś klawiatura pochyla ku piszącemu. Wówczas nasza pozycja i komfort ulegają znacznej poprawie, co bywa nieocenione po kilku godzinach pracy. Innymi elementami stojącymi za kupnem podkładek jest możliwość zmniejszenia głośności układu chłodzącego notebooka, a także przynajmniej w teorii, przedłużenie jego żywotności. Niezwykle ważnym czynnikiem przy zakupie podkładki jest dobór odpowiedniego sprzętu do indywidualnych wymagań. Przed podjęciem decyzji koniecznie należy zwrócić uwagę na położenie otworów wentylacyjnych w naszym notebooku. Jeżeli znajdują się w dolnej części, raczej nie powinniśmy kupować podkładki z wentylatorami umieszczonymi w górnej części, gdyż wydajność takiego chłodzenia będzie znikoma. W przypadku gdy notebook na spodzie nie posiada żadnych otworów wentylacyjnych, nawet najwydajniejsza podkładka w niczym nie pomoże, kiedy chłodzić będzie sam plastik. Jeżeli natomiast przed komputerem spędzamy wiele godzin dziennie, przyjrzeć powinniśmy się podkładkom z nieco większym lub regulowanym kątem nachylenia oraz cichym wentylatorem. Komfort użytkowania odgrywa wtedy pierwsze skrzypce, wszak plecom, uszom i nadgarstkom także należy się coś od życia :) Nie przedłużając jednak zbytnio, przyjrzyjmy się wszystkim podkładkom, które trafiły do naszej redakcji. 1 2 3 4 5 6 7 8 9 … następna › ostatnia » Test podkładek chłodzących do laptopów - Porównanie 28 modeli - SPIS TREŚCI 0 - Wybieramy podstawkę chłodzącą pod notebooka 1 - AAB Cooling NC40 2 - AAB Cooling NC41 3 - AAB Cooling NC45 4 - AAB Cooling YL338/NC15 5 - Chieftec CPD-1500A 6 - Chieftec CPD-1525HD 7 - Cooler Master NotePal A100 8 - Cooler Master NotePal LapAir 9 - Cooler Master NotePal U Stand 10 - Cooler Master NotePal U3 11 - Cooler Master NotePal X3 12 - Cooler Master NotePal X-Slim 13 - Cooler Master Storm SF-19 14 - Enermax Aeolus Premium 15 - Logitech Cooling Pad N100 16 - Revoltec RNC-2100 17 - SilentiumPC Hiberna NC300 18 - SilentiumPC Glacier NC400 19 - Thermaltake LifeCool 20 - Thermaltake Massive23 LX 21 - Tracer Windfast 22 - Xilence M620 23 - Xilence T800 24 - Xilence Duropad 25 - Zalman ZM-NC2000NT 26 - Zalman ZM-NC11 27 - Zalman ZM-NC3 28 - Zalman ZM-NC3500 Plus 29 - XNOTE/Clevo P150EM 30 - Testy: Pomiar temperatur procesora 31 - Testy: Pomiar temperatur karty graficznej 32 - Testy: Pomiar głośności 33 - Podsumowanie: Jaką podkładkę chłodzącą wybrać? Tagi: chłodzenie, cooler, laptop, notebook, podstawka chłodząca, poradnik, porównanie, test,Tomasz Kowalski