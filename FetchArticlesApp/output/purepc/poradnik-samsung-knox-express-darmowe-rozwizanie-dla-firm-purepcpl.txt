Poradnik Samsung KNOX Express. Darmowe rozwiązanie dla firm - SPIS TREŚCI 0 - Samsung KNOX Express: Bezpieczeństwo danych dla firm 1 - Tworzenie konta administracyjnego KNOX Express 2 - Omówienie panelu administracyjnego WWW 3 - Tworzenie użytkowników i dodawanie urządzeń do usługi KNOX Express 4 - Samsung EMM User Portal - Reguły w Samsung KNOX 5 - Instalacja udostępnionych przez administratora aplikacji 6 - Ktoś ukradł firmowe urządzenie - co robić? 7 - Podsumowanie - czy warto korzystać z Samsung KNOX Express? Urządzenia mobilne są popularne nie tylko wśród użytkowników domowych, bowiem coraz częściej po taki sprzęt zaczynają sięgać również firmy. Z jakiego powodu? W dzisiejszych czasach od pracownika oczekuje się mobilności. Osoba idąca na spotkanie biznesowe nie musi brać ze sobą nieporęcznego laptopa czy też kartki papieru do robienia notatek - do tego zadania wystarczy odpowiedniej wielkości tablet. Wykonane notatki po zakończeniu spotkania są synchronizowane z firmą i dział odpowiedzialny przykładowo za marketing już wie, jakie zagadnienia były poruszane na danym spotkaniu. Pracownik jadąc w tramwaju może wyjąć telefon i w międzyczasie edytować firmowe dokumenty, przeglądać listę zadań do zrobienia, bądź też w każdej możliwej chwili sprawdzać firmową korespondencję - dzięki temu zwiększa się produktywność i minimalizuje zjawisko marnowania czasu. Autorzy: Paweł Pieczyrak, Kamil Śmieszek Niestety, urządzenia mobilne narażają naszą firmę na pewne nieprzyjemności związane nie tyle z permanentną utratą danych, co pozyskaniem ich przez osoby trzecie. Nikt zapewne nie chciałby, aby tablet z ważnymi dokumentami dostał się w niepowołane ręce lub jeszcze gorzej - łapska bezpośredniej konkurencji. Problem wycieku informacji jest bardzo poważny, często oznaczając realne straty finansowe, zszargany wizerunek oraz stratę zaufania w oczach klientów. Inny aspekt to natomiast wydajność samych pracowników, bo żaden szef nie toleruje, aby firmowy sprzęt był wykorzystywany do załatwiania prywatnych spraw. Jeśli pracownik zamiast wykonywać na nim swoje zadania, całymi dniami przegląda popularne witryny internetowe, czy też dzielił się najnowszymi wydarzeniami na różnych portalach społecznościowych, to taka sytuacja pracodawcy raczej nie cieszy. Oczywiście, partyjka w Angry Birds bywa relaksująca, ale trzeba przestrzegać pewnych zasad. A jeśli ktoś nie chce, to zawsze znajdzie się sposób, żeby go odpowiednio przypilnować. Czy w dzisiejszych czasach można bezpiecznie chronić swoje dane i kontrolować pracowników? Można, trzeba jednak dysponować odpowiednimi narzędziami zaprojektowanymi z myślą o odpowiednich zadaniach. W przypadku bezpieczeństwa danych bardzo ważne jest, aby firmowe urządzenie mogło być śledzone na podstawie geolokalizacji. Dzięki temu w razie kradzieży mamy podgląd gdzie znajduje się nasz cenny sprzęt z jeszcze bardziej wartościowymi danymi. Zawsze możemy przy pomocy odpowiedniego panelu zdalnie przywrócić telefon do ustawień fabrycznych. Jeżeli chodzi o samych pracowników, to dobre narzędzie administracyjne powinno umożliwiać ustawienie odpowiednich ról, które następnie zostaną przypisane do konkretnego użytkownika czy też grupy. Za co odpowiadają role? Dzięki nim możemy np. ustalić, że dział marketingowy może korzystać z aplikacji A, zaś dział księgowy z aplikacji B. Uruchamianie innego oprogramowania będzie zablokowane. Podobne czynności możemy wykonywać również na innych polach, jak np. łączenie się z firmowymi zasobami tylko poprzez VPN, czy też ustalenie do jakiej sieci Wi-Fi ma łączyć się dane urządzenie. Rodzi się jednak pytanie - kto za to wszystkie zapłaci? Przecież tego typu rozwiązania kosztują. Firma Samsung posiada własną usługę o nazwie KNOX Express, która dedykowana jest firmom oraz... jest całkowicie darmowa. Wystarczy tylko posiadać urządzenie mobilne, które wspiera tego typu usługę i już możemy korzystać ze wszystkich dobrodziejstw, jakie daje nam ta usługa. Co ciekawe, z tego typu rozwiązania mogą również korzystać zwykli użytkownicy domowi, którzy pragną większej liczby opcji i chcą mieć nad swoimi urządzeniami większą kontrolę niż w przypadku pakietu My KNOX. Samsung KNOX Express jest usługą dużo bardziej rozbudowaną - będziemy musieli spędzić chwilę czasu, nim wgryziemy się wszystkie tajniki zarządzania użytkownikami, urządzeniami, czy też rolami. Jak tego typu usługa sprawdzi się w naszym teście oraz czy jest godna polecenia? Jakie usługi oferuje oraz czy jej konfiguracja nie spędzi nam snu z powiek? O tym wszystkim dowiecie się z tego artykułu. 1 2 3 4 5 6 7 8 następna › ostatnia » Poradnik Samsung KNOX Express. Darmowe rozwiązanie dla firm - SPIS TREŚCI 0 - Samsung KNOX Express: Bezpieczeństwo danych dla firm 1 - Tworzenie konta administracyjnego KNOX Express 2 - Omówienie panelu administracyjnego WWW 3 - Tworzenie użytkowników i dodawanie urządzeń do usługi KNOX Express 4 - Samsung EMM User Portal - Reguły w Samsung KNOX 5 - Instalacja udostępnionych przez administratora aplikacji 6 - Ktoś ukradł firmowe urządzenie - co robić? 7 - Podsumowanie - czy warto korzystać z Samsung KNOX Express? Tagi: bezpieczeństwo, biznes, knox, knox express, my knox, poradnik, samsung, smartfony, tablety, test,Paweł Pieczyrak