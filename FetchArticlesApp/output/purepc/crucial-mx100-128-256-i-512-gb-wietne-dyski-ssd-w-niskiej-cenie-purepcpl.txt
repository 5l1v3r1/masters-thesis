Crucial MX100 128, 256 i 512 GB. Świetne dyski SSD w niskiej cenie - SPIS TREŚCI 0 - Crucial MX100 są dobre, bo są dobre i tanie? 1 - Platforma testowa i metodologia pomiarowa 2 - AS SSD Benchmark - Zapis i odczyt sekwencyjny 3 - AS SSD Benchmark - Zapis i odczyt 4K 4 - AS SSD Benchmark - Zapis i odczyt 4K64T 5 - AS SSD Benchmark - Zapis i odczyt 4K IOPS 6 - AS SSD Benchmark - Zapis i odczyt 4K64T IOPS 7 - Kopiowanie plików MP3 8 - Kopiowanie plików ISO 9 - 7-Zip Test archiwum ISO 10 - Wiedźmin - Czas wgrywania prologu 11 - Crysis 2 - Czas instalacji 12 - Wielozadaniowość - Instalacja i kopiowanie 13 - Wielozadaniowość - Instalacja i rozpakowywanie 14 - Podsumowanie - Nowy król opłacalności? Crucial tu, Crucial tam, już Cruciala dosyć mam... eee... absolutnie! Przynajmniej dopóki producent bombarduje rynek dyskami SSD, które oferują najbardziej korzystny przelicznik ceny względem wydajności i pojemności. Fakty są niezaprzeczalne. Aktualnym dominatorem sceny pamięci półprzewodnikowych jest Crucial z modelem M500, sprzedający się niczym ciepłe bułeczki w poniedziałkowy ranek, jakiego konkurencja musi szczerze nienawidzić. Jednak niebawem będzie miała kolejne powody do rzucania szpetnymi przekleństwami - nowego zawodnika w lidze budżetowej. Seria Crucial MX100 stanowi potwierdzenie agresywnej polityki tego koncernu, bowiem w założeniach ma zapewniać niezłe osiągi za stosunkowo niewielkie pieniądze. Do naszej redakcji zawitały trzy warianty Crucial MX100 o pojemności 128, 256 i 512 GB, których test możecie zobaczyć poniżej. Czy będą lepsze od starszych modeli? Jak wypadną w porównaniu do bezpośrednich rywali? Szykuje się potencjalny hit sprzedażowy? Autor: Sebastian Oktaba Technologia napędzająca SSD funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Crucial MX100, czyli następcy Crucial M500, to poważne zmartwienie dla konkurencji i łakomy kąsek dla klientów. Cena 1GB przestrzeni magazynowej dla nośników półprzewodnikowych regularnie spada, aczkolwiek nie wynika to wyłącznie ze wspaniałomyślności producentów. Inżynierowie ciągle szukają oszczędności, kombinują z nowymi rodzajami pamięci, wybierają słabsze kontrolery lub dorzucają klauzule w umowach gwarancyjnych, określające maksymalną ilość zapisów komórek. Crucial MX100 nie jest żadnym wyjątkiem, ponieważ otrzymał 16 nm pamięci NAND MLC (wersja 128 GB podobno wciąż korzysta z układów 20 nm), które pozwoliły zredukować koszty jego wytworzenia. Teoretyczna szacowana żywotność takich układów będzie niższa od popularnych 19/20 nm modułów, trzeba jednak pamiętać, że mechanizmy przedłużające wytrzymałość komórek pamięci też ewoluują. Producent udziela na nośniki 36 miesięcy gwarancji, szacowany czas pracy urządzeń wynosi 1.500.000 godzin, ale jednocześnie zaznaczono, że jeżeli całkowita ilość zapisów (TBW) w ciągu trzech lat przekroczy 72 TB serwis przestaje obowiązywać (65 GB dziennie). Sytuacja wyglądała identycznie w przypadku Crucial M500, którego testowana nowość będzie powoli wypierać. Crucial MX100 zbudowano na ośmiokanałowym kontrolerze Marvell 88SS9189 znanym z modelu Crucial M550, zapewniającym całkiem przyzwoite osiągi oraz sprzętowe szyfrowanie 256-bitowym kluczem AES. Ponownie zastosowano kondensatory podtrzymujące zapisywanie danych po nieoczekiwanej utracie zasilania, jak również poprawiono ogólną energooszczędność układu (DevSLP). Względem poprzedników zwiększono odrobinę przestrzeń użytkową, natomiast wartości sekwencyjnego zapisu i odczytu zostały podrasowane, co jest szczególnie widoczne na przykładzie wersji 256 i 512 GB. Najsłabiej w całym rozrachunku wypada model 128 GB. Głównymi konkurentami Crucial MX100 będą natomiast GoodRam C-Series, Transcend SSD340, Transcend SSD370 oraz poczciwy Crucial M500, którego gwiazda nie blaknie pomimo upływających miesięcy. Nowości mają ogromną szansę solidnie namieszać na rynku, ponieważ producent zamierza stosować bardzo agresywną politykę cenową, zwłaszcza w przypadku modeli 256 i 512 GB. Jaki dysk SSD kupić? Test 100 dysków SSD i polecane dyski SSD 2014 Czy dysk SSD zwalnia po zapełnieniu? Test obciążeniowy 1 2 3 4 5 6 7 8 9 … następna › ostatnia » Crucial MX100 128, 256 i 512 GB. Świetne dyski SSD w niskiej cenie - SPIS TREŚCI 0 - Crucial MX100 są dobre, bo są dobre i tanie? 1 - Platforma testowa i metodologia pomiarowa 2 - AS SSD Benchmark - Zapis i odczyt sekwencyjny 3 - AS SSD Benchmark - Zapis i odczyt 4K 4 - AS SSD Benchmark - Zapis i odczyt 4K64T 5 - AS SSD Benchmark - Zapis i odczyt 4K IOPS 6 - AS SSD Benchmark - Zapis i odczyt 4K64T IOPS 7 - Kopiowanie plików MP3 8 - Kopiowanie plików ISO 9 - 7-Zip Test archiwum ISO 10 - Wiedźmin - Czas wgrywania prologu 11 - Crysis 2 - Czas instalacji 12 - Wielozadaniowość - Instalacja i kopiowanie 13 - Wielozadaniowość - Instalacja i rozpakowywanie 14 - Podsumowanie - Nowy król opłacalności? Tagi: crucial, crucial mx100, dysk ssd, marvell, mx100, ssd, test,Sebastian Oktaba