Porównanie - GF 9600GT vs. 8800GS - SPIS TREŚCI 0 - GF 9600GT a GF 8800GS 1 - MSI N9600GT-T2D512-OC 2 - Zotac GF9600GT AMP Edition 3 - Asus GF 8800GS 384MB TOP 4 - Dane techniczne i testy 5 - Testy #2 6 - Podsumowanie Jak wiadomo, GeForce 9600GT oraz 8800GS są w sprzedaży od jakiegoś już czasu, jednak wciąż wielu potencjalnych nabywców waha się, która z tych kart jest lepsza i którą bardziej opłaca się kupić. Karty te są oferowane w bardzo zbliżonych do siebie cenach, co jeszcze bardziej utrudnia wybór. My postanowiliśmy wyjść niezdecydowanym naprzeciw i prezentujemy porównanie tych akceleratorów. Zapraszamy do recenzji! Autor: Torque - Łukasz Gabryś GF 9600GT, a GF 8800GS - czym się różnią? Zaczniemy od teoretycznie starszej karty, czyli 8800GS; teoretycznie bo ich premiery dzieli dosłownie kilka dni. Karta bazuje na dobrze nam znanym z GF8800GT/GTS 512MB chipie G92. Jest on również wykonany w technologii 65nm i zbudowany został z 754mln tranzystorów. W porównaniu do 8800GT został zablokowany jeden blok jednostek cieniujących (pozostało ich 6). W związku z tym GF8800GS ma pozostawione do dyspozycji 96 jednostek shader wraz z 48 TMU i 12 ROPami. Nie obeszło się też bez cięć w podsystemie pamięci, przez co szyna ma szerokość mniejszą o 1/4 od pełnego 8800GT i ma 192 bity. Ponadto karta, podobnie jak reszta serii 8, obsługuje DirectX 10 oraz Shader Model 4.0. Jeśli chodzi o taktowania, to nVidia w tym wypadku zaleca 550MHz dla rdzenia oraz 1375MHz dla jednostek shader. Pamięci typu GDDR3 powinny pracować z częstotliwością 800/1600MHz. Jednak my do testów dostaliśmy kartę Asusa z serii TOP, przez co testowany przez nas model odbiega trochę od zalecanych taktowań. Jego rdzeń pracuje z częstotliwością 600MHz, shadery 1674MHz natomiast pamięci 900/1800MHz. Niby różnica niewielka, ale w zależności od gry zawsze parę klatek więcej wyświetli. Teraz przyszedł czas na GeForce 9600GT. Jak widać, karta na początku ma już cyfrę 9 zamiast 8, co sugerowałoby nam zmianę architektury względem serii 8. Jednak, jak się zaraz okaże, rewolucji nie ma. G94, który jest podstawą dla GeForce 9600GT, jest tylko lekką modyfikacją dobrze znanego G92. Proces technologiczny pozostał ten sam (65nm), pozbyto się za to zbędnych tranzystorów i teraz ich liczba wynosi 505mln. Udało się to dzięki temu, że zredukowano o połowę ilość jednostek cieniujących do 64 (8800GTS posiada ich 128). Nie zmieniono za to ilości jednostek ROP, których nadal jest 16. W porównaniu do poprzednika, czyli 8600GT/GTS, jest to duży skok do przodu, ponieważ posiadał on tylko 32 shadery. Podsystem pamięci opiera się na 256-bitowej szynie danych (bez zmian w porównaniu do 8800GT/GTS) oraz pamięciach typu GDDR3. Pod względem taktowań według zaleceń nVidii układ powinien być taktowany z częstotliwością 650MHz dla rdzenia, 1650MHz dla jednostek shader oraz 900/1800MHz dla pamięci. Jednak testowane u nas modele od Zotaca oraz MSI mają nieznacznie podniesione taktowania. Oczywiście, takie rzeczy jak PCI Express 2.0 oraz HDMI są w standardzie, ale obsługa dla DirectX 10.1 mogła zostać dodana. Platforma testowa: Każda karta graficzna była przetestowana w komputerze opartym na procesorze Intel Pentium Dual Core E2160, podkręconym do 3100MHz (345×9), wyposażonym w 2GB RAMu. Szczegółowa specyfikacja platformy testowej znajduje się poniżej: Typ podzespołu Model Procesor Intel Pentium Dual Core E2160@3100MHz Płyta główna MSI P35 Neo2-FR bios v1.84 Pamięć RAM 2x 1GB OCZ Dual Platinum Rev. 2@430MHz CL4-4-4-12 Dysk twardy Seagate 7200.9 160GB Zasilacz Tagan U33 II-Force 400W Napęd optyczny LG GSA-H42N Monitor Iiyama ProLite B2403WS 24" Wszystkie testy były przeprowadzane na systemie Windows XP Professional z zainstalowanym Service Packiem 2 oraz wszystkimi aktualizacjami. Do testów użyliśmy sterowników: Forceware 169.32 WHQL dla GeForce 8800GS Forceware 174.16 WHQL dla GeForce 9600GT 1 2 3 4 5 6 7 następna › ostatnia » Porównanie - GF 9600GT vs. 8800GS - SPIS TREŚCI 0 - GF 9600GT a GF 8800GS 1 - MSI N9600GT-T2D512-OC 2 - Zotac GF9600GT AMP Edition 3 - Asus GF 8800GS 384MB TOP 4 - Dane techniczne i testy 5 - Testy #2 6 - Podsumowanie Tagi: 8800gs, 9600gt, geforce, geforce 8800gs, geforce 9600gt,Torque