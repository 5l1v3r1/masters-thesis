Battlefield Hardline. Test procesorów i kart graficznych - SPIS TREŚCI 0 - Battlefield Hardline z ciężkim pakietem zabezpieczeń 1 - Battledield Hardline - Miejsca testowe i metodologia 2 - Battlefield Hardline - Porównanie ustawień graficznych 3 - Platforma FCAT do zgrywania obrazu 4 - Platforma testowa i wykorzystane sterowniki 5 - Test kart graficznych w Battlefield Hardline - 1920x1080 / High / MSAA x2 6 - Test kart graficznych w Battlefield Hardline - 1920x1080 / Ultra / MSAA x4 7 - Test kart graficznych w Battlefield Hardline - 2560x1440 / Ultra / MSAA x2 8 - Test procesorów w Battlefield Hardline na GeForce GTX 980 - 1920x1080 / Ultra / HBAO 9 - Test procesorów w Battlefield Hardline na Radeon R9 290X - 1920x1080 / Ultra / HBAO 10 - Podsumowanie - Jaki komputer do Battlefield Hardline? Wymagania sprzętowe Battlefield Hardline nie wyglądają na przerażające? Myślicie, że wystarczy dowolny czterordzeniowy procesor i karta graficzna średniej klasy? Jeśli wierzyć marketingowcom to owszem... jednak już wielokrotnie byliśmy świadkami całkowitego rozmijania się optymistycznych deklaracji z brutalną rzeczywistością. Battlefield Hardline również wzbudza uzasadnione obawy, zwłaszcza że niektóre zapisy w oficjalnych wymaganiach sprzętowych są kompletnie pozbawione logiki. Jakiego komputera rzeczywiście potrzeba do komfortowej rozgrywki pokażą dopiero szczegółowe testy procesorów i kart graficznych. Czy Battlefield Hardline będzie kolejnym powodem do modernizacji peceta? Tego dowiecie się przeglądając wykresy w niniejszej publikacji. Autor: Sebastian Oktaba Battlefield Hardline to najnowsza odsłona bestsellerowej serii wyhodowanej przez Electronic Arts, które postanowiło powierzyć to zadanie studiu Visceral Games (znanemu z Dead Space), zamiast sprawdzonemu DICE zaangażowanemu aktualnie w pozostałe projekty koncernu m.in.: Star Wars Battlefront. Dotychczas akcja toczyła się podczas mniej lub bardziej realnych konfliktów zbrojnych, gdzie kierowaliśmy poczynaniami żołnierzy i operowaliśmy wojskowym sprzętem. Battlefield Hardline poszedł w zupełnie innym kierunku. Zamiast munduru amerykańskiego marines przejmiemy odznakę pewnego gliniarza z Miami, rzucającego wyzwanie mafijnemu półświatkowi. Będziemy więc uczestniczyć w zatrzymaniach podejrzanych, nalotach na meliny oraz konfiskowaniu narkotyków. Filozofia rozgrywki nie uległa poważniejszej metamorfozie - nadal widzimy akcję z perspektywy pierwszoosobowej i eliminujemy dziesiątki oponentów, oglądając między rozróbami długaśne przerywniki filmowe. Jakiego komputera rzeczywiście potrzeba do komfortowej rozgrywki pokażą dopiero szczegółowe testy procesorów i kart graficznych. Czy Battlefield Hardline będzie kolejnym powodem do modernizacji peceta? Minimalna zalecana konfiguracja do Battlefield Hardline prezentuje się naprawdę skromnie. Zaledwie Athlon II / Core i3 oraz Radeon HD 5770 / GeForce GTX 260 miałyby wystarczyć do zaspokojenia apetytu produkcji napędzanej jednym z najnowocześniejszych silników? Developer oczywiście nie zdradza jakie ustawienia będą grywalne na takim zestawie, ale fajerwerków lepiej nie oczekiwać. Bardzo interesująco wygląda natomiast enigmatyczna rekomendowana konfiguracja gdzie widnieje czterordzeniowy Intel lub sześciordzeniowy AMD, czyli najpewniej dowolne Intel Core i5 albo AMD FX-6000. Niemniej dopiero AMD Radeon R9 290 sparowany z GeForce GTX 760 musi budzić zniesmaczenie, wszak obydwie karty graficzne dzieli gigantyczna przepaść wydajności sięgająca momentami 60-70% na korzyść Radeona. Ponieważ Battlefield od czasów czwartej odsłony zdecydowanie bliżej do rozwiązań AMD aniżeli NVIDII, poniższa sytuacja jest mocno dezorientująca. Niedopatrzenie czy zawoalowana sugestia? Minimalna zalecana konfiguracja do Battlefield Hardline: Procesor: Athlon II/Phenom II 2.8 GHz / Intel Core i3/i5 2.4 GHz Karta graficzna: Radeon HD 5770 / GeForce GTX 260 System: Windows Vista SP2 64-bit Pamięć operacyjna: 4 GB RAM Miejsce na dysku: 60 GB Rekomendowana konfiguracja do Battlefield Hardline: Procesor: Czterordzeniowy Intel / Sześciordzeniowy AMD Karta graficzna: Radeon R9 290 / GeForce GTX 760 System: Windows 8 64-bit Pamięć operacyjna: 8 GB RAM Miejsce na dysku: 60 GB Battlefield Hardline działa na usprawnionym silniku Frostbite trzeciej generacji, który był również wykorzystywany w Battlefield 4. Jakość oprawy graficznej jest zatem bardzo zbliżona do poprzednika, prezentując zwykle przyzwoity poziom - tekstury są wysokiej rozdzielczość, modele postaci nie odpychają sztucznością, zaś refleksy świetlne wiarygodnie odzwierciedlono, podobnie jak efekty cząsteczkowe. Standardowo zaimplementowana została także obsługa Mantle, niskopoziomowego API stanowiącego alternatywę dla wszędobylskiego DirectX, które powstało z myślą o kartach graficznych AMD Radeon bazujących na architekturze GCN. Korzyści płynące z zastosowania Mantle będą odczuwalne przede wszystkim w sytuacjach, gdzie wąskim gardłem okazuje się procesor, ograniczający wydajność karty graficznej. Właściciele sprzętu AMD mogą wtedy zyskać niemałe przyspieszenie, aczkolwiek w scenariuszach typowo graficznych korzyści będą raczej marginalne. UWAGA: Ze względu na upierdliwe zabezpieczenia Battlefield Hardline, test procesorów na razie zawiera tylko symulację rdzeni oraz wątków na Intel Core i7-3770K. Niestety po kilkukrotnej zmianie karty graficznej albo ustawień procesora, gra automatycznie się blokuje i trzeba odczekać kilkanaście godzin, zanim ponownie można wrócić do testowania. Przypomina się Dragon Age: Inkwizycja... FCAT vs FRAPS. Porównanie metod testowania kart graficznych 1 2 3 4 5 6 7 8 9 … następna › ostatnia » Battlefield Hardline. Test procesorów i kart graficznych - SPIS TREŚCI 0 - Battlefield Hardline z ciężkim pakietem zabezpieczeń 1 - Battledield Hardline - Miejsca testowe i metodologia 2 - Battlefield Hardline - Porównanie ustawień graficznych 3 - Platforma FCAT do zgrywania obrazu 4 - Platforma testowa i wykorzystane sterowniki 5 - Test kart graficznych w Battlefield Hardline - 1920x1080 / High / MSAA x2 6 - Test kart graficznych w Battlefield Hardline - 1920x1080 / Ultra / MSAA x4 7 - Test kart graficznych w Battlefield Hardline - 2560x1440 / Ultra / MSAA x2 8 - Test procesorów w Battlefield Hardline na GeForce GTX 980 - 1920x1080 / Ultra / HBAO 9 - Test procesorów w Battlefield Hardline na Radeon R9 290X - 1920x1080 / Ultra / HBAO 10 - Podsumowanie - Jaki komputer do Battlefield Hardline? Tagi: amd, battlefield hardline, geforce gtx, intel, karta graficzna, nvidia, procesor, radeon, test,Sebastian Oktaba