GoodRam Iridium Pro. Polski SSD rywalem Samsunga i Plextora? - SPIS TREŚCI 0 - Polski konkurent dla Samsung 850 Pro i Plextor M6 Pro 1 - GoodRam Iridium Pro 480 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - GoodRam Irdium Pro Dyski SSD GoodRam Iridium Pro firmy Wilk Elektronik to nowości skierowane do wymagającego użytkownika, który oczekuje przede wszystkim ponadprzeciętnej wydajności i dłuższego okresu gwarancyjnego, niż zapewniają standardowe nośniki półprzewodnikowe. Polski producent poszedł ścieżką Samsunga 850 Pro, Intela 730 oraz Plextora M6P, próbując pozyskać klientów wśród dotychczas trochę pomijanej grupy docelowej - entuzjastów, profesjonalistów i graczy. GoodRam Iridium Pro rzucają rękawicę najmocniejszym zawodnikom, więc spodziewam się brutalnej rywalizacji na szczytach wykresów, zwłaszcza iż poziom cenowy tych urządzeń jest zbliżony. Nasza redakcja sprawdziła już kondycję modeli o pojemności 240 i 480 GB - sami zobaczcie jak wypadły... Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. GoodRam Iridium Pro rzucają rękawicę najmocniejszym zawodnikom, więc spodziewam się brutalnej rywalizacji na szczytach wykresów, zwłaszcza iż poziom cenowy tych urządzeń jest zbliżony. GoodRam wprowadzając do portfolio serię Iridium Pro trochę zmienił swoją politykę, dotychczas skupioną głównie na produktach mniej lub bardziej budżetowych, skręcając w kierunku sektora premium. Marka jest bowiem kojarzona z tańszymi konstrukcjami, ale cieszącymi się dobrymi opiniami wśród amatorów SSD. Modele C50 i C100 okazały się atrakcyjnie wycenione w stosunku do parametrów, trafiły również w odpowiedni moment zgarniając solidny kawałek rynku (dzięki m.in.: wpadce Kingston V300), aczkolwiek C40 napotkały już odczuwalnie silniejszy opór konkurencji. Firma obserwując wzrost zainteresowania dyskami półprzewodnikowymi wyższej klasy postanowiła jednak rozszerzyć ofertę, zamiast walczyć o stosunkowo niewielkie pieniądze w kategorii zdominowanej przez gigantów branży, zadowalających się minimalnymi marżami. Oczywiście GoodRam nie porzuca dobrze znanego podwórka - oprócz Iridium Pro zadebiutowały też zdecydowanie tańsze Iridiumy (odpowiedniki Transcend SSD370 i Crucial BX100), którymi zajmiemy się niebawem. GoodRam Iridium Pro zbudowano na czterordzeniowym kontrolerze Phison PS3110-S10 oraz synchronicznych pamięciach Toshiba A19 MLC NAND, spotykanych chociażby w nośnikach Plextor M6P. Modele 240 i 480 GB charakteryzują się praktycznie identycznymi osiągami tzn.: 520/530 MB/s dla zapisu oraz 560 MB/s w przypadku odczytu sekwencyjnego przy IOPS sięgających 88.000/100.000. Obydwa nośniki otrzymały także pamięć podręczną w ilości 256 MB DDRL3 (240 GB) albo 512MB DDRL3 (480 GB), zaś wytrzymałość określono na 600 TB (240 GB) oraz 800 TB (480 GB). Kontroler posiada też funkcje SmartRefresh, SmartFlush oraz GuaranteedFlush zapewniające zwiększone bezpieczeństwo i integralność danych w przypadku ich zaburzenia lub nagłego odcięcia zasilania. Dodajmy do tego jeszcze 2.000.000 MTBF i pięcioletni okres gwarancyjny z darmowym wsparciem technicznym, aby uzyskać kompletny obraz GoodRam Iridium Pro. Wygląda to naprawdę imponująco! Niestety wszystkie bajery sprzętowe poskutkowały wymiernym wzrostem ceny testowanych urządzeń. 1 2 3 4 5 6 7 8 9 … następna › ostatnia » GoodRam Iridium Pro. Polski SSD rywalem Samsunga i Plextora? - SPIS TREŚCI 0 - Polski konkurent dla Samsung 850 Pro i Plextor M6 Pro 1 - GoodRam Iridium Pro 480 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - GoodRam Irdium Pro Tagi: 19 nm MLC, dysk ssd, goodram, iridium pro, phison, plextor, samsung, ssd, test,Sebastian Oktaba