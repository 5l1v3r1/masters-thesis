Mysz komputerowa, zwierzątko towarzyszące nam już od lat sześćdziesiątych ubiegłego wieku, wiernie pracuje pod naszą dłonią kiedy tylko jej potrzebujemy. Najpierw mogliśmy cieszyć się kulką, która zajmowała nam wolny czas czyszczeniem z kurzu, potem czerwone diody nie odstępowały nas na krok, lecz teraz nadchodzi nowa era myszek dla przeciętnego konsumenta, czyli nas. Myszka z laserem (proszę nie kojarzyć z mieczem z popularnej filmowej sagi), która dziś wchodzi na nasz rynek w bardzo przystępnych cenach. Dwie z nich trafiły do naszego laboratorium PurePC.pl - Traveller 515 Laser oraz Traveller 915 Laser firmy Genius. Autor: eMJotka - Marta Jaszczyk Na początku było koło. Z czasem wymyślono kulę, którą zastosowano w myszach komputerowych. Dosyć precyzyjna, jak na tamte czasy, ale każdy z nas pamięta cotygodniowe „przyjemne” czyszczenie rolek z kurzu, byśmy mogli ponownie trafiać w ikonki bez nadwyrężania nadgarstków. Dodatkową rozrywkę mieli uczniowie na lekcjach informatyki, gdzie często kulki znikały z myszek, a znajdywały się w kieszeniach innych i w ten sposób jakże pouczająca godzina lekcyjna mijała pod znakiem teorii. Kilka lat temu innowacją okazała się optyka, gdzie po kolei poznawaliśmy czułości sensorów, tu już wkraczały tylko dodatkowe przyciski multimedialne przy myszach i ergonomia. Aż tu nagle (no, może nie tak nagle...) powitać możemy myszki laserowe dla zwykłych zjadaczy chleba, nierażące oczu jak optyczne i osiągające wysokie dpi (czyt. czułość). Przykładami takich myszy są Traveller 515 Laser oraz Traveller 915 Laser, obydwie firmy Genius, słynącej ze sprzętu wysokiej jakości przy korzystnej cenie. 1 2 3 następna › ostatnia » Tagi: genius, mysz, mysz laserowa,eMJotka