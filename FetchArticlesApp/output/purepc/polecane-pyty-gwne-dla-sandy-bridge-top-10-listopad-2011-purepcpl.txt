Polecane płyty główne dla Sandy Bridge - TOP 10 - Listopad 2011 - SPIS TREŚCI 0 - Topowa dziesiątka 1 - ASRock H61M-GE 2 - Gigabyte GA-Z68P-DS3-B3 3 - MSI P67A-C45 B3 4 - Asrock Z68 Extreme3 Gen3 5 - Asus P8Z68-V Pro 6 - Asus Maximus IV Gene-Z 7 - Asus P8Z68 Deluxe 8 - MSI Z68A-GD80 (G3) 9 - ASRock Z68 Extreme7 Gen3 10 - Maximus IV Extreme-Z Sprawdziłeś dziesiątki testów, przeanalizowałeś setki wykresów i przeczytałeś tysiące opinii na forach dyskusyjnych, ale wciąż nie potrafisz zdecydować jaką płytę główną kupić dla swojego Sandy Bridge? PurePC przybywa na ratunek wszystkim zagubionym w odmętach ofert czołowych producentów, prezentując subiektywny poradnik zakupowy, który ułatwi podjęcie właściwej decyzji. W naszym serwisie przetestowaliśmy dotychczas dwadzieścia pięć płyt głównych pod podstawkę LGA 1155, dlatego teraz zdecydowaliśmy się przygotować krótkie zestawienie mające odpowiedzieć na pytanie, jakimi produktami przy danej kwocie warto się zainteresować. Głównym kryterium była nie tylko cena, ale również wyposażenie, specyfikacja, budowa sekcji zasilających oraz ogólna jakość wykonania - w końcu to właśnie te cechy decydują o wynikach podkręcania procesorów. Wybraliśmy zatem dziesięć płyt głównych w przedziale od 200 do 1500 złotych, które naszym skromnym zdaniem są obecnie najciekawszymi propozycjami. Autor: Gi3r3k - Paweł Grosiak Poniższe zestawienie w żaden sposób nie aspiruje do miana testu przekrojowego, dlatego nie uświadczycie tutaj żadnych wykresów, pomiarów czy drobiazgowego opisu komponentów. Skupiamy się wyłącznie na ogólnej atrakcyjności danego produktu z punktu widzenia konsumenta, oczywiście popartego naszymi doświadczeniami i wcześniejszymi publikacjami. Osoby zainteresowane naszymi testami płyt głównych odsyłamy bezpośrednio do bogatej bazy artykułów PurePC: Test Płyt Głównych LGA 1155 z chipsetem P67 pod Sandy Bridge Test płyt LGA 1155 - ECS, Foxconn i Gigabyte z Intel P67 Test płyt głównych LGA 1155 z chipsetem Z68 pod Sandy Bridge Test płyt głównych LGA 1155 - Intel Z68 w pięciu smakach Przedział cenowy od 200 do blisko 1500 złotych jest niezwykle szeroki, dlatego trudno wskazać absolutnie wszystkie ciekawe płyty główne, dostępne aktualnie na sklepowych półkach. Zdecydowaliśmy więc postawić sobie jedno odgórne ograniczenie - wybieramy tylko dziesięć modeli, które naszym zdaniem są najbardziej atrakcyjne w danej kategorii. Oczywiście mamy również pełną świadomość, że dla polecanych konstrukcji zawsze znajdzie się alternatywa, aczkolwiek niżej podane „mobasy” to prawdziwa śmietanka. Na kolejnych stronach znajdziecie specyfikację techniczną każdej płyty głównej oraz ewentualne odniesienia do testu polecanego modelu na łamach PurePC. Najważniejszy będzie jednak obszerny komentarz, określający do kogo dany produkt jest skierowany i kto może być nim najbardziej zainteresowany. Naturalnie, nie zapominamy także o naszym motto, czyli "wiemy, co się kręci" - możliwości podkręcania są dla nas bardzo ważne, tuż obok ceny i jakości wykonania. Zaciekawieni? W takim razie do biegu, gotowi... start! 1 2 3 4 5 6 7 8 9 … następna › ostatnia » Polecane płyty główne dla Sandy Bridge - TOP 10 - Listopad 2011 - SPIS TREŚCI 0 - Topowa dziesiątka 1 - ASRock H61M-GE 2 - Gigabyte GA-Z68P-DS3-B3 3 - MSI P67A-C45 B3 4 - Asrock Z68 Extreme3 Gen3 5 - Asus P8Z68-V Pro 6 - Asus Maximus IV Gene-Z 7 - Asus P8Z68 Deluxe 8 - MSI Z68A-GD80 (G3) 9 - ASRock Z68 Extreme7 Gen3 10 - Maximus IV Extreme-Z Tagi: polecane, płyty główne, top 10, top10,Gi3r3k