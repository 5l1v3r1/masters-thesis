Jak dobrze wybrać elementy komputera? Poradnik zakupowy - SPIS TREŚCI 0 - Jaki komputer kupić? Poradnik zakupowy 1 - Jaki wybrać procesor? 2 - Jakie wybrać chłodzenie procesora? 3 - Jaką wybrać płytę główną? 4 - Jaką pamięć RAM wybrać? 5 - Jaką kartę graficzną wybrać? 6 - Jaki dysk SSD i HDD wybrać? 7 - Jaki zasilacz wybrać? 8 - Jaką obudowę wybrać? 9 - Jaki monitor wybrać? 10 - Jaki system operacyjny wybrać? 11 - Podsumowanie - Jakie podzespoły wybrać? Osoby kupujące komputer dzielą się zasadniczo na dwie kategorie: mniej lub bardziej obeznanych w tematach sprzętowych i kompletnych laików zdanych na łaskę sprzedawców. Dla pierwszych przeznaczone są nasze cykliczne publikacje z zestawami komputerowymi, natomiast drugim postaramy się dzisiaj przybliżyć proces wyboru poszczególnych komponentów. Podpowiemy czym powinni się kierować żeby nie zostać, kolokwialnie rzecz ujmując, wykiwanym przez sprzedawcę. Spróbujemy też prześledzić proces decyzyjny dotyczący zakupu nowego sprzętu komputerowego. Większość stałych bywalców PurePC może odnieść wrażenie, iż tłumaczymy rzeczy absolutnie oczywiste, ale prosimy o wyrozumiałość również dla mniej doświadczonych czytelników. W końcu nikt nie rodzi się ze znajomością specyfikacji wszystkich procesorów czy kart graficznych. Od czego więc zaczniemy? Autor: Maciej Wawrzynowski Pierwszym krokiem jest określenie przeznaczenia naszego przyszłego komputera. Zupełnie inne wymagania stoją bowiem przed maszyną do grania, a urządzeniem do odbierania poczty czy przeglądania zasobów internetu. Odpowiedzenie sobie na postawione wyżej pytanie to połowa sukcesu. Na potrzeby publikacji weźmiemy pod uwagę kilka scenariuszy, na podstawie których określimy czym się kierować przy podejmowaniu decyzji zakupowych. Pierwszą z nich będzie domowy komputer przeznaczony do poczty, internetu i prostych gier z Facebooka, ewentualnie jakichś starszych, niewymagających gier. Kolejnymi będą dwa zestawy do grania, tańszy i droższy, przy czym zakładamy, że użytkownik nie planuje podkręcać procesora. Następnie przejdziemy do najdroższego zestawu przeznaczonego do grania, gdzie doświadczony użytkownik może podnieść wydajność poprzez overclocking. Ostatnia konfiguracja dedykowana będzie osobie która zajmuje się obróbką multimediów (wideo/zdjęcia), jednak nie robi tego zawodowo. Oczywiście takich konfiguracji można tworzyć tysiące lecz kilka konkretnych przykładów powinno dosyć wyraźnie nakreślić na co warto zwracać uwagę. Większość stałych bywalców PurePC może odnieść wrażenie, iż tłumaczymy rzeczy absolutnie oczywiste, ale prosimy o wyrozumiałość również dla mniej doświadczonych czytelników. Kolejnym, wcale nie mniej istotnym czynnikiem będzie określenie ilości pieniędzy, jaką chcemy przeznaczyć na nasz zestaw. Musimy sobie zdawać sprawę, że często przy zakupie komputera nie bierzemy pod uwagę kosztów dodatkowych takich jak system operacyjny czy nawet takich rzeczy jak monitor, myszka lub klawiatura. Oczywiście, jeżeli jest to wymiana starego komputera na nowszy, to prawdopodobnie wszystkie te peryferia już posiadacie, jednak w tym artykule skupimy się na zakupie kompletnego zestawu komputerowego (jednostka centralna i monitor). Ważne, aby zakładać realny budżet, ponieważ może się okazać, że chcemy złożyć wydajną maszynkę do gier za około 2000 złotych, co jest po prostu niewykonalne. Inną sprawą jest natomiast kupowanie podzespołów odpowiedniej jakości, w końcu nikt nie chciałby, żeby jego wymarzona platforma gamingowa nagle poszła z dymem, ponieważ zakupił tani zasilacz. Takich niuansów jest naprawdę bardzo dużo. Komputery są obecne w życiu każdego z nas, jednak to przejście z maszyn obliczeniowych rozmiarów pokoju, do stosunkowo niewielkich urządzeń nazwanych po prostu "Personal Computer" było kamieniem milowym ogólnie przyjętej cyfryzacji życia. Niegdyś służące tylko wojsku, teraz potrafią odtwarzać muzykę, film, bawić grą, a dzięki internetowi stanowić okno na świat dla osób starszych lub niepełnosprawnych. Komputery osobiste stały się tak ważnym elementem życia jak pralka, lodówka, telefon czy samochód. Podlegają również takim samym prawom starzenia się sprzętu (w sensie technologicznym) i degradacji elektroniki. Warto więc trochę poczytać, aby zakupić urządzenie, które będzie nam służyło przez kilka następnych lat... bądź miesięcy, w przypadku ambitnych graczy mających chrapkę na wysokie detale we wszystkich produkcjach. Zabieganym osobom może przyjść do głowy zakup gotowego zestawu złożonego przez sprzedawcę. My wychodzimy z założenia, że świadomy konsument to szczęśliwy konsument. Niestety wszyscy znamy historie o nieuczciwych handlowcach montujących podzespoły poserwisowe albo takie, których akurat duża ilość leży na magazynie. Warto mieć kontrolę nad tym co się kupuje, by nie zostać zrobionym w przysłowiowego balona. 1 2 3 4 5 6 7 8 9 … następna › ostatnia » Jak dobrze wybrać elementy komputera? Poradnik zakupowy - SPIS TREŚCI 0 - Jaki komputer kupić? Poradnik zakupowy 1 - Jaki wybrać procesor? 2 - Jakie wybrać chłodzenie procesora? 3 - Jaką wybrać płytę główną? 4 - Jaką pamięć RAM wybrać? 5 - Jaką kartę graficzną wybrać? 6 - Jaki dysk SSD i HDD wybrać? 7 - Jaki zasilacz wybrać? 8 - Jaką obudowę wybrać? 9 - Jaki monitor wybrać? 10 - Jaki system operacyjny wybrać? 11 - Podsumowanie - Jakie podzespoły wybrać? Tagi: co kupić, jaki komputer, karta graficzna, polecane, poradnik, procesor, zestawy komputerowe,Maciej Wawrzynowski