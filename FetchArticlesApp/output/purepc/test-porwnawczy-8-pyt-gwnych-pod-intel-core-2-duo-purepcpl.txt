Od kilku miesięcy trwa już wydajnościowa dominacja procesorów Intela Core 2 Duo, platforma zdobywa coraz większą rzeszę zwolenników. Mamy dwa dominujące chipsety: Intel 975x oraz P965, a na horyzoncie pojawił się już trzeci, od dawna oczekiwany nForce 680i. Ponieważ płyt opartych na nim na razie jest niewiele, postanowiliśmy przeprowadzić test porównawczy płyt głównych oparty o wspomniane dwie pierwsze pozycje. Czy poszczególne modele oparte o tę samą architekturę mogę się dość znacznie różnić wydajnością? Która z płyt najlepiej nadaje się do Overclockingu (OC)? Na te pytania postaramy się odpowiedzieć w poniższym teście. Autorzy: Łukasz "KvaNfield" Poczęsny Kamil "Janio" Janicki Modele płyt, które wzięliśmy pod lupę to: począwszy od referencyjnego Intela 975XBX poprzez budżetowe MSI oraz Foxconna bez obsługi SLI, do bogato wyposażonych istnych kombajnów, takich jak Gigabyte GA-965P-DQ6, czy Asus P5W64 WS Professional Wall Street Quartet. Oto dokładna lista modeli, które poszły pod naszą redaktorską lupę: Abit AW9D Asus P5W64 WS Professional Wall Street Quartet Foxconn P9657AA-8KS2H Gigabyte GA-965P-DQ6 Gigabyte GA-965P-DS4 Intel 975XBX MSI P965 Platinium MSI P965 Neo A tak prezentowała się nasza platforma testowa: Procesor: Intel Core 2 Duo X6800 Pamięć: OCZ PC6400 4x512 MB Karta Grafiki: 2xGeforce 7950 GT Premium Dysk Twardy: WD 800 JD Zasilacz: be quiet! Dark Power 600W Chłodzenie procesora: Scythe Infinity System operacyjny: Windows XP Professional z Service Pack 2 Jak widać dobraliśmy sprzęt z najwyższej półki, co gwarantowało nam możliwość przetestowania płyt pod dużym obciążeniem, a odblokowany mnożnik procesora Intel Core 2 Duo X6800 otworzył nam drogę do sprawdzenia, jak się ma maksymalne FSB osiągane przez płytę do tego, co pozwala nam producent ustawić w BIOS'ie. Na początek pokrótce przedstawimy przyjęte przez nas kryteria oceny: Wyposażenie - czyli ilość złącz SATA, PCI Express, itd. oraz co poza płytą czekało jeszcze w pudełku. Rozmieszczenie elementów na PCB - patrząc pod kątem praktycznego użytkowania, montażu i demontażu. BIOS - Opcje Overclockingu - czyli jakie możliwości ustawień od OC daje nam sama płyta. Max FSB - jaką maksymalną stabilną magistralę udało nam się uzyskać na niezmodowanej płycie. Testy wydajności - jedno z najważniejszych kryteriów oceny mówiące nam, co naprawdę potrafi dana płyta. Dość wnikliwe sprawdzenie wydajności zapewniło nam przyjęte zestawienie metodologii testów wydajności, przebiegające przez wiele środowisk w jakich przyjdzie pracować naszemu maleństwu, oto ona: SiSoft Sandra 2007 SuperPi próbka 1 M/16 M Cinebench 2003 ver. 32 bit. Science Mark WPrime Aquamark Single i SLI 3d Mark 01 Single 3d Mark 03 Single 3d Mark 06 Single i SLI PC Mark 05 Single SPECView perf 9.0 1 2 3 4 5 6 7 8 9 … następna › ostatnia » Tagi: core 2 duo, porównanie, płyty główne, test,Rafał Romański