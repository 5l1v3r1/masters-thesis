Recenzja użytkownika: MSI Z77A-GD65 Gaming - SPIS TREŚCI 0 - Rzut oka na MSI Z77A-GD65 Gaming 1 - Co kryje się pod maską? 2 - Komu, komu Gaming do domu? Puka kurier do mych drzwi... niesie płytę MSI... Dobra, dobra koniec głupot... Nie powiem, oczekiwałem tej paczki z niemałym zainteresowaniem. Cóż nowego dało się wymyślić korzystając z wysłużonej konstrukcji, jaką jest układ Intel Z77? W chwili obecnej wybór modeli z tym chipsetem jest naprawdę przeogromny, a każdy z producentów płyt głównych ma w swojej ofercie po kilka odmian „zet 77”, począwszy od średniaków, kończąc na flagowych konstrukcjach za grube pieniądze... Czy MSI-Z77A-GD65 Gaming jest takim średniakiem? Czy może jest to wyrób z wyższej półki? No cóż, dopóki się tego nie sprawdzi, to się nie dowiemy... Więc do roboty! Nie będę się jednak zbytnio rozpisywał, bo z tego co wiem, chłopaki z PurePC rzucili już płytę na warsztat w celu dokładnych testów. Natomiast jeśli chcecie przeczytać subiektywne odczucia użytkownika, to poniższa mini-recenzja będzie ku temu najlepszą okazją. Autor: Jonathan - Adam Miller Zdjęcia: Apo5 - Mateusz Orłowski Po rozpakowaniu kartonu oczom mym ukazało się ładne czarno-czerwone pudełko. Pierwsza myśl - nie wiem czemu, ale design skojarzył mi się z grą Dragon Age 2. Mniejsza z tym, kogo interesuje pudełko? Pierwszy rzut oka na płytę i trochę mieszane uczucia... Niby kolorystyka fajna. Niby czerń i czerwień. Niby. Czerń znowu jest ciemnym brązem. Dlaczego???!!! Przecież MSI miało już taki piękny odcień PCB - kto pamięta K8N Neo4 Platinum, ten wie o co mi chodzi. Wprawdzie ta MOBO miała wiele innych lipnych kolorów, ale za tamten odcień czerni wielu moderów byłoby wdzięcznych producentowi. Wstawki czerwone, wpadają lekko w odcień różu, zamiast w nasyconą czerwień. OK, to tylko moje odczucia... ale zapewne wiele osób je podzieli. Ogólnie naprawdę nie jest źle. Wszystkie porty PCI-e, porty SATA oraz słoty pamięci są w kolorze czarnym. Dla mnie duży plus. Przydałoby się tylko pokolorować na ciemno wszystkie wejścia i wyjścia na tylnym panelu (może jeszcze socket i piny? ;] - przyp.: Caleb). Wtedy naprawdę byłaby to ładna płyta. To są jednak tylko szczegóły, ale podobno diabeł tkwi właśnie w nich. Jeżeli już o tym mowa, to zerknijmy jakimi to szczegółami różni się wersja GAMING od zwykłej MSI Z77A-GD65. Zrezygnowano z kolorystyki czarno-niebieskiej. Zmieniono kształt i kolor systemu chłodzenia. Proste radiatory z napisami „MILITARY CLASS III” i „OC GENIE II” zamieniono na bardziej fikuśne, zaś mostek południowy przykrywa radiator przedstawiający sylwetkę smoka. Wszystkie niebieskie porty i sloty zamieniono na czarne. Sam rozkład elementów na PCB pozostał z grubsza bez zmian, podobnie jak użyte do budowy płyty elementy. Dalej mamy do czynienia z kondensatorami Solid CAP, Hi-c CAP oraz cewkami SFC. W prawym górnym rogu płyty znajdziemy trzy magiczne przyciski: Power Switch, Reset i OC GENIE. Mogą one pomóc przy zabawach na tak zwanego „pająka”. Wszystkie potrzebne przyciski do OC i uruchomienia komputera mamy pod ręką. Dodatkowo na tylnym panelu znajduje się równie potrzebny BIOS RESET. Jak już jesteśmy przy elementach ułatwiających zabawy w OC, warto wspomnieć o pewnym dodatku znanym nam z poprzedniej wersji. Mowa oczywiście o porcie V-Check Points ulokowanym tuż przy 24-pinowym slocie zasilania płyty. 1 2 3 następna › ostatnia » Recenzja użytkownika: MSI Z77A-GD65 Gaming - SPIS TREŚCI 0 - Rzut oka na MSI Z77A-GD65 Gaming 1 - Co kryje się pod maską? 2 - Komu, komu Gaming do domu? Tagi: recenzja, test,Rafał Romański