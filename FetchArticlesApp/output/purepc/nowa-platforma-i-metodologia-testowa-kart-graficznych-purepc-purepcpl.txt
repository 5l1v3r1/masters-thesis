Nowa platforma i metodologia testowa kart graficznych PurePC - SPIS TREŚCI 0 - Nowa platforma testowa i metodologia 1 - Sprzęt do testów z bliska 2 - 3DMark - Fire Strike Standard 3 - Assassin's Creed: Unity - Ustawienia Wysokie 4 - Batman: Arkham Origins - Ustawienia Bardzo Wysokie 5 - Battlefield 4 - Ustawienia Ultra 6 - CoD: Advanced Warfare - Ustawienia Bardzo Wysokie 7 - Crysis 3 - Ustawienia Bardzo Wysokie 8 - Far Cry 4 - Ustawienia Ultra 9 - Metro Last Light - Ustawienia Wysokie 10 - Skyrim - Ustawienia Bardzo Wysokie 11 - Tomb Raider - Ustawienia Ultra 12 - Watch Dogs - Ustawienia Wysokie 13 - Pobór mocy - Spoczynek i obciążenie Jednym z moich noworocznych postanowień było gruntowne odświeżenie platform oraz metodologii pomiarowych PurePC, bowiem niektóre z wykorzystywanych aplikacji i komponentów poważnie się zestarzały. Przyszedł czas szeroko zakrojonej modernizacji rozpoczętej od sekcji kart graficznych. Ostatnie miesiące upłynęły bowiem pod znakiem głośnych premier gier komputerowych m.in.: Far Cry 4, Assassin's Creed: Unity i Call of Duty: Advanced Warfare, jakich w nowej rozpisce absolutnie nie mogłem pominąć. Wymieniona została także maszyna z prądożernego LGA 2011 na bardziej energooszczędne LGA 1150, znacznie lepiej odzwierciedlająca dzisiejsze standardy. Korzystając z okazji zmodyfikowałem wszystkie miejsca testowe i/lub ustawienia, aby wymagania były adekwatne do możliwości sprzętu. Jednak to zaledwie punkt wyjścia, podstawa gotowa do dalszej rozbudowy, czekająca tylko na kolejne interesujące tytuły jakich w najbliższych miesiącach nie zabraknie. Autor: Sebastian Oktaba Dotychczasowa platforma sprzętowa PurePC dedykowana kartom graficznym przepracowała prawie 24 miesiące, wciąż działając bez najmniejszego zająknięcia, ale wiekowa technologia musiała wreszcie ustąpić miejsca nowszym rozwiązaniom. Trochę posmutniałem odkładając do szuflady z samplami sześciordzeniowego Intel Core i7-3960X oraz ASUS X79 Rampage IV Formula, niemniej szybko znalazłem im godnych następców. Kwestie poboru mocy, możliwości dalszej rozbudowy i wydzielanego ciepła odegrały tutaj decydujące znaczenie. Wielu czytelników pytało dlaczego w polecanych zestawach komputerowych wstawiamy zasilacze 450W do GeForce GTX 970, chociaż w naszych publikacjach Maxwell potrafi skonsumować 420W. Niewielu jednak miało świadomość, że różnice między Core i7-3960X oraz Core i7-4790K podkręconymi do 4500 MHz potrafią sięgnąć 120-130W (!), a właśnie taki procesor o profesjonalnych korzeniach stosowaliśmy. Teraz przechodzimy na zdecydowanie bardziej energooszczędną lecz równie wydajną technologię, czego efekty już możecie zobaczyć na załączonych wykresach. Nowa platforma testowa dla kart graficznych prezentuje się następująco: Stara Platforma Zmiana Nowa Platforma Procesor Intel Core i7-3960X 4500 MHz (6R/12W) Intel Core i7-4790K 4500 MHz (4R/8W) Płyta główna ASUS X79 Rampage IV Formula LGA 2011 ASUS Z97 Maximus VII Formula LGA 1150 Karta graficzna ASUS Radeon HD 7970 1100/6000 MHz NVIDIA GeForce GTX 980 1126/7008 MHz Pamięci RAM 4x 4 GB Corsair Vengeance 1866 MHz CL9 2x 8 GB HyperX Savage 2400 MHz CL11 Dysk SSD Plextor M5 Pro 512 GB Samsung SSD 850 Pro 1TB Zasilacz Be quiet! Dark Power Pro P10 1200W be quiet! Dark Power Pro P10 1200W Chłodzenie Thermalright Silver Arrow 2x 140 mm Enermax LiqTech 240 2x 120 mm Nowa platforma testowa kart graficznych bazująca na Socket LGA 1150, to zwrot w kierunku rozwiązań bardziej przystępnych i energooszczędnych, których poprzednik był całkowitym przeciwieństwem. Chociaż przez moment rozważałem migrację na Socket LGA 2011-3, gdzie zagościłby ASUS Rampage V Extreme i Core i7-5960X, ostatecznie wybrałem bardziej przyziemną konfigurację pod gniazdo LGA 1150. Podstawę zestawu stanowi płyta główna ASUS Maximus VII Formula (chipset Intel Z97) oraz procesor Intel Core i7-4790K, który podkręciliśmy do rozsądnych 4500 MHz (1.25V). Poskromienie Devil's Canyon zleciliśmy Enermax LiqTech 240 - zamkniętemu zestawowi chłodzenia wodnego. Pamięć operacyjna wynosi 16 GB Kingston HyperX Savage 2400 CL11 (dual channel), natomiast pliki przechowujemy na szybkim dysku Samsung SSD 850 Pro o pojemności 1TB. Zasilacz to niezmiennie be quiet! Dark Power Pro 1200W wystarczający do nakarmienia 4-Way CrossFireX z Radeonów R9 290X. Jeśli zajdzie konieczność znalezienia nowych miejsc testowych w kolejnych grach, odpowiednią wydajność zapewni referencyjny GeForce GTX 980. Obydwa używane monitory są zdolne wyświetlić rozdzielczość 2560x1440, zaś model ASUS ROG Swift PG278Q dysponuje technologią G-Sync. Oprócz sprzętu zmieniliśmy również filozofię testowania i metodologie pomiarowe, które dokładnie przedstawię niebawem, ale odnośnie samych procedur kilka ogólnych zdań mogę napisać już teraz: Wybrane miejsca pomiarowe są całkowicie uzależnione od wydajności karty graficznej, więc razem ze zmianą taktowań wyniki rosną proporcjonalnie do ustawionych wartości. Podniesienie zegarów o 10% owocuje około 10% wyższą średnią i minimalną ilością klatek na sekundę. Procesor w żadnym przypadku nie stanowi ograniczenia, zapewniając pole do popisu układom graficznym. Karty graficzne zawsze testujemy na najnowszych dostępnych wersjach sterowników, które przeszły odpowiednią certyfikację. Drivery Beta stosujemy tylko w określonych przypadkach np.: podczas premier albo w indywidualnych testach gier komputerowych. Dzięki temu wyniki prezentowane na wykresach są aktualne i zgodne ze stanem faktycznym na dzień wydania publikacji. Miejsca testowe są całkowicie powtarzalne, błąd pomiarowy wynosi około 1% dla średniej ilości klatek. Wszystkie sekwencje wykonujemy trzykrotnie, następnie wyliczając z nich średnią arytmetyczną. Testowane tytuły są wersjami legalnymi, zaktualizowanymi do najnowszych dostępnych łatek. Screeny widoczne na podstronach pokazują gdzie wykonujemy pomiary. Generalne założenie testowe były następujące - wybrane ustawienia nawet w wymagających miejscach, powinny zapewniać płynność 50-60 klatek na sekundę dla najszybszych kart graficznych w rozdzielczości 1920x1080 (FullHD). Wymuszanie SSAA x4 (Metro: Last Light) albo MSAA x4 (Crysis 3) często owocuje dramatycznie niskimi wynikami, które utrudniają komfortowe granie nawet na GeForce GTX 980, więc niewiele osób zdecyduje się przedłożyć płynność nad wodotryski graficzne. Dlatego zamiast MSAA w miarę możliwości wykorzystywane jest SMAA (Crysis 3, Far Cry 4) lub niższe detale (Watch Dogs, Assassin's Creed: Unity). Natomiast w niektórych przypadkach dla rozdzielczości 2560x1440 wygładzanie krawędzi zostało zredukowane lub kompletnie wyłączone, aby utrzymać przyzwoity poziom płynności. Dzięki temu wyniki powinny być bliższe rzeczywistości. Lista wykorzystywanych gier wciąż pozostaje otwarta, kolejne tytuły będą sukcesywnie dodawane w niedalekiej przyszłości m.in.: Grand Theft Auto V, Project Cars oraz Wiedźmin 3: Dziki Gon. 1 2 3 4 5 6 7 8 9 … następna › ostatnia » Nowa platforma i metodologia testowa kart graficznych PurePC - SPIS TREŚCI 0 - Nowa platforma testowa i metodologia 1 - Sprzęt do testów z bliska 2 - 3DMark - Fire Strike Standard 3 - Assassin's Creed: Unity - Ustawienia Wysokie 4 - Batman: Arkham Origins - Ustawienia Bardzo Wysokie 5 - Battlefield 4 - Ustawienia Ultra 6 - CoD: Advanced Warfare - Ustawienia Bardzo Wysokie 7 - Crysis 3 - Ustawienia Bardzo Wysokie 8 - Far Cry 4 - Ustawienia Ultra 9 - Metro Last Light - Ustawienia Wysokie 10 - Skyrim - Ustawienia Bardzo Wysokie 11 - Tomb Raider - Ustawienia Ultra 12 - Watch Dogs - Ustawienia Wysokie 13 - Pobór mocy - Spoczynek i obciążenie Tagi: amd, asus, be quiet, core i7, geforce, intel, karty graficzne, kingston, nvidia, radeon, samsung,Sebastian Oktaba