Test SSD GoodRAM C50 i C100 - Dyski SSD z polskim rodowodem - SPIS TREŚCI 0 - GoodRAM C-Series kontra reszta świata 1 - GoodRAM C-Series - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Wilk syty i klient zadowolony? Firma Wilk Elektronik powinna być doskonale znana osobom obserwującym rynek podzespołów bazowych, chociaż nie wszyscy mogą kojarzyć nazwę z konkretnymi markami należącymi do spółki. Polski producent pamięci operacyjnych i masowych funkcjonuje od 1991 roku będąc właścicielem GoodRAM - popularnej serii modułów RAM, pendrive oraz nośników SSD. Wcześniejsze przygody rodaków z dyskami półprzewodnikowymi trudno zaliczyć do szczególnie udanych, niemniej ostatni rozdział tej historii wygląda już zdecydowanie ciekawiej. Konkurencyjne ceny modeli GoodRAM C50 i C100 połączone z przyzwoitą wydajnością sprawiły, że urządzenia stały się obiektem zainteresowania klienteli, która poszukiwała zamiennika dla nowych wersji Kingston V300 (LINK). Zanim Crucial M500 nieprawdopodobnie potaniał i rozgromił klasowych rywali, produkt polskiej firmy zdołał trochę namieszać szyków pozostałym graczom. Jednak czy dzisiaj stanowi równie dobrą propozycję? Sprawdzimy to wnikliwie, ponieważ nośniki będą bohaterami niniejszej publikacji. Zapraszamy na test dysków SSD GoodRAM C50 i GoodRAM C100. Autor: Sebastian Oktaba Technologia napędzająca SSD funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów. Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. GoodRAM C-Series kontra reszta świata. Jaki będzie wynik tego starcia? Obecna sytuacja w segmencie budżetowych dysków SSD zdecydowanie sprzyja zakupom, przybywa bowiem coraz tańszych nośników o sensownych pojemnościach, których jakość wykonania i wydajność jest całkowicie satysfakcjonująca. Jasne, że znajdziemy szybsze konstrukcje o lepszych podzespołach, ale rzeczywisty wzrost szybkości działania często okazuje się nieproporcjonalny do poniesionych kosztów. Wielu użytkowników długo zwlekało z zakupem dysku SSD, czekając na dogodną sytuację i porządne propozycje za rozsądne pieniądze, dlatego producenci dysponujący takim asortymentem dyktują teraz warunki. Najlepszym przykładem jest wspomniany Crucial M500, niemniej również jemu przybyło i ciągle będzie przybywać konkurencji w postaci Transcend SSD340 czy testowanych GoodRam C50 i C100. Obydwa modele od jakiegoś czasu z powodzeniem funkcjonują na rynku pamięci masowych, trzymając dolnych granic widełek cenowych adekwatnych do pojemności oraz prezentowanej wydajności. Czy GoodRam będzie dobrą alternatywą dla powszechnie polecanych rywali, to rozstrzygnie poniższy artykuł. GoodRAM C50 bazują na czterokanałowym kontrolerze Phison PS3108 oraz synchronicznych 24 nm modułach MLC NAND Toshiby, którym towarzyszy 256 lub 512 MB pamięci podręcznej DDR3. Odczyt sekwencyjny w każdym przypadku wynosi 500 MB/s, natomiast zapis rzekomo 320 MB/s (*), chociaż producent podaje konkretną wartość tylko dla modelu o pojemności 240 GB. Współczynnik IOPS dla losowego odczytu sięga 37,000, zaś losowy zapis to odpowiednio 42,000-51,000 w zależności od wersji. GoodRAM C100 również wykorzystuje układ Phison PS3108, ale ośmiokanałowy plus wymieniono układy MLC NAND na synchroniczne 19 nm Toshiby (popularne u Kingstona i Plextora). Pamięć podręczna nadal jednak wynosi 256 lub 512 MB DDR3. Odczyt sekwencyjny osiąga 500-520 MB/s, podczas gdy zapis 360 MB/s. Współczynnik IOPS to odpowiednio 53,000 dla odczytu oraz 62,000-70,000 dla zapisu. Obydwie serie wspierają interfejs SATA 6.0 Gb/s, szacowany MTBF to 1.000.000 godzin, zamknięte zostały w obudowach o grubości 7 mm i objęte trzyletnią gwarancyją. Jaki dysk SSD kupić? Test 100 dysków SSD i polecane dyski SSD 2014 Czy dysk SSD zwalnia po zapełnieniu? Test obciążeniowy 1 2 3 4 5 6 7 8 9 … następna › ostatnia » Test SSD GoodRAM C50 i C100 - Dyski SSD z polskim rodowodem - SPIS TREŚCI 0 - GoodRAM C-Series kontra reszta świata 1 - GoodRAM C-Series - Budowa i opis 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt 4K 5 - AS SSD Benchmark - Zapis i odczyt 4K64T 6 - AS SSD Benchmark - Zapis i odczyt 4K IOPS 7 - AS SSD Benchmark - Zapis i odczyt 4K64T IOPS 8 - Kopiowanie plików MP3 9 - Kopiowanie plików ISO 10 - 7-Zip Test archiwum ISO 11 - Wiedźmin - Czas wgrywania prologu 12 - Crysis 2 - Czas instalacji 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Podsumowanie - Wilk syty i klient zadowolony? Tagi: c100, c50, dysk ssd, goodram, goodram c100, goodram c50, ssd, test,Sebastian Oktaba