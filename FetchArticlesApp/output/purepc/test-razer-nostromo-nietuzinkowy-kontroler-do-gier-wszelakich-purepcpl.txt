Test Razer Nostromo - Nietuzinkowy kontroler do gier wszelakich - SPIS TREŚCI 0 - Czym jest ten kontroler? 1 - Razer Nostromo - Budowa 2 - Razer Nostromo - Testy 3 - Podsumowanie Pogoda za oknem zachęca do korzystania z uroków natury, jednak niektórym graczom to zapewne nie przeszkadza i wola odprężyć się przed monitorem. Uzbrojeni w klawiaturę, myszkę i słuchawki przemierzają wirtualne światy, ścigają się ze swoimi konkurentami bądź kolejny raz ratują ludzkość przed zagładą. Każdy zagorzały gracz wie, że posiadany sprzęt jest częścią składową ostatecznego wyniku rozgrywki. Jeśli nie zawdzięczamy mu liczby zabójstw, osiągniętego czasu lub poziomu w grze, to i tak jest naszym sprzymierzeńcem pod względem komfortu i ergonomii. Nie możemy jednak zapominać, że niektórzy producenci wymyślili również tak zwane kontrolery, czyli urządzenia łączące w sobie cechy wielu innych produktów. Do tego grona musiał również dołączyć Razer, który przedstawił światu ciekawy model o nazwie Nostromo. Sprzęt łączy w sobie cechy klawiatury, pada oraz częściowo myszy, gdyż wyposażony jest w standardowe klawisze, wielokierunkowy pad oraz rolkę. Jak urządzenie poradziło sobie w testach i czy zasługuje na zainteresowanie? Autor: Arkad - Arkadiusz Pracki Powstawanie kolejnych wymyślnych kontrolerów może nieco dziwić, gdyż większośc gier świetnie obsługuje się za pomocą myszy i klawiatury, ewentualnie pada od Xbox 360. Jest jednak drobny szczegół, który tłumaczy zachowanie producentów, w tym także Razera. Wszystkie klawiatury spotykane na rynku nie mają bardzo grubej oraz wyprofilowanej podkładki pod nadgarstki i dedykowanych przycisków. Wcale nas to nie dziwi, ponieważ jest to urządzenie będące często uniwersalnym narzędziem służącym do pracy oraz ewentualnie gier. Co mamy jednak począć, gdy czeka nas wymagająca rozgrywka w ulubionej produkcji? Musimy wtedy z narzędzia uniwersalnego zrobić prawdziwą maszynkę do fragowania... W przypadku zwykłej klawiatury może być to trudne, lecz specjalnym narzędziem jest właśnie Razer Nostromo, który powstał z myślą o tego typu zadaniach. Po uruchomieniu gry możemy odstawić standardową klawiaturę na bok i skupić się jedynie na naszym kontrolerze z szesnastoma dowolnie programowalnymi przyciskami. Gdyby komuś było mało, Razer postanowił jeszcze doposażyć model Nostromo w wielokierunkowy pad oraz rolkę będąca nieodłączną częścią myszy. Głównym, a zarazem kluczowym elementem urządzenia jest duża podkładka pod nadgarstek, która powinna zagwarantować komfortową rozgrywkę przez wiele godzin. Jeśli dodamy do tego niebieskie podświetlenie klawiszy i rolki, to wychodzi nam naprawdę ciekawy produkt godny przetestowania. Z taką właśnie myślą przechodzimy do oględzin prezentowanego dziś kontrolera Razer Nostromo... 1 2 3 4 następna › ostatnia » Test Razer Nostromo - Nietuzinkowy kontroler do gier wszelakich - SPIS TREŚCI 0 - Czym jest ten kontroler? 1 - Razer Nostromo - Budowa 2 - Razer Nostromo - Testy 3 - Podsumowanie Tagi: klawiatura, nostromo, razer, test,Arkadiusz Pracki