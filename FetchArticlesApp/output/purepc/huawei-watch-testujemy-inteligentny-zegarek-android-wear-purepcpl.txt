Huawei Watch - Testujemy inteligentny zegarek Android Wear - SPIS TREŚCI 1 - Huawei Watch: Elegancki inteligentny zegarek 2 - Huawei Watch: Wykonanie / Wygląd zewnętrzny 3 - Huawei Watch: Wyświetlacz 4 - Huawei Watch: System i interfejs / Współpraca ze smartfonem 5 - Wydajność baterii: Czas pracy / Ładowanie 6 - Podsumowanie - Huawei Watch to dobry produkt Jeszcze do niedawna zegarki posiadające nieco szerszy wachlarz funkcji od standardowego czasomierza były uznawane za produkty przyszłości, które zagoszczą na rynku dopiero za wiele lat. Tak naprawdę nikt nie spodziewał się, że znani producenci elektroniki użytkowej zaczną rozwijać nowy segment urządzeń mający szansę sięgnąć po taką popularność, jaką do tej pory uzyskały chociażby smartfony. W tym momencie trudno jeszcze zauważyć masową obecność inteligentnych zegarków na nadgarstkach użytkowników, jednak należy pamiętać, że ten rynek jest tak naprawdę jeszcze młody, a więc giganci branży nie zdołali jeszcze przemówić do wyobraźni klientom... Na rynek inteligentnych zegarków wkroczył jakiś czas temu Huawei wraz ze swoim modelem Watch. O ile zegarek ten pojawiał się w informacjach prasowych już wiele miesięcy temu, o tyle jego dystrybucja ruszyła dopiero jakiś czas temu. Postanowiliśmy przyjrzeć się jednemu z najnowszych produktów chińskiej korporacji. Autor: Arkadiusz Pracki Mogłoby się wydawać, że Huawei zaprezentował swój inteligentny zegarek Watch bardzo dawno temu. Rzeczywiście, osoby śledzące na bieżąco informacje na temat sprzętu mobilnego mogą mieć takie wrażenie, bowiem Huawei Watch został ujawniony podczas targów Mobile World Congress 2015 w Barcelonie - warto wspomnieć, że wydarzenie to miało miejsce w marcu. Obecnie zrywamy z kalendarza kartki z napisem grudzień, więc początek 2015 roku wydaje się już bardzo odległy... Co jest jednak ważne, Huawei podczas MWC 2015 tylko zaprezentował swój inteligentny zegarek i to w dodatku wybranym osobom - co prawda, pojawiły się informacje prasowe, jednak możliwość oglądania urządzenia na żywo nie była taka oczywista. Po kilku miesiącach od pierwszej prezentacji, chińskiemu koncernowi nareszcie udało się wprowadzić produkt do sprzedaży i udostępnić możliwość jego oglądania szerszej publiczności. Dystrybucja Huawei Watch ruszyła we wrześniu, czyli w miesiącu, kiedy odbywały się targi IFA 2015 w Berlinie. To właśnie wtedy razem ze wspomnianym zegarkiem został pokazany smartfon Huawei Mate S - odwiedziliśmy stoisko firmy, o czym mogliście przeczytać tutaj. Od marca na rynku inteligentnych zegarków wiele się zmieniło. Ba, niektórzy za sprawą pewnej premiery zapomnieli w ogóle o istnieniu produktu takiego jak Huawei Watch. Urządzenie to pozostaje jednak ciekawe i właśnie dlatego postanowiliśmy się mu dokładnie przyjrzeć. Porównywanie testowanego Huawei Watch z Samsungiem Gear S2 jest zupełnie naturalne - produkt chińskiego koncernu był często nazywany najlepszym (lub najładniejszym) inteligentnym zegarkiem platformy Android Wear, natomiast Gear S2 w momencie swojej premiery przejął niejako pozytywną opinię na temat Watcha i zsunął swojego konkurenta w cień. Obydwa urządzenia różni podstawowa cecha - Huawei oparł swój zegarek na platformie Android Wear, natomiast Samsung wykorzystał Tizen OS. Obydwa rozwiązania mają swoje wady i zalety, jednakże wiele zależy tutaj od preferencji użytkownika. Huawei Watch otrzymał jednostkę SoC z serii Qualcomm Snapdragon 400 posiadającą cztery rdzenie ARM Cortex-A7 o taktowaniu 1,2 GHz oraz zintegrowany układ graficzny Adreno 305. Opisywany zegarek posiada także 512 MB pamięci operacyjnej, która powinna w pełni wystarczyć potrzebom systemu operacyjnego. Huawei zdecydował się na wykorzystanie 1,4-calowego, okrągłego wyświetlacza wykonanego w technologii AMOLED o rozdzielczości 400 x 400 pikseli (zagęszczenie na poziomie 286 PPI). Warto wspomnieć o obecności szafirowego szkła zabezpieczającego ekran przed uszkodzeniami. Urządzenie zostało wyposażone w technologie łączności, takie jak Wi-Fi 802.11b/g oraz Bluetooth 4.1 LE, natomiast zabrakło modułu NFC. Specyfikacja techniczna zakłada także wykorzystanie akumulatora o pojemności 300 mAh. Obudowa jest zgodna ze standardem IP67, dzięki czemu zegarek może zostać zanurzony na głębokość 1 metra przez 30 minut. Huawei Watch, tak jak większość inteligentnych zegarków, posiada czujnik tętna, żyroskop, barometr oraz akcelerometr. Huawei Watch to elegancki inteligentny zegarek, który niewątpliwie ma szanse w starciu z konkurencją. Czy warto zastanowić się nad jego zakupem? Huawei Watch nie jest pierwszym urządzeniem z segmentu wearables od chińskiej korporacji - firma ma na swoim koncie m.in. inteligentne opaski z serii TalkBand. Najważniejsze jest jednak to, że Watch jest pierwszym inteligentnym zegarkiem Huaweia, a więc urządzeniem mającym teoretycznie stanowić przedłużenie smartfona znajdującego się w kieszeni. Trudno więc porównywać najnowszy model do poprzedników, bowiem nie znajdziemy ich na rynku. Testowany zegarek ma więc szansę od nowa nakreślić historię producenta w tym segmencie. Poniekąd, zadanie to zostało już zrealizowane, bowiem o Watchu mówiło i pisało się dużo, szczególnie w ostatnim czasie. Platforma Android Wear, w porównaniu do wspomnianego wcześniej Tizen OS zaimplementowanego w Gear S2, wyróżnia się lepszą kompatybilnością z urządzeniami mobilnymi - do sparowania zegarka Huawei Watch potrzebujemy smartfona wyposażonego w system operacyjny Android 4.3 (lub nowszy), tudzież iPhone'a z systemem iOS 8.2 (lub nowszym). Na liście tej nadal brakuje oczywiście Windows Phone (lub Windows 10), co nie jest jednak wielkim zaskoczeniem biorąc pod uwagę relatywnie niską popularność platformy Microsoftu. Huawei Watch od samego początku był określany jako elegancki produkt przeznaczony dla osób, które chcą połączyć inteligentne funkcje wearables ze standardowymi możliwościami zegarka. Przyjrzyjmy się bliżej dostarczonemu urządzeniu. 1 2 3 4 5 6 następna › ostatnia » Huawei Watch - Testujemy inteligentny zegarek Android Wear - SPIS TREŚCI 1 - Huawei Watch: Elegancki inteligentny zegarek 2 - Huawei Watch: Wykonanie / Wygląd zewnętrzny 3 - Huawei Watch: Wyświetlacz 4 - Huawei Watch: System i interfejs / Współpraca ze smartfonem 5 - Wydajność baterii: Czas pracy / Ładowanie 6 - Podsumowanie - Huawei Watch to dobry produkt Tagi: android wear, huawei, huawei watch, inteligentny zegarek, recenzja, smartwatch, test, watch, zegarek,Arkadiusz PrackiHuawei Watch - Testujemy inteligentny zegarek Android Wear - SPIS TREŚCI 1 - Huawei Watch: Elegancki inteligentny zegarek 2 - Huawei Watch: Wykonanie / Wygląd zewnętrzny 3 - Huawei Watch: Wyświetlacz 4 - Huawei Watch: System i interfejs / Współpraca ze smartfonem 5 - Wydajność baterii: Czas pracy / Ładowanie 6 - Podsumowanie - Huawei Watch to dobry produkt Jeszcze do niedawna zegarki posiadające nieco szerszy wachlarz funkcji od standardowego czasomierza były uznawane za produkty przyszłości, które zagoszczą na rynku dopiero za wiele lat. Tak naprawdę nikt nie spodziewał się, że znani producenci elektroniki użytkowej zaczną rozwijać nowy segment urządzeń mający szansę sięgnąć po taką popularność, jaką do tej pory uzyskały chociażby smartfony. W tym momencie trudno jeszcze zauważyć masową obecność inteligentnych zegarków na nadgarstkach użytkowników, jednak należy pamiętać, że ten rynek jest tak naprawdę jeszcze młody, a więc giganci branży nie zdołali jeszcze przemówić do wyobraźni klientom... Na rynek inteligentnych zegarków wkroczył jakiś czas temu Huawei wraz ze swoim modelem Watch. O ile zegarek ten pojawiał się w informacjach prasowych już wiele miesięcy temu, o tyle jego dystrybucja ruszyła dopiero jakiś czas temu. Postanowiliśmy przyjrzeć się jednemu z najnowszych produktów chińskiej korporacji. Autor: Arkadiusz Pracki Mogłoby się wydawać, że Huawei zaprezentował swój inteligentny zegarek Watch bardzo dawno temu. Rzeczywiście, osoby śledzące na bieżąco informacje na temat sprzętu mobilnego mogą mieć takie wrażenie, bowiem Huawei Watch został ujawniony podczas targów Mobile World Congress 2015 w Barcelonie - warto wspomnieć, że wydarzenie to miało miejsce w marcu. Obecnie zrywamy z kalendarza kartki z napisem grudzień, więc początek 2015 roku wydaje się już bardzo odległy... Co jest jednak ważne, Huawei podczas MWC 2015 tylko zaprezentował swój inteligentny zegarek i to w dodatku wybranym osobom - co prawda, pojawiły się informacje prasowe, jednak możliwość oglądania urządzenia na żywo nie była taka oczywista. Po kilku miesiącach od pierwszej prezentacji, chińskiemu koncernowi nareszcie udało się wprowadzić produkt do sprzedaży i udostępnić możliwość jego oglądania szerszej publiczności. Dystrybucja Huawei Watch ruszyła we wrześniu, czyli w miesiącu, kiedy odbywały się targi IFA 2015 w Berlinie. To właśnie wtedy razem ze wspomnianym zegarkiem został pokazany smartfon Huawei Mate S - odwiedziliśmy stoisko firmy, o czym mogliście przeczytać tutaj. Od marca na rynku inteligentnych zegarków wiele się zmieniło. Ba, niektórzy za sprawą pewnej premiery zapomnieli w ogóle o istnieniu produktu takiego jak Huawei Watch. Urządzenie to pozostaje jednak ciekawe i właśnie dlatego postanowiliśmy się mu dokładnie przyjrzeć. Porównywanie testowanego Huawei Watch z Samsungiem Gear S2 jest zupełnie naturalne - produkt chińskiego koncernu był często nazywany najlepszym (lub najładniejszym) inteligentnym zegarkiem platformy Android Wear, natomiast Gear S2 w momencie swojej premiery przejął niejako pozytywną opinię na temat Watcha i zsunął swojego konkurenta w cień. Obydwa urządzenia różni podstawowa cecha - Huawei oparł swój zegarek na platformie Android Wear, natomiast Samsung wykorzystał Tizen OS. Obydwa rozwiązania mają swoje wady i zalety, jednakże wiele zależy tutaj od preferencji użytkownika. Huawei Watch otrzymał jednostkę SoC z serii Qualcomm Snapdragon 400 posiadającą cztery rdzenie ARM Cortex-A7 o taktowaniu 1,2 GHz oraz zintegrowany układ graficzny Adreno 305. Opisywany zegarek posiada także 512 MB pamięci operacyjnej, która powinna w pełni wystarczyć potrzebom systemu operacyjnego. Huawei zdecydował się na wykorzystanie 1,4-calowego, okrągłego wyświetlacza wykonanego w technologii AMOLED o rozdzielczości 400 x 400 pikseli (zagęszczenie na poziomie 286 PPI). Warto wspomnieć o obecności szafirowego szkła zabezpieczającego ekran przed uszkodzeniami. Urządzenie zostało wyposażone w technologie łączności, takie jak Wi-Fi 802.11b/g oraz Bluetooth 4.1 LE, natomiast zabrakło modułu NFC. Specyfikacja techniczna zakłada także wykorzystanie akumulatora o pojemności 300 mAh. Obudowa jest zgodna ze standardem IP67, dzięki czemu zegarek może zostać zanurzony na głębokość 1 metra przez 30 minut. Huawei Watch, tak jak większość inteligentnych zegarków, posiada czujnik tętna, żyroskop, barometr oraz akcelerometr. Huawei Watch to elegancki inteligentny zegarek, który niewątpliwie ma szanse w starciu z konkurencją. Czy warto zastanowić się nad jego zakupem? Huawei Watch nie jest pierwszym urządzeniem z segmentu wearables od chińskiej korporacji - firma ma na swoim koncie m.in. inteligentne opaski z serii TalkBand. Najważniejsze jest jednak to, że Watch jest pierwszym inteligentnym zegarkiem Huaweia, a więc urządzeniem mającym teoretycznie stanowić przedłużenie smartfona znajdującego się w kieszeni. Trudno więc porównywać najnowszy model do poprzedników, bowiem nie znajdziemy ich na rynku. Testowany zegarek ma więc szansę od nowa nakreślić historię producenta w tym segmencie. Poniekąd, zadanie to zostało już zrealizowane, bowiem o Watchu mówiło i pisało się dużo, szczególnie w ostatnim czasie. Platforma Android Wear, w porównaniu do wspomnianego wcześniej Tizen OS zaimplementowanego w Gear S2, wyróżnia się lepszą kompatybilnością z urządzeniami mobilnymi - do sparowania zegarka Huawei Watch potrzebujemy smartfona wyposażonego w system operacyjny Android 4.3 (lub nowszy), tudzież iPhone'a z systemem iOS 8.2 (lub nowszym). Na liście tej nadal brakuje oczywiście Windows Phone (lub Windows 10), co nie jest jednak wielkim zaskoczeniem biorąc pod uwagę relatywnie niską popularność platformy Microsoftu. Huawei Watch od samego początku był określany jako elegancki produkt przeznaczony dla osób, które chcą połączyć inteligentne funkcje wearables ze standardowymi możliwościami zegarka. Przyjrzyjmy się bliżej dostarczonemu urządzeniu. 1 2 3 4 5 6 następna › ostatnia » Huawei Watch - Testujemy inteligentny zegarek Android Wear - SPIS TREŚCI 1 - Huawei Watch: Elegancki inteligentny zegarek 2 - Huawei Watch: Wykonanie / Wygląd zewnętrzny 3 - Huawei Watch: Wyświetlacz 4 - Huawei Watch: System i interfejs / Współpraca ze smartfonem 5 - Wydajność baterii: Czas pracy / Ładowanie 6 - Podsumowanie - Huawei Watch to dobry produkt Tagi: android wear, huawei, huawei watch, inteligentny zegarek, recenzja, smartwatch, test, watch, zegarek,Arkadiusz Pracki