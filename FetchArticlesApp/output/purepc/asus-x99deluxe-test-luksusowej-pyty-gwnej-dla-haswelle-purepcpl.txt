ASUS X99-Deluxe - Test luksusowej płyty głównej dla Haswell-E - SPIS TREŚCI 0 - Luksusowa płyta główna X99 słono kosztuje 1 - Charakterystyka chipsetu Intel X99 2 - ASUS X99-Deluxe - Budowa i wyposażenie 3 - ASUS X99-Deluxe - Wygląd UEFI 4 - ASUS X99-Deluxe - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - ASUS X99-Deluxe o krok od doskonałości Platforma Intel X99 przyniosła mnóstwo innowacji w stosunku do zdziadziałego X79, pozwalając producentom płyt głównych wykazać się niebywałymi zdolnościami w kwestii konstrukcyjnej, stylistycznej, jak również zaszaleć podczas dobierania odpowiedniego wyposażenia. ASUS X99-Deluxe jest reprezentantem modeli należących do zdecydowanie wyższej kategorii, który statutowo otrzymuje wszystko co najlepsze, dlatego spodziewamy się tutaj istnych fajerwerków. Ponieważ w przypadku Socket LGA 2011-3 nawet najsłabsze propozycje mogą pochwalić się pokaźną ilością dodatków, droższe automatycznie mają trudniejsze zadanie, zwłaszcza iż mówimy o komponentach kosztujących około 1500 złotych. Czy ASUS X99-Deluxe czymś zaskoczy? Autor: Sebastian Oktaba Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie zostaje ono rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. ASUS X99 Deluxe urzeka agresywnym wyglądem, przypominając białe Lamborghini Gallardo wśród płyt głównych. Zobaczymy tylko czy design i wyposażenie dorówna możliwościom podkręcania. ASUS X99-Deluxe to najmocniejszy przedstawiciel nowej rodziny, która obejmuje jeszcze modele X99-Pro oraz X99-A, posiadające nieco słabsze komponenty i wyposażenie dodatkowe. Producent określa go mianem bardzo uniwersalnej platformy dla stacji roboczych, serwerów, entuzjastów bezkompromisowych rozwiązań oraz wymagających graczy. Wszyscy powinni być usatysfakcjonowani, gdyż ASUS X99-Deluxe stanowi zbiór najlepszych technologii dostępnych w płytach głównych. Oprócz solidnej, dobrze chłodzonej i sterowanej cyfrowo sekcji zasilania (8+4 DIGI+), przygotowano wsparcie dla SLI/CrossFireX w układzie x16/x16, umożliwiające uzyskać pełnej przepustowości w konfiguracji Multi-GPU. Chociaż różnice w wydajności względem x16/x8 albo x8/x8 okazują się niewielkie, amatorzy najszybszego sprzętu zawsze patrzą łakomym wzrokiem na podobne drobiazgi. Zadowoleni będą również miłośnicy pamięci masowych nowej generacji, bowiem ASUS X99-Deluxe obdarowano slotem M.2 x4 (Ultra), dwoma gniazdami SATA Express, dodatkową kartą PCI-E z adapterem M.2 x4 (wzorem Plextor M6e) oraz mnóstwem USB 3.0 i SATA 6.0 Gb/s. Orientacyjne ceny płyt głównych Dane z Cenowarka.pl na dzień 06.09.2014 Wartość w złotych 200 400 600 800 1000 1200 1400 1600 1800 ASUS ROG Rampage V Extreme Intel X99, 8x DDR4, E-ATX 1650 MSI X99S Gaming 9 AC Intel X99, 8x DDR4, E-ATX 1500 ASUS X99-Deluxe Intel X99, 8x DDR4, ATX 1450 ASRock X99 WS Intel X99, 8x DDR4, ATX 1425 Gigabyte GA-X99-Gaming 5 Intel X99, 8x DDR4, ATX 1050 ASUS X99-A Intel X99, 8x DDR4, ATX 1050 MSI X99S Gaming 7 Intel X99, 8x DDR4, ATX 980 ASRock X99 Extreme4 Intel X99, 8x DDR4, ATX 900 MSI X99S SLI Plus Intel X99, 8x DDR4, ATX 800 ASUS ROG Maximus VII Ranger Intel Z97, 4x DDR3, ATX 650 MSI Z97 MPower Intel Z97, 4x DDR3, ATX 600 ASRock Fatal1ty 990FX Killer AMD 990FX, 4x DDR3, ATX 500 ASRock Z97 Extreme4 Intel Z97, 4x DDR3, ATX 500 Tradycyjnie nie zabrakło też kodeka dźwiękowego wysokiej jakości (Realtek ALC 1150), modułu do szybkiej bezprzewodowej łączności z internetem (802.11ac), funkcji ułatwiających podkręcanie, przycisków na laminacie oraz dziesiątek pozornie drobnych elementów, tworzących bardzo obiecującą całość. Producent wprowadził też kilka autorskich pomysłów m.in.: O.C. Socket mający poprawić stabilność przy ekstremalnym overclockingu. ASUS X99-Deluxe od strony projektu i wyposażenia prezentuje się kapitalnie, trzymając wysoki poziom swoich poprzedników. Wszystko byłoby pięknie, gdybyśmy mogli dyskretnie pominąć kwestię ceny... Oczywiście, jesteśmy świadomi jakiego klienta przyciąga platforma Intel X99, pamiętamy też moment debiutu oraz przeznaczenie Intel X79, ale prawie 1500 złotych za płytę główną działa zwyczajnie przygnębiająco. Ceny nawet najtańszych konstrukcji z gniazdem LGA 2011-3 w porównaniu do niezłych modeli LGA 1150 prezentują się makabrycznie, zaś ASUS X99-Deluxe to klasa premium, dlatego niewielu będzie mogło sobie na niego pozwolić. Cóż... zawsze można pooglądać albo poczekać na konkurs :) 1 2 3 4 5 6 7 8 9 … następna › ostatnia » ASUS X99-Deluxe - Test luksusowej płyty głównej dla Haswell-E - SPIS TREŚCI 0 - Luksusowa płyta główna X99 słono kosztuje 1 - Charakterystyka chipsetu Intel X99 2 - ASUS X99-Deluxe - Budowa i wyposażenie 3 - ASUS X99-Deluxe - Wygląd UEFI 4 - ASUS X99-Deluxe - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - ASUS X99-Deluxe o krok od doskonałości Tagi: asus, core i7, ddr4, intel, intel x99, lga 2011, overclocking, podkręcanie, test, x99,Sebastian Oktaba