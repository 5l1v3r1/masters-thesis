Niedawno hucznie pożegnaliśmy 2015 rok, który przyniósł wiele ważnych wydarzeń w świecie podzespołów komputerowych, technologii oraz cyfrowej rozrywki. Byliśmy świadkami premiery procesorów Intel Skylake i Broadwell, testowaliśmy najnowsze karty graficzne AMD Radeon i NVIDIA GeForce, sprawdzaliśmy dyski SSD wykorzystujące PCI-E NVMe - sekcje poświęcone hardware kwitły. Oprogramowaniu też poświęciliśmy mnóstwo uwagi, zadebiutował przecież Windows 10, Wiedźmin 3: Dziki Gon, GTA V PC, Fallout 4 oraz mnóstwo innych produkcji, które wzbudziły ogromne poruszenie wśród czytelników. Działo się niemało, zaś PurePC przynajmniej próbowało nadążać za szalonym tempem branży. Patrząc na wszystko z perspektywy minionych miesięcy, naszą osobistą satysfakcją jest, że wiele premier mieliśmy okazję zaprezentować jako pierwsi w kraju. Teraz chcielibyśmy ten okres podsumować tradycyjnym głosowaniem na Produkty Roku, otwartym dla zarejestrowanych czytelników PurePC, aby wyłonić najlepsze propozycje w dwudziestu kategoriach. Wiele redakcji typuje produkty roku, jednak zazwyczaj taka akcja ma charakter wybitnie subiektywnej oceny i niekoniecznie znajduje odzwierciedlenie w opiniach czytelników. My ponownie postanowiliśmy podejść do sprawy bardziej otwarcie, bowiem nasze propozycje są wyłącznie punktem wyjścia, natomiast samo głosowanie oddajemy bezpośrednio w Wasze ręce. Oczywiście, przeprowadziliśmy już wstępną selekcję, ponieważ zasada wolnej amerykanki w kwestii dobierania produktów, poskutkowałaby zapewne setkami mniej lub bardziej ciekawych wpisów, niekoniecznie mających cokolwiek wspólnego z tematyką IT. Podczas przesiewu kierowaliśmy się dwiema zasadami - produkt musiał mieć rynkową premierę między grudniem 2014-2015 roku, jak również czymś się wyróżnić z tłumu sobie podobnych (pomijając nieco odrębną kategorię gadżetów). Oprócz murowanych hitów, wzięliśmy pod uwagę też pozycje słabiej ocenione lub kontrowersyjne, wszak redaktorskie spojrzenie na sprawę jest tylko jednym z wielu, dlatego istnieje możliwość zweryfikowania pewnych opinii. Jak wziąć udział w głosowaniu na Produkt Roku 2015? Przygotowaliśmy do tego zadania dedykowaną stronę, ale zasady są banalnie proste - plebiscyt podzieliliśmy na dwadzieścia kategorii, pomiędzy którymi najłatwiej poruszać się korzystając z graficznego spisu treści widocznego poniżej. Każda podstrona zawiera kilkanaście pozycji, jakim towarzyszą zdjęcia produktów i ewentualnie linki kierujące do artykułu na łamach PurePC. Wystarczy zatem wejść do danej kategorii i skorzystać z ankiety. Koniec filozofii. Żeby wybrać swojego faworyta nie trzeba wysyłać maili, podpisywać pisemnych deklaracji, zakładać konta na Facebooku, ale trzeba zalogować się w serwisie PurePC. Głosowanie ma charakter otwarty dla wszystkich czytelników, aczkolwiek można oddać tylko jeden głos na 24 godziny w każdej kategorii. Akcja Produkt Roku 2015 trwa od dnia 15 stycznia do 31 stycznia 2015 roku włącznie, natomiast wyniki zostaną ogłoszone w terminie 10 dni roboczych od zakończenia głosowania. Poniżej znajdziecie ikonki z kategoriami, których kliknięcie przeniesie Was prosto do strony głosowania. Tagi: glosowanie, karta graficzna, komputery, nagrody, notebooki, obudowa, plebiscyt, podsumowanie, procesor, produkt roku, purepc, płyta główna, smartfon,Sebastian OktabaNiedawno hucznie pożegnaliśmy 2015 rok, który przyniósł wiele ważnych wydarzeń w świecie podzespołów komputerowych, technologii oraz cyfrowej rozrywki. Byliśmy świadkami premiery procesorów Intel Skylake i Broadwell, testowaliśmy najnowsze karty graficzne AMD Radeon i NVIDIA GeForce, sprawdzaliśmy dyski SSD wykorzystujące PCI-E NVMe - sekcje poświęcone hardware kwitły. Oprogramowaniu też poświęciliśmy mnóstwo uwagi, zadebiutował przecież Windows 10, Wiedźmin 3: Dziki Gon, GTA V PC, Fallout 4 oraz mnóstwo innych produkcji, które wzbudziły ogromne poruszenie wśród czytelników. Działo się niemało, zaś PurePC przynajmniej próbowało nadążać za szalonym tempem branży. Patrząc na wszystko z perspektywy minionych miesięcy, naszą osobistą satysfakcją jest, że wiele premier mieliśmy okazję zaprezentować jako pierwsi w kraju. Teraz chcielibyśmy ten okres podsumować tradycyjnym głosowaniem na Produkty Roku, otwartym dla zarejestrowanych czytelników PurePC, aby wyłonić najlepsze propozycje w dwudziestu kategoriach. Wiele redakcji typuje produkty roku, jednak zazwyczaj taka akcja ma charakter wybitnie subiektywnej oceny i niekoniecznie znajduje odzwierciedlenie w opiniach czytelników. My ponownie postanowiliśmy podejść do sprawy bardziej otwarcie, bowiem nasze propozycje są wyłącznie punktem wyjścia, natomiast samo głosowanie oddajemy bezpośrednio w Wasze ręce. Oczywiście, przeprowadziliśmy już wstępną selekcję, ponieważ zasada wolnej amerykanki w kwestii dobierania produktów, poskutkowałaby zapewne setkami mniej lub bardziej ciekawych wpisów, niekoniecznie mających cokolwiek wspólnego z tematyką IT. Podczas przesiewu kierowaliśmy się dwiema zasadami - produkt musiał mieć rynkową premierę między grudniem 2014-2015 roku, jak również czymś się wyróżnić z tłumu sobie podobnych (pomijając nieco odrębną kategorię gadżetów). Oprócz murowanych hitów, wzięliśmy pod uwagę też pozycje słabiej ocenione lub kontrowersyjne, wszak redaktorskie spojrzenie na sprawę jest tylko jednym z wielu, dlatego istnieje możliwość zweryfikowania pewnych opinii. Jak wziąć udział w głosowaniu na Produkt Roku 2015? Przygotowaliśmy do tego zadania dedykowaną stronę, ale zasady są banalnie proste - plebiscyt podzieliliśmy na dwadzieścia kategorii, pomiędzy którymi najłatwiej poruszać się korzystając z graficznego spisu treści widocznego poniżej. Każda podstrona zawiera kilkanaście pozycji, jakim towarzyszą zdjęcia produktów i ewentualnie linki kierujące do artykułu na łamach PurePC. Wystarczy zatem wejść do danej kategorii i skorzystać z ankiety. Koniec filozofii. Żeby wybrać swojego faworyta nie trzeba wysyłać maili, podpisywać pisemnych deklaracji, zakładać konta na Facebooku, ale trzeba zalogować się w serwisie PurePC. Głosowanie ma charakter otwarty dla wszystkich czytelników, aczkolwiek można oddać tylko jeden głos na 24 godziny w każdej kategorii. Akcja Produkt Roku 2015 trwa od dnia 15 stycznia do 31 stycznia 2015 roku włącznie, natomiast wyniki zostaną ogłoszone w terminie 10 dni roboczych od zakończenia głosowania. Poniżej znajdziecie ikonki z kategoriami, których kliknięcie przeniesie Was prosto do strony głosowania. Tagi: glosowanie, karta graficzna, komputery, nagrody, notebooki, obudowa, plebiscyt, podsumowanie, procesor, produkt roku, purepc, płyta główna, smartfon,Sebastian Oktaba