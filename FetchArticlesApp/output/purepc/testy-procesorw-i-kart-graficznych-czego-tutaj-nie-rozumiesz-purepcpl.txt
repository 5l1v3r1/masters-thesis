Testy procesorów i kart graficznych. Czegoś tutaj nie rozumiesz? - SPIS TREŚCI 0 - Wszystko jest takie (bez)względne 1 - Wykorzystane podzespoły i miejsca testowe 2 - Platforma FCAT do zgrywania obrazu 3 - Platforma pomiarowa kart graficznych 4 - Assassin's Creed: Unity - Notre Dame 5 - Battlefield 4 - South China Sea 6 - Crysis 3 - Welcome to the Jungle 7 - Crysis 3 - Root of all Evil 8 - Watch Dogs - Open Your World 9 - Watch Dogs - Parker Square 10 - Jak manipulować wynikami? Skrócona wersja dla leniwych 11 - Podsumowanie - Cienka czerwono-zielono-niebieska linia Które elementy komputera są najistotniejsze z punktu widzenia gracza? Oczywiście procesor i karta graficzna, bezpośrednio odpowiadające za płynność wyświetlanego obrazu, sztuczną inteligencję oraz dziesiątki innych czynności. Obydwa muszą też sprawnie współpracować, żeby osiągnąć maksimum swoich możliwości. Tutaj pojawia się odwieczne pytanie - co wybrać Panie Premierze? AMD, Intel czy NVIDIA? Odpowiedzi udzielają portale zajmujące się testami, aczkolwiek bezrefleksyjne czytanie wykresów czasami prowadzi do błędnych lub niekompletnych wniosków. Dlaczego? Ponieważ wszystko jest względne! Porównania kart graficznych i procesorów uwidoczniają różnice między komponentami w określonych warunkach tzn.: miejscach testowych... gdzie najczęściej wystarczy poprzestawiać ustawienia, aby uzyskać odmienne wyniki. Zdiagnozowanie tego zjawiska będzie wymagało zaprezentowania kilku przykładów, jakie znajdziecie w niniejszym artykule, obnażającym pewne mechanizmy mogące diametralnie zmienić Wasze spojrzenie na wykresy. Autor: Sebastian Oktaba Prawdę powiedziawszy zagadnienie „kreatywnego testowania” planowałem poruszyć wcześniej, jednak dopiero niedawno znalazłem wystarczająco dużo wolnego czasu, aby przygotować wyczerpujący materiał uwzględniający kilka kluczowych tytułów. Do czego zmierzam? Chciałem Wam uzmysłowić, że wyniki w testach procesorów w kontekście stosowanych kart graficznych często bywają przekoloryzowane, co postaram się udowodnić poddając szczegółowej analizie lokacje pomiarowe uzależnione w dużej mierze od mocy obliczeniowej CPU. Innymi słowy - większość miejsc procesorowych można uczynić graficznymi, co kompletnie zmienia postać rzeczy. Pomysł na omówienie takiego zagadnienia narodził się nieprzypadkowo, bowiem w czeluściach internetu krąży mnóstwo teorii, domniemań i półprawd, bazujących na subiektywnych interpretacjach popartych źle odczytywanymi diagramami. Szczątkowe informacje przetworzone w umysłach niektórych czytelników owocują gotowymi odpowiedziami na skomplikowane pytania, wymagającymi do pełnego zrozumienia minimum zdroworozsądkowego myślenia. Konflikty najczęściej dotyczą właściwego dobierania komponentów, zależności między kartą graficzną i procesorem, wyższości jednych sterowników nad drugimi. Wątków wartych poruszenia jest mnóstwo, ale zacznijmy naszą ewangelię od podstaw... Stosowanie bardzo wydajnych podzespołów w testach procesorów i kart graficznych ma zapobiegać występowaniu zjawiska tzw.: wąskiego gardła - limitującego wydajność sprawdzanego urządzenia do określonego poziomu, który najczęściej oznacza spłaszczenie wyników na wykresach. Dlatego w platformach pomiarowych CPU występują GeForce GTX 780/970/980 albo Radeony R9 290X, natomiast maszyny testujące GPU napędzają Core i7-4000/5000, zapewniające bufor gwarantujący im dobre skalowanie. Nie chodzi przecież o testowanie najnowszych tytułów w rozdzielczości 1280x720 czy minimalnych detalach, skoro zdecydowaną większość czytających interesuje 1920x1080 na przynajmniej wysokich ustawieniach. Sytuacja z procesorami jest skomplikowana, ponieważ na końcowy wynik składa się jeszcze obsługa wielowątkowości, ilość pamięci cache i sterowniki. Testy kart graficznych obarczone są mniejszą ilością uwarunkowań, ale powszechnie obowiązuje zasada, że wymagane jest mocarne CPU pozwalające rozwinąć układowi skrzydła. Jednak czy rzeczywiście posiadacz Radeona R9 290X albo GeForce GTX 970 potrzebuje najlepszego procesora, aby wycisnąć maksimum ze swojej karty graficznej? Właśnie to postaram się dzisiaj sprawdzić. Battlefield 4 - South China Sea 1920x1080 / Medium / MSAA OFF / SSAO Klatki na sekundę (więcej = lepiej) 22 44 66 88 110 132 154 176 NVIDIA GeForce GTX 970 Intel Core i5-4690K, 4500 MHz 159.4 138.0 AMD Radeon R9 290X Intel Core i5-4690K, 4500 MHz 144.4 127.0 NVIDIA GeForce GTX 970 Intel Core i5-4690K, 3500 MHz 129.5 111.0 AMD Radeon R9 290X Intel Core i5-4690K, 3500 MHz 126.2 108.0 NVIDIA GeForce GTX 970 AMD FX-8320, 4500 MHz 117.6 110.0 NVIDIA GeForce GTX 970 AMD FX-8320, 3500 MHz 102.5 92.0 AMD Radeon R9 290X AMD FX-8320, 4500 MHz 101.5 86.0 AMD Radeon R9 290X AMD FX-8320, 3500 MHz 86.8 75.0 Miejsce pomiarowe jest to samo, różnica tkwi w ustawieniach. Jak widać, relacje zmieniają się całkowicie – gdy osiągamy limit karty graficznej, procesor schodzi na dalszy plan. Wystarczy spojrzeć na wyniki najsłabszego zestawu przez pryzmat jednej z kart graficznych, żeby zauważyć tę prawidłowość. Battlefield 4 - South China Sea 1920x1080 / Ultra / MSAA x4 / HBAO Klatki na sekundę (więcej = lepiej) 10 20 30 40 50 60 70 80 NVIDIA GeForce GTX 970 Intel Core i5-4690K, 4500 MHz 75.5 59.0 NVIDIA GeForce GTX 970 Intel Core i5-4690K, 3500 MHz 75.3 59.0 NVIDIA GeForce GTX 970 AMD FX-8320, 4500 MHz 71.9 58.0 NVIDIA GeForce GTX 970 AMD FX-8320, 3500 MHz 71.3 57.0 AMD Radeon R9 290X Intel Core i5-4690K, 4500 MHz 70.3 54.0 AMD Radeon R9 290X Intel Core i5-4690K, 3500 MHz 70.2 53.0 AMD Radeon R9 290X AMD FX-8320, 4500 MHz 66.9 52.0 AMD Radeon R9 290X AMD FX-8320, 3500 MHz 66.7 52.0 Jednostki Intela w testach uzależnionych od wydajności CPU zazwyczaj deklasują AMD, aczkolwiek większość współczesnych produkcji stawia zdecydowanie wyższe wymagania przed kartami graficznymi, ograniczając w pewnym stopniu wpływ procesora na końcowe wyniki. Dlatego nie bezzasadne jest twierdzenie, że zwykłemu graczowi wystarczy model średniej klasy z czterema rdzeniami, natomiast resztę najlepiej dopłacić do szybszej karty graficznej. Oczywiście, połączenia najtańszych FX-4000 czy Pentiumów z Radeonem R9 290X czy GeForce GTX 970 radzimy unikać, niemniej zwykłe Core i5-4440 albo FX-8320 powinno w zupełności wystarczyć do bezstresowej rozrywki. Chociaż w określonych sytuacjach CPU nadal może limitować wydajność zestawu, znacznie częściej doświadczymy scenariusza odwrotnego, gdzie to karcie graficznej zwyczajnie zabraknie mocy przerobowych. Z tego powodu testy procesorów są wykonywane bez wygładzania krawędzi i/lub dodatkowych efektów specjalnych, aby uwidocznić różnice między poszczególnymi modelami, które ulegają zatarciu jeśli GPU niedomaga. Inna sprawa, że użytkownicy high-endowych akceleratorów nie dokonują drastycznych redukcji detali, narażając się jednocześnie na wspomniane zjawisko wąskiego gardła. Brzmi zagmatwanie? W takim razie konieczne będą namacalne przykłady w Crysis 3, Watch Dogs, AC: Unity, Battlefield 4. Nowa platforma i metodologia testowa kart graficznych PurePC FCAT vs FRAPS. Porównanie metod testowania kart graficznych 1 2 3 4 5 6 7 8 9 … następna › ostatnia » Testy procesorów i kart graficznych. Czegoś tutaj nie rozumiesz? - SPIS TREŚCI 0 - Wszystko jest takie (bez)względne 1 - Wykorzystane podzespoły i miejsca testowe 2 - Platforma FCAT do zgrywania obrazu 3 - Platforma pomiarowa kart graficznych 4 - Assassin's Creed: Unity - Notre Dame 5 - Battlefield 4 - South China Sea 6 - Crysis 3 - Welcome to the Jungle 7 - Crysis 3 - Root of all Evil 8 - Watch Dogs - Open Your World 9 - Watch Dogs - Parker Square 10 - Jak manipulować wynikami? Skrócona wersja dla leniwych 11 - Podsumowanie - Cienka czerwono-zielono-niebieska linia Tagi: amd, core i5, fcat, fraps, fx, geforce, gtx 970, intel, nvidia, porównanie, r9 290x, radeon, test,Sebastian Oktaba