Relacja: I Targi Komputerowe AR Lublin 14 - 15 maja 2007 - SPIS TREŚCI 0 - I Targi Komputerowe Akademii Rolniczej w Lublinie - wystawcy cz. 1 1 - I Targi Komputerowe Akademii Rolniczej w Lublinie - wystawcy cz. 2 2 - I Targi Komputerowe Akademii Rolniczej w Lublinie - podsumowanie 14 maja 2007, godz. 10:00, Lublin, Polska. Coś Wam to mówi? Jeśli nie, to informujemy, że to data oficjalnego startu I Targów Komputerowych Akademii Rolniczej w Lublinie, na których nie mogło zabraknąć portalu PurePC.pl jako współorganizatora i naszych ekstremalnych sposobów chłodzenia komputerów oraz ekstremalnej z nami zabawy – zapraszamy do lektury! Autor: Piotr "sansaba” Sielicki Zdjęcia: Łukasz "lukasrz" Rzedzicki Zanim Targi na dobre się rozpoczęły, musieliśmy na nie dotrzeć z Warszawy (romek, Marco i ja) – a jak się właśnie dowiedziałem docieraliśmy na nie czerwoną strzałą Redaktora Naczelnego z ... niesprawnymi hamulcami !! Jakoś dziwnie się jechało, hamowanie było problematyczne... Cóż, nie pozostaje nam nic innego, niż tylko złożyć dziękczynne modły naszemu patronowi komputerowców za to, że cało dojechaliśmy do Lublina i z powrotem do Warszawy a jest co wspominać. Chwilę przed otwarciem, jeszcze pustki, ale już niedługo Oficjalny start Targów swoją obecnością zaszczyciły władze uczelni goszczącej nas w swoich murach. Po tej części wszyscy wystawcy, których było ponad 10 ruszyli „z przytupem” i „z przyświstem” do działań bojowych za pomocą wywołującego u zwiedzających skrajnie różne reakcje (od strachu, do uśmiechu na twarzach ;) ) suchego lodu oraz ciekłego azotu. Władze uczelni eMJotka przygotowująca platformę do testów Wśród wszystkich wystawców stoisko portalu PurePC.pl cieszyło się ogromnym powodzeniem, głównie za sprawą naszych błyskawicznych konkursów z upominkami, które we wspaniałej atmosferze prowadził Redaktor Naczelny oraz dzięki przyciągającemu zaciekawionych ludzi komputerowi NOS. Największą właśnie atrakcją był potwór Dzidzi i ReanimaToRa, czyli sławny już na cały świat sprzęt jeżdżący, ziejący ogniem, plujący dymem z godną pozazdroszczenia sekcją audio, który publiczności i naszej redakcji modelował fryzury dzięki potężnej dawce basu – to że jest on w pełni sprawną platformą komputerową nie powinno już nikogo dziwić... Na pokazie NOSa przed budynkiem Targów zebrały się tłumy (które rozproszył lekko dopiero widok dużej gaśnicy wytarganej na dziedziniec w celach czysto psychologicznych). Wśród zaciekawionych spojrzeń znów można było dojrzeć przychylne spojrzenia władz Uczelni. To, co zebrani widzowie zobaczyli powinno ich usatysfakcjonować – NOS wykonywał pokazy taneczne w rytm swojego ulubionego przeboju „Fire” Scootera, połączone z efektami specjalnymi – przypiekaliśmy okoliczne niebo płomieniami, których nie powstydziłby się sam Smok Wawelski – choć dziewice żadne przy tym nie ucierpiały. ;] Liczne konkursy na naszym stanowisku przyciągały :) Romek nie mógł się oderwać od mikrofonu. (od lewej: Lukasrz, eMJotka, Romek) Na imprezie nie mogło zabraknąć Dzidzi i ReanimaToR'a Dzidzia, NOS i wkrętarka to nie wróży dobrze ;) Na stanowiskach naszego Serwisu można było obejrzeć w akcji m.in. płyty główne Foxconna oparte choćby o najnowszy chipset nVidii 680i, ale także starsze, ale wciąż popularne i sprawne chipsety Intela: 965 oraz 975, karty graficzne GeForce 8800 GTX i GTS SLI, pamięci OCZ Reaper, które ciekawiły widzów konstrukcją radiatora opartego o technologię heatpipe, czy OCZ Titanum, które oprócz wyników przyciągają uwagę tęczowymi efektami kolorystycznymi na radiatorach. Sprzęt napędzały zasilacze firmy Be quiet!, jeden z serii Dark Power PRO o mocy 600W, a drugi Straight Power 650W. Za chłodzenie służył nam ciekły azot (za którego sprawą, jak już pisałem, wyczarowaliśmy na twarzach zwiedzających niejeden uśmiech i niejedno zdziwione spojrzenie ;) ) oraz suchy lód. Nie mogło zabraknąć również jednego z potężnych (naprawdę!) agregatów chłodzących autorstwa naszego redaktora LukeXE, czyli słynnej kaskady, która rozmiarem ustępowała tylko NOSowi oraz samego Łukasza. Jedna z naszych platform oraz wielka potrójna kaskada LukeXe w tle. Dzięki uprzejmości firmy VICO oraz Intel na naszym stanowisku zawitał Intel Core2 Extreme QuadCore 2,66 GHz Nasi Targowi sąsiedzi, czyli Hard PC i Overclock, również wyciskali ósme i dziewiąte poty z platform testowych opartych na komponentach z najwyższej półki, przy czym współpraca między podkręcającymi serwisami układała się wzorowo – czegóż nie zrobimy dla Was, droga publiczności majkel84 rozkłada się na stanowisku Overclock Team Hard-PC 1 2 3 następna › ostatnia » Relacja: I Targi Komputerowe AR Lublin 14 - 15 maja 2007 - SPIS TREŚCI 0 - I Targi Komputerowe Akademii Rolniczej w Lublinie - wystawcy cz. 1 1 - I Targi Komputerowe Akademii Rolniczej w Lublinie - wystawcy cz. 2 2 - I Targi Komputerowe Akademii Rolniczej w Lublinie - podsumowanie Tagi: fotorelacja, galeria, lublin, relacja, targi, targi komputerowe,lukasrz