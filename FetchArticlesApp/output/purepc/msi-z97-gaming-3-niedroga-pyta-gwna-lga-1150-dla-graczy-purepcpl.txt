MSI Z97 Gaming 3. Niedroga płyta główna LGA 1150 dla graczy - SPIS TREŚCI 0 - Ostra walka o oszczędnego gracza 1 - MSI Z97 Gaming 3 - Budowa i wyposażenie 2 - MSI Z97 Gaming 3 - UEFI 3 - MSI Z97 Gaming 3 - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - No ładne cacko... Jeszcze niedawno płyty główne pokroju MSI Z97 Gaming 3 były kierowane do stosunkowo wąskiej grupy odbiorców, bowiem producenci najlepsze rozwiązania trzymali dla najdroższych urządzeń, reszcie proponując słabsze i tańsze alternatywy. Obecnie wyspecjalizowane konstrukcje są spotykane coraz częściej - nawet w niższych segmentach rynku możemy przebierać w modelach dedykowanym entuzjastom gier komputerowych, overclockerom, zaś ostatnio także modderom (MSI Z97S SLI Krait Edition). Oczywiście fundamentem sprzedaży pozostają uniwersalne płyty główne, ale nietrudno zaobserwować dynamiczny rozwój podzespołów gamingowych. MSI konsekwentnie poszerza gamę produktów dla graczy w różnych przedziałach cenowych, opartych o wszystkie wiodące chipsety oraz gniazda procesorów. Dziś przetestujemy najtańszego przedstawiciela rodziny Gaming wyposażonego w chipset Intel Z97, pozwalającego zbudować elegancki i wydajny komputer gotowy do podkręcania. Autor: Maciej Wawrzynowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil's Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Często panuje przekonanie, że produkty z dopiskiem Gaming to jedynie tani chwyt marketingowy, zaś atuty nie są adekwatne do wzrostu ceny. MSI posiada stosunkowo proste nazewnictwo płyt głównych z serii Gaming dedykowanych graczom, które bazuje na oznaczeniach cyfrowych począwszy od Gaming 3, przez Gaming 5 oraz Gaming 7, skończywszy na Gaming 9 ACK. Wszystkie wersje z dopiskiem ACK są wyposażone w bezprzewodowe karty sieciowe Wireless AC Killer. Nietrudno więc odgadnąć, że prezentowana MSI Z97 Gaming 3 jest jednym z najbardziej okrojonych przedstawicieli rodziny, aczkolwiek zastosowanie chipsetu Intel Z97 pozwala wykorzystać potencjał odblokowanych procesorów i szybszych pamięci DDR3. W cenie powyżej 500 złotych klienci oczekują jednak czegoś więcej, szczególnie od (teoretycznie) wyspecjalizowanego produktu. Kupujący są coraz bardziej wybredni, ponieważ spora część rozwiązań będących jeszcze do niedawna luksusem, stała się obecnie standardem. Projektanci z MSI stanęli przed niełatwym zadaniem stworzenia konstrukcji w pewnym sensie budżetowej (jak na standardy produktów Gaming), a jednocześnie posiadającej atuty wyróżniające ją spośród konkurencyjnych płyt głównych. Orientacyjne ceny płyt głównych Dane z Cenowarka.pl na dzień 06.03.2015 Wartość w złotych 80 160 240 320 400 480 560 640 MSI Z97S SLI Krait Edition Intel Z97, 4x DDR3, ATX 480 Gigabyte GA-Z97X-Gaming 3 Intel Z97, 4x DDR3, ATX 480 MSI Z97 Gaming 3 Intel Z97, 4x DDR3, ATX 510 ASUS Z97-AR Intel Z97, 4x DDR3, ATX 540 ASRock Fatal1ty Z97 Killer Intel Z97, 4x DDR3, ATX 540 ASUS Z97-C Intel Z97, 4x DDR3, ATX 570 MSI Z97 Gaming 5 Intel Z97, 4x DDR3, ATX 580 Gigabyte GA-Z97X-Gaming 5 Intel Z97, 4x DDR3, ATX 590 ASUS Z97-Pro Gamer Intel Z97, 4x DDR3, ATX 600 Kosztujący około 510 złotych MSI Z97 Gaming 3 ma silną konkurencję w postaci Gigabyte GA-Z97X-Gaming 3, którego wyceniono 30 złotych mniej. Podobne nazewnictwo nie jest dziełem przypadku, ponieważ obydwie płyty główne są najtańszymi Z97-kami przeznaczonymi dla graczy w ofercie tych producentów. Gigabyte kosztuje wprawdzie mniej od MSI, aczkolwiek w zestawie również otrzymujemy kartę sieciową Killer w wersji E2201, kodek dźwiękowy ALC1150, a dodatkowo producent zaopatrzył GA-Z97X-Gaming 3 w obsługę 2-Way SLI oraz 4 fazową sekcję zasilania (zdublowaną). Gdy dołożymy do tego wsparcie SATA-Express, to sytuacja nie układa się zbyt ciekawie dla produktu MSI. Oczywiście, to tylko suche dane na papierze, jest wiele rzeczy których w tak prosty sposób porównać nie sposób, aczkolwiek nie ukrywamy, że rywalizacja będzie tutaj ostra. Na takim rynku jak polski, różnica 30 złotych może być decydująca pomiędzy dwoma bardzo podobnymi produktami, a przecież wspomniane płyty główne nie są jedynymi względnie tanimi konstrukcjami próbującymi podbić serca graczy. 1 2 3 4 5 6 7 8 9 … następna › ostatnia » MSI Z97 Gaming 3. Niedroga płyta główna LGA 1150 dla graczy - SPIS TREŚCI 0 - Ostra walka o oszczędnego gracza 1 - MSI Z97 Gaming 3 - Budowa i wyposażenie 2 - MSI Z97 Gaming 3 - UEFI 3 - MSI Z97 Gaming 3 - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - No ładne cacko... Tagi: core i7, gaming, haswell, intel, intel z97, lga 1150, msi, oc, płyta główna, test, z97,Maciej Wawrzynowski