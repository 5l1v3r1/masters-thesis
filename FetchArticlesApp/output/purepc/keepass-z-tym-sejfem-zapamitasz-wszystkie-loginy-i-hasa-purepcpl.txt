W ubiegłym tygodniu informowaliśmy o poważnych zmianach, jakie zaszły w niezwykle popularnym menadżerze haseł LastPass. Nie każdy jest jednak zainteresowany przesyłaniem swojego sejfu z wrażliwymi danymi na serwery jakiejkolwiek firmy. Co prawda wspomniana usługa wszystkie informacje szyfruje i deszyfruje jedynie po stronie klienta, ale niektórych to i tak nie przekona. Najbezpieczniej trzymać dane na własnym komputerze. W ramach cotygodniowej serii ciekawych aplikacji postanowiłem więc zaprezentować program, którym można zabezpieczyć wszystkie cenne dane logowania i notatki, a to wszystko bez przekazywania ich komukolwiek innemu. Zdecydowanie warto poznać KeePass, jest to oprogramowanie rozwijane od ponad dekady. Cechuje się ono ogromnymi możliwościami i rzadko spotykaną elastycznością. KeePass to magazyn na wszystkie wrażliwe dane. Możemy w nim gromadzić loginy i hasła. Jeżeli zachowamy rozwagę, będą bezpieczne. Aplikacja jest gotowa od razu po zainstalowaniu i choć domyślnie nie posiada wbudowanego języka polskiego, ze stron projektu możemy pobrać odpowiednie tłumaczenie. Warto to zrobić, początkowo ułatwi to nam konfigurację i zapoznanie się z zaawansowanymi funkcjami aplikacji. Pierwszym krokiem jest utworzenie nowej bazy danych. KeePass Password Safe przechowuje wszystkie dane w specjalnym, zaszyfrowanym pliku. Baza musi być zabezpieczona, do wyboru mamy ręcznie wprowadzane hasło, plik klucza tworzony przez program (nie możemy go nikomu udostępniać), a także konto użytkownika systemu Windows, choć ta ostatnia opcja nie jest polecana ze względu na zależność od samej platformy. Podczas konfiguracji program podpowiada nam, jak utworzyć odpowiednio silne hasło. Wszystkie dane zgromadzone w bazie są zabezpieczone algorytmem AES z 256-bitowym kluczem. Nasze hasło jest także poddawane transformacjom przed zabezpieczaniem danych, możemy więc być pewni „szczelności” sejfu i ewentualne włamanie do niego będzie wynikać jedynie z naszej nieuwagi lub pomyłki. Po stworzeniu lub otworzeniu już aktualnej bazy zobaczymy informacje w niej zawarte na głównym ekranie aplikacji. Interfejs jest prosty i czytelny: prawą stronę zajmuje panel boczny z rozpisanymi kategoriami (grupami), z lewej znajdują się natomiast zapisane w niej elementy. Gdy wybierzemy któryś z nich, poniżej zostaną wyświetlone najważniejsze informacje. Dzięki temu nie musimy za każdym razem przechodzić do edycji każdego z elementów, aby dowiedzieć się, co takiego konkretnie zawiera – oczywiście hasła nie są wyświetlane. Dodawanie nowych elementów do bazy jest bardzo proste, wystarczy wybrać odpowiednią opcję z menu kontekstowego lub górnego paska narzędziowego. Wpisy zawierają tytuły, ikony dla łatwiejszego rozróżnienia, hasła, adresy URL, nasze osobiste notatnik i opcjonalny termin wygasania – jeżeli go ustawimy, to po wyznaczonym czasie hasło zostanie automatycznie z bazy usunięte. W każdym przypadku możemy ustawić także dodatkowe opcje: pola formularzy na stronach i odpowiadające im wartości do wypełnienia. Program nadaje się więc to tworzenia zbiorów danych do wypełniania np. przy składaniu zamówień w sklepach internetowych. Wpisy nie ograniczają się jedynie do informacji tekstowych, mogą zawierać także załączniki, czyli dodatkowe pliki. Co ważne, KeePass udostępnia nam historię danych określonego wpisu. Gdyby okazało się, że zmieniliśmy zapisy w bazie, ale zapomnieliśmy dokonać zmiany w jakimś serwisie lub operacja ta nie powiodła się, będziemy mogli sprawdzić stare dane logowania. Funkcja Auto-Type zapewnia integrację z przeglądarkami internetowymi - wystarczy kombinacja klawiszy, aby wprowadzić wrażliwe dane. Zaletą Keepass jest automatyczne wypełnianie formularzy. Gdy program jest włączony a baza haseł otwarta, wystarczy w przeglądarce internetowej otworzyć określoną stronę, przejść do formularza i użyć skrótu klawiszowego. Program automatycznie formularz wypełni, pozwalając nam się zalogować. Zrobi to w sposób bezpieczny, bez możliwości przechwytywania danych np. za pomocą dostępu do schowka systemowego – gdy zdecydujemy się na ręczne kopiowanie loginu lub hasła, będzie on dostępny tylko jakiś czas, program automatycznie czyści schowek po upływie 12 sekund. Oczywiście zachowanie to można dopasować do własnych potrzeb. Z funkcji auto-type możemy korzystać w dowolnej aplikacji i wklejać zabezpieczone dane do np. poczty elektronicznej, komunikatora czy edytora tekstu. Potęgę możliwości zarządzania widać także na poziomie grup haseł. Każda z nich może zawierać swoją ikonę i opis, każda może reagować na inną kombinację klawiszy podczas automatycznego wypełniania. Jeżeli organizacja za pomocą grup nie będzie dla nas wystarczająca, to każdy z wpisów możemy dodatkowo oznaczać wybranym kolorem, a także dodawać do nich etykietki. W programie znaleźć można także specjalne narzędzia do porządkowania bazy danych. Dzięki nim automatycznie wyszukamy i usuniemy zduplikowane dane, puste grupy, nieużywane ikony, a także wpisy starsze niż określona przez użytkownika liczba dni. Obsługę ułatwia natomiast wsparcie dla przeciągania i upuszczania. KeePass umożliwia także tworzenie list TAN, czyli haseł jednorazowego użytku. Są one dodawane jako zwykłe wpisy, ale w ich przypadku nie możemy edytować ani nazwy użytkownika, ani hasła, program automatycznie generuje hasło na podstawie wprowadzanych na początku danych. W programie znajdziemy wbudowany, zaawansowany generator haseł. Umożliwia on wybranie długości hasła, wybór grup znaków (wielkie litery, małe litery, cyfry, różne grupy znaków specjalnych), a także dodawanie do hasła własnych symboli. Użytkownik może określić, że znaki powinny występować tylko raz, a także wykluczać istnienie podobnych zapisów jak np. „0” i „O”. Wszystkiego tego nie musimy ustawiać za każdym razem – po pojedynczym ustawieniu wystarczy zapisać profil haseł i korzystać z niego w przyszłości za pomocą kilku kliknięć. Jeżeli jedno hasło to za mało, taką samą metodą możemy od razu wygenerować wiele haseł i zapisać je w bazie: program automatycznie doda nowe wpisy, my będziemy musieli uzupełnić loginy i adresy stron internetowych. Oczywiście autorzy programu nie zapomnieli o wyszukiwarce i opcjach sortowania, dzięki którym odnajdziemy się w nawet dużej bazie haseł. Co ważne, program nie wymaga od nas instalacji i może działać także jako aplikacja typu portable, co znacznie zwiększa jej użyteczność. Wszystkie zawarte w nim dane możemy wyeksportować do plików TXT, HTML, XML i CSV. Przesiadkę z innych aplikacji ułatwia moduł importu. Obsługuje on takie sejfy jak np. 1PW, Any Password, CodeWallet, Dashlane, LastPass, Norton Identify Safe, PassKeepera czy RoboForm. Jeżeli zechcemy synchronizować bazę z innymi komputerami, możemy umieścić ją w np. dowolnej chmurze internetowej, z jakiej korzystamy – pamiętajmy, że dane są zaszyfrowane i dostęp do nich mamy dopiero z poziomu programu po wprowadzeniu hasła do sejfu. Pobierz KeePass Password Safe Pobierz spolszczenie do KeePass Tutaj warto wspomnieć, o czymś istotnym – po zainstalowaniu KeePass i jego uruchomieniu domyślnie przestanie nam działać na klawiaturze litera „ą”. Wynika to z tego, iż aplikacja przypisuje sobie skrót CTRL + ALT + A do automatycznego wypełniania formularzy. Wystarczy zmienić go na jakiś inny dowolny skrót, aby uniknąć tego problemu. Poza tym trudno się do czegokolwiek przyczepić. Program jest otwarty i darmowy, na urządzeniach mobilnych z systemem Android dostępne są przynajmniej dwie aktywnie rozwijane aplikacje obsługujące jego bazy danych, a w razie potrzeby możliwości aplikacji zwiększymy za pomocą sporej bazy rozszerzeń. Zdecydowanie polecam wypróbowanie KeePass to świetny sposób na zabezpieczanie danych. Źródło: PurePC.pl Tagi: autentykacja, autoryzacja, bezpieczeństwo, hasła, keepass, lastpass, logowanie, strony internetowe,Łukasz TkaczW ubiegłym tygodniu informowaliśmy o poważnych zmianach, jakie zaszły w niezwykle popularnym menadżerze haseł LastPass. Nie każdy jest jednak zainteresowany przesyłaniem swojego sejfu z wrażliwymi danymi na serwery jakiejkolwiek firmy. Co prawda wspomniana usługa wszystkie informacje szyfruje i deszyfruje jedynie po stronie klienta, ale niektórych to i tak nie przekona. Najbezpieczniej trzymać dane na własnym komputerze. W ramach cotygodniowej serii ciekawych aplikacji postanowiłem więc zaprezentować program, którym można zabezpieczyć wszystkie cenne dane logowania i notatki, a to wszystko bez przekazywania ich komukolwiek innemu. Zdecydowanie warto poznać KeePass, jest to oprogramowanie rozwijane od ponad dekady. Cechuje się ono ogromnymi możliwościami i rzadko spotykaną elastycznością. KeePass to magazyn na wszystkie wrażliwe dane. Możemy w nim gromadzić loginy i hasła. Jeżeli zachowamy rozwagę, będą bezpieczne. Aplikacja jest gotowa od razu po zainstalowaniu i choć domyślnie nie posiada wbudowanego języka polskiego, ze stron projektu możemy pobrać odpowiednie tłumaczenie. Warto to zrobić, początkowo ułatwi to nam konfigurację i zapoznanie się z zaawansowanymi funkcjami aplikacji. Pierwszym krokiem jest utworzenie nowej bazy danych. KeePass Password Safe przechowuje wszystkie dane w specjalnym, zaszyfrowanym pliku. Baza musi być zabezpieczona, do wyboru mamy ręcznie wprowadzane hasło, plik klucza tworzony przez program (nie możemy go nikomu udostępniać), a także konto użytkownika systemu Windows, choć ta ostatnia opcja nie jest polecana ze względu na zależność od samej platformy. Podczas konfiguracji program podpowiada nam, jak utworzyć odpowiednio silne hasło. Wszystkie dane zgromadzone w bazie są zabezpieczone algorytmem AES z 256-bitowym kluczem. Nasze hasło jest także poddawane transformacjom przed zabezpieczaniem danych, możemy więc być pewni „szczelności” sejfu i ewentualne włamanie do niego będzie wynikać jedynie z naszej nieuwagi lub pomyłki. Po stworzeniu lub otworzeniu już aktualnej bazy zobaczymy informacje w niej zawarte na głównym ekranie aplikacji. Interfejs jest prosty i czytelny: prawą stronę zajmuje panel boczny z rozpisanymi kategoriami (grupami), z lewej znajdują się natomiast zapisane w niej elementy. Gdy wybierzemy któryś z nich, poniżej zostaną wyświetlone najważniejsze informacje. Dzięki temu nie musimy za każdym razem przechodzić do edycji każdego z elementów, aby dowiedzieć się, co takiego konkretnie zawiera – oczywiście hasła nie są wyświetlane. Dodawanie nowych elementów do bazy jest bardzo proste, wystarczy wybrać odpowiednią opcję z menu kontekstowego lub górnego paska narzędziowego. Wpisy zawierają tytuły, ikony dla łatwiejszego rozróżnienia, hasła, adresy URL, nasze osobiste notatnik i opcjonalny termin wygasania – jeżeli go ustawimy, to po wyznaczonym czasie hasło zostanie automatycznie z bazy usunięte. W każdym przypadku możemy ustawić także dodatkowe opcje: pola formularzy na stronach i odpowiadające im wartości do wypełnienia. Program nadaje się więc to tworzenia zbiorów danych do wypełniania np. przy składaniu zamówień w sklepach internetowych. Wpisy nie ograniczają się jedynie do informacji tekstowych, mogą zawierać także załączniki, czyli dodatkowe pliki. Co ważne, KeePass udostępnia nam historię danych określonego wpisu. Gdyby okazało się, że zmieniliśmy zapisy w bazie, ale zapomnieliśmy dokonać zmiany w jakimś serwisie lub operacja ta nie powiodła się, będziemy mogli sprawdzić stare dane logowania. Funkcja Auto-Type zapewnia integrację z przeglądarkami internetowymi - wystarczy kombinacja klawiszy, aby wprowadzić wrażliwe dane. Zaletą Keepass jest automatyczne wypełnianie formularzy. Gdy program jest włączony a baza haseł otwarta, wystarczy w przeglądarce internetowej otworzyć określoną stronę, przejść do formularza i użyć skrótu klawiszowego. Program automatycznie formularz wypełni, pozwalając nam się zalogować. Zrobi to w sposób bezpieczny, bez możliwości przechwytywania danych np. za pomocą dostępu do schowka systemowego – gdy zdecydujemy się na ręczne kopiowanie loginu lub hasła, będzie on dostępny tylko jakiś czas, program automatycznie czyści schowek po upływie 12 sekund. Oczywiście zachowanie to można dopasować do własnych potrzeb. Z funkcji auto-type możemy korzystać w dowolnej aplikacji i wklejać zabezpieczone dane do np. poczty elektronicznej, komunikatora czy edytora tekstu. Potęgę możliwości zarządzania widać także na poziomie grup haseł. Każda z nich może zawierać swoją ikonę i opis, każda może reagować na inną kombinację klawiszy podczas automatycznego wypełniania. Jeżeli organizacja za pomocą grup nie będzie dla nas wystarczająca, to każdy z wpisów możemy dodatkowo oznaczać wybranym kolorem, a także dodawać do nich etykietki. W programie znaleźć można także specjalne narzędzia do porządkowania bazy danych. Dzięki nim automatycznie wyszukamy i usuniemy zduplikowane dane, puste grupy, nieużywane ikony, a także wpisy starsze niż określona przez użytkownika liczba dni. Obsługę ułatwia natomiast wsparcie dla przeciągania i upuszczania. KeePass umożliwia także tworzenie list TAN, czyli haseł jednorazowego użytku. Są one dodawane jako zwykłe wpisy, ale w ich przypadku nie możemy edytować ani nazwy użytkownika, ani hasła, program automatycznie generuje hasło na podstawie wprowadzanych na początku danych. W programie znajdziemy wbudowany, zaawansowany generator haseł. Umożliwia on wybranie długości hasła, wybór grup znaków (wielkie litery, małe litery, cyfry, różne grupy znaków specjalnych), a także dodawanie do hasła własnych symboli. Użytkownik może określić, że znaki powinny występować tylko raz, a także wykluczać istnienie podobnych zapisów jak np. „0” i „O”. Wszystkiego tego nie musimy ustawiać za każdym razem – po pojedynczym ustawieniu wystarczy zapisać profil haseł i korzystać z niego w przyszłości za pomocą kilku kliknięć. Jeżeli jedno hasło to za mało, taką samą metodą możemy od razu wygenerować wiele haseł i zapisać je w bazie: program automatycznie doda nowe wpisy, my będziemy musieli uzupełnić loginy i adresy stron internetowych. Oczywiście autorzy programu nie zapomnieli o wyszukiwarce i opcjach sortowania, dzięki którym odnajdziemy się w nawet dużej bazie haseł. Co ważne, program nie wymaga od nas instalacji i może działać także jako aplikacja typu portable, co znacznie zwiększa jej użyteczność. Wszystkie zawarte w nim dane możemy wyeksportować do plików TXT, HTML, XML i CSV. Przesiadkę z innych aplikacji ułatwia moduł importu. Obsługuje on takie sejfy jak np. 1PW, Any Password, CodeWallet, Dashlane, LastPass, Norton Identify Safe, PassKeepera czy RoboForm. Jeżeli zechcemy synchronizować bazę z innymi komputerami, możemy umieścić ją w np. dowolnej chmurze internetowej, z jakiej korzystamy – pamiętajmy, że dane są zaszyfrowane i dostęp do nich mamy dopiero z poziomu programu po wprowadzeniu hasła do sejfu. Pobierz KeePass Password Safe Pobierz spolszczenie do KeePass Tutaj warto wspomnieć, o czymś istotnym – po zainstalowaniu KeePass i jego uruchomieniu domyślnie przestanie nam działać na klawiaturze litera „ą”. Wynika to z tego, iż aplikacja przypisuje sobie skrót CTRL + ALT + A do automatycznego wypełniania formularzy. Wystarczy zmienić go na jakiś inny dowolny skrót, aby uniknąć tego problemu. Poza tym trudno się do czegokolwiek przyczepić. Program jest otwarty i darmowy, na urządzeniach mobilnych z systemem Android dostępne są przynajmniej dwie aktywnie rozwijane aplikacje obsługujące jego bazy danych, a w razie potrzeby możliwości aplikacji zwiększymy za pomocą sporej bazy rozszerzeń. Zdecydowanie polecam wypróbowanie KeePass to świetny sposób na zabezpieczanie danych. Źródło: PurePC.pl Tagi: autentykacja, autoryzacja, bezpieczeństwo, hasła, keepass, lastpass, logowanie, strony internetowe,Łukasz Tkacz