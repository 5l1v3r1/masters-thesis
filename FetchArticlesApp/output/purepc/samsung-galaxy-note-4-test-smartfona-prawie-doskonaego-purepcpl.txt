Samsung Galaxy Note 4. Test smartfona prawie doskonałego - SPIS TREŚCI 0 - Samsung Galaxy Note 4: Koreańskie imperium atakuje po raz czwarty 1 - Samsung Galaxy Note 4: Wykonanie / Wygląd zewnętrzny 2 - Samsung Galaxy Note 4: Wyświetlacz 3 - Samsung Galaxy Note 4: System i interfejs / Testy w grach 4 - Testy aparatu: Zdjęcia 5 - Testy kamery: Filmy 6 - Testy syntetyczne: Testy przeglądarkowe procesora 7 - Testy syntetyczne: Testy pamięci - AndroBench 8 - Testy syntetyczne: Testy wydajności - 3DMark / GFXBench 9 - Testy praktyczne: Kopiowanie pojedynczego pliku / Kopiowanie wielu zdjęć 10 - Wydajność baterii: Czas pracy / Odtwarzanie filmu / Ładowanie 11 - Podsumowanie - Samsung Galaxy Note 4 jest prawie doskonały, ale... Producenci smartfonów początkowo bali się dużych wyświetlaczy, które miały być zarezerwowane dla mniejszych tabletów sprzedawanych jako swoisty dodatek do telefonu - od pewnego czasu wszystkie firmy zaczęły jednak sukcesywnie powiększać wymiary swoich nowych modeli aż do tego stopnia, że najmniejsze tablety nie mają dzisiaj racji bytu. Na wielu forach internetowych, jak również w komentarzach pod newsami dotyczącymi nowych produktów mobilnych można bardzo często przeczytać opinie, że twórcy smartfonów powinni zaprzestać ich powiększania ze względu na komfort użytkowania. Czy klienci rzeczywiście nie chcą coraz większych wyświetlaczy i bojkotują produkty wykraczające poza granice - jakby mogło się wydawać - dobrego mobilnego smaku? Nic bardziej mylnego... Najlepszym tego dowodem są kolejne premiery urządzeń z serii Galaxy Note. Autor: Arkadiusz Pracki Mobilny oddział Samsunga od samego początku istnienia serii Galaxy zaskakiwał nas swoimi pomysłami na smartfony - premiera pierwszego urządzenia z rodziny Note wyposażonego w wyświetlacz o przekątnej 5,3 cala była sporą sensacją nie tylko dla laików interesujących się rynkiem mobilnym przy wymianie telefonu na nowy, ale również dla ekspertów zajmujących się smartfonami na co dzień. Sukces pierwszej generacji przekonał producenta do stworzenia kolejnego wielkiego urządzenia, które otrzymało ekran o przekątnej 5,5 cala, czyli o 0,2 cala więcej niż w pierwotnym modelu. W ubiegłym roku odbyła się premiera trzeciej, bardzo ważnej odsłony serii Galaxy Note z 5,7-calowym wyświetlaczem i wyraźnie lepszą obudową poprawiającą komfort użytkowania tak dużego smartfona. Galaxy Note 3 okazał się kolejnym strzałem w dziesiątkę z rekordowym wynikiem sprzedaży oraz bardzo dobrymi opiniami recenzentów i samych użytkowników - na tej bazie zbudowano najnowszą generację, która ujrzała światło dzienne na targach IFA 2014 w Berlinie. Po wielu tygodniach oczekiwania możemy nareszcie przetestować jeden z najbardziej wyczekiwanych modeli w historii rynku mobilnego. Zdania na temat Samsunga Galaxy Note 4 są oczywiście podzielone - jedni oczekiwali wprowadzenia zdecydowanie większej ilości zmian, drudzy są zachwyceni nowymi podzespołami i jakże rewolucyjną (dla Samsunga) obudową. Oto techniczne porównanie trzech najbardziej interesujących nas urządzeń podczas dzisiejszego testu: Po zerknięciu na kolumnę Samsunga Galaxy Note 4 od razu rzuca się w oczy zupełnie nowa jednostka Qualcomm Snapdragon 805, która jest jednym z najszybszych procesorów dostępnych na rynku. Najnowszy smartfon występuje także z układem Samsung Exynos 5433, jednak na razie nie znamy szczegółów rozdysponowania odpowiednich wariantów w Europie i na świecie. Producent postanowił pozostać przy przekątnej ekranu na poziomie 5,7 cali, jednak nie mamy tutaj do czynienia z matrycą znaną z ubiegłorocznego modelu - Samsung postawił na wyświetlacz Super AMOLED o rozdzielczości 2560 x 1440 pikseli, który zapewnia fenomenalne zagęszczenie na poziomie aż 515 PPI. Czy są na sali przeciwnicy subpixeli stworzonych na bazie schematu PenTile? Przy tak dużej rozdzielczości wszystkie wady wspomnianego standardu powinny zostać skutecznie ukryte, dzięki czemu Super AMOLED w Galaxy Note 4 będzie jeszcze bardziej zjadliwy niż w poprzednich smartfonach. Testowane urządzenie posiada także 3 GB pamięci operacyjnej, jeden z nowszych układów graficznych Adreno 420, 32 GB wbudowanej pamięci na dane użytkownika oraz slot kart microSD. Jako ciekawostkę można potraktować minimalnie powiększony akumulator, który w stosunku do ubiegłorocznego modelu zyskał 20 mAh (3220 mAh zamiast 3200 mAh). Rodzina smartfonów Samsung Galaxy Note doczekała się nowego członka - czy mamy do czynienia z kolejnym najlepszym smartfonem na Androidzie? Samsung Galaxy Note 4 został wyposażony w 16-megapikselowy aparat fotograficzny z optyczną stabilizacją obrazu (Smart OIS) - zastosowana matryca potrafi nagrywać filmy w rozdzielczości Ultra HD (2160p) przy 30 klatkach na sekundę lub Full HD (1920p) z szybkością 60 klatek na sekundę. Najnowszy smartfon wykonuje ponoć znakomite ujęcia zarówno w dzień przy dobrym oświetleniu, jak i w nocy. W testowanym modelu nie mogło także zabraknąć wbudowanego rysika S Pen, który pozwala na szybkie zarządzanie funkcjami biznesowymi lub po prostu wygodną obsługę urządzenia bez potrzeby trafiania palcem w krawędzie okien, tudzież wykonywanie notatek i zrzutów wycinków ekranu. A co z nowościami? Te zauważamy głównie na warstwie zewnętrznej samego smartfona - ramka wykonywana do tej pory z plastiku malowanego na imitację metalu została tym razem wytworzona z pojedynczego kawałka aluminium będącego materiałem premium w przypadku urządzeń mobilnych. Samsung ujawnił swoje plany już po premierze modelu Galaxy Alpha, który również otrzymał podobną konstrukcję różniącą się od dotychczasowych schematów. Koreańska firma była wielokrotnie krytykowana za słabą jakość swoich produktów wynikającą głównie z wszechobecnych plastikowych elementów. Wraz ze smartfonem Galaxy Note 4 przytoczona opinia zostaje co najmniej przyciszona i zepchnięta na drugi plan - tylna klapka to wciąż znana imitacja matowej skóry mającej swoich przeciwników i zwolenników. Przejdźmy do dokładnych oględzin dostarczonego urządzenia! 1 2 3 4 5 6 7 8 9 … następna › ostatnia » Samsung Galaxy Note 4. Test smartfona prawie doskonałego - SPIS TREŚCI 0 - Samsung Galaxy Note 4: Koreańskie imperium atakuje po raz czwarty 1 - Samsung Galaxy Note 4: Wykonanie / Wygląd zewnętrzny 2 - Samsung Galaxy Note 4: Wyświetlacz 3 - Samsung Galaxy Note 4: System i interfejs / Testy w grach 4 - Testy aparatu: Zdjęcia 5 - Testy kamery: Filmy 6 - Testy syntetyczne: Testy przeglądarkowe procesora 7 - Testy syntetyczne: Testy pamięci - AndroBench 8 - Testy syntetyczne: Testy wydajności - 3DMark / GFXBench 9 - Testy praktyczne: Kopiowanie pojedynczego pliku / Kopiowanie wielu zdjęć 10 - Wydajność baterii: Czas pracy / Odtwarzanie filmu / Ładowanie 11 - Podsumowanie - Samsung Galaxy Note 4 jest prawie doskonały, ale... Tagi: note 4, qualcomm, samsung, samsung galaxy note 4, snapdragon, test,Arkadiusz Pracki