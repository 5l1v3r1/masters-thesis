Battlefield 1 wzbudza ogromne emocje, będąc zarazem jedną z najbardziej wyczekiwanych tegorocznych premier, czemu zresztą trudno się dziwić. Electronic Arts i DICE trochę zaryzykowały, przenosząc rozgrywkę w realia I Wojny Światowej, ale międzynarodowa społeczność graczy zareagowała na metamorfozę bardzo entuzjastycznie. Większość dostrzegła w takiej zmianie klimatu ogromny potencjał, zwłaszcza pod względem odświeżenia nieco skostniałego gatunku, zdominowanego przez fikcyjne współczesne konflikty lub produkcje zahaczające o science-fiction. Skutkiem tego Battlefield 1 automatycznie zyskał w oczach, chociaż pod względem formuły rozgrywki pozostaje z grubsza wierny poprzednim odsłonom. Mieliśmy już okazję zobaczyć najnowszą produkcję DICE, uczestnicząc w zamkniętych testach wersji alfa, dlatego możemy zdradzić kilka szczegółów. Battlefield 1 jest jedną z nielicznych gier, których akcja rozgrywa się w czasach I Wojny Światowej. Poza tym, to jednak stary i sprzędziony Battlefield. Wersja demonstracyjna udostępniona prasie okazała się stosunkowo skromna, zawierając zaledwie jedną planszę, ale wystarczyła do sprawdzenia najważniejszych atutów nadchodzącej produkcji. Przede wszystkim, odblokowane zostały dwie najważniejsze konkurencje w trybie wieloosobowym. Pierwsza to rzecz jasna podbój, czyli klasyczne starcie 64 graczy jednocześnie, podzielonych na przeciwstawne drużyny z pomniejszymi zespołami, gdzie występują również pojazdy (czołgi, samoloty, artyleria, sterowce). Cała filozofia rozgrywki polega na przejmowaniu kontroli nad strategicznymi miejscami, zaś frakcja, która osiągnie 200 punktów wygrywa. Takich miejsc na mapie St. Quentin Scar jest dokładnie pięć, porozstawianych na dłuższym dystansie, więc potyczki między grupami odbywają się dynamicznie w różnych regionach. Druga konkurencja to dominacja, będąca w zasadzie spokojniejszą wariacją podboju, pozbawionego jednak sprzętu ciężkiego i ograniczona do zaledwie 24 osób na serwerze. Obydwa tryby powinny być doskonale znane osobom, które miały jakąkolwiek styczność z poprzednimi odsłonami Battlefield. Zabawa jest miodna, spektakularna i urozmaicona. Klasy postaci są obecnie cztery i więcej raczej nie będzie. Szturmowiec posiada zestaw gadżetów do niszczenia pojazdów, sprawdzając się znakomicie w przypadku obrony ufortyfikowanych pozycji, które nękają wrogie jednostki zmechanizowane. Żołnierz wsparcia to zawodnik dobrze wypadający na średnim i krótkim dystansie, czyli typowy strzelec, a jednocześnie moja ulubiona specjalizacja - redukcja czynnika ludzkiego :) Medyk podnosi na zdrowiu kolegów, a dzięki całkiem niezłemu uzbrojeniu sam potrafi o siebie zadbać. Funkcja zwiadowcy jest raczej oczywista, ale karabiny snajperskie nie mają wielkiego zasięgu, toteż unikałem grania tym gagatkiem. Każdy ma jednak swoją funkcję na polu walki. Oczywiście, odnoszenie sukcesów podnosi nasz ranking, awansujemy na kolejne poziomy i zdobywamy nowe wyposażenie, którego w zamkniętej alfie uświadczymy raczej niewiele. Możemy natomiast dostosować ekwipunek podopiecznego - wybrać broń podstawową, dodatkową, rodzaj granatów itp. Wszystkiego jest po kilkanaście rodzjazdów, odblokowywanego za wirtualną walutę (Warbounds). Obecne są również modyfikacje, aczkolwiek ze względów historycznych ilość takich bajerów będzie ograniczona. Trudno to zweryfikować, ponieważ wersja demonstracyjna została ich pozbawiona. Konstrukcja planszy nie zawodzi oczekiwań - oprócz okopów czy otwartych przestrzeni, można skorzystać z wnętrz budynków, wybrać dogodną pozycję strzelecką pośród gruzowisk lub zaszyć gdzieś w krzakach. Topografia terenu jest zróżnicowana, część przeszkód ulega uszkodzeniu podczas bombardowań, więc ukształtowanie pola walki nieustannie się zmienia - przybywa lejów, budynki zamieniają się w kawałki szwajcarskiego sera itp. Odkrywa to zupełnie nowe przejścia, skróty, możliwości zaskoczenia przeciwnika. Niejednokrotnie siedząc w budynku słyszałem tylko złowrogie „Ziuuuuu...” i nagle eksplozja, połowa dachu zniknęła, obnażając moje zmasakrowane zwłoki. Oczywiście, istnieje określona lista obiektów podatnych na destrukcję, więc absolutnie wszystkiego nie sposób obrócić w perzynę, ale system Levolution dodaje rozgrywce charakteru. Zmienne są również warunki atmosferyczne, wprawdzie nie dynamicznie lecz instytucjonalnie, ale kolejne rundy wyglądają dzięki temu zupełnie inaczej. Najpierw walczymy przy słonecznej pogodzie i świetnej widoczności, potem nadchodzi siarczysta ulewa, a następnie kroczymy w oparach gęstej mgły. Galeria pojazdów została zmieniona względem poprzedników, jednak w gruncie rzeczy otrzymujemy bardzo podobny repertuar, tylko dostosowany do realiów I Wojny Światowej. Dlatego na froncie spotkamy pierwsze seryjnie produkowane czołgi (Renault FT17, Mark I, Panzer A7V), które posiadają kilka stanowisk ogniowych, jak również stanowią prosty sposób na darmową podwózkę. Widok z ciasnych kabin niestety średnio sprzyja orientacji w terenie, pancerniaki łatwo namierzyć oraz unieszkodliwić, więc osobiście nie przepadałem za mechanicznymi bestiami. Oprócz czołgów i wozów pancernych występują też klasyczne samoloty (Fokker Dr. 1), wyposażone w karabiny maszynowe i bomby, aczkolwiek tutaj wymagany jest naprawdę zręczny pilot, aby cokolwiek zdziałać. Ostatnia kategoria obejmuje behemoty, czyli najpotężniejsze narzędzia zniszczenia, jak gigantyczny sterowiec zawieszony na nieboskłonie. Taki potworek potrafi wprowadzić srogie zamieszanie, ale jego obrona w gniazdach karabinów maszynowych jest okrutnie nudna. Generalnie, najwięcej satysfakcji czerpałem z grania zwykłą piechotą - hitboxy wydają się ustawione prawidłowo, serwery wyrabiały, żadnych poważniejszych anomalii nie uświadczyłem (raz tylko wypadłem za mapę). Poziom oprawy graficznej jest bardzo dobry, przynajmniej na ustawieniach Ultra doprawionych HBAO oraz wygładzaniem MSAA x4. Dostępne opcje są niemalże identyczne, jak w Battlefield 4, wszak to ciągle silnik Frostbite. Tekstury dobrej jakości, ładne modele pojazdów, wiarygodne efekty atmosferyczne (zwłaszcza deszcz) czy wreszcie oświetlenie, tworzą całkiem sympatyczną całość. Nie nazwałbym Battlefield 1 najładniejszą pierwszoosobową strzelaniną, ale należącą do ścisłej czołówki jak najbardziej. Co ciekawe, ustawienia obejmują już zmianę trybu renderowania z DirectX 11 na DirectX 12, jednak nie przynosi to żadnych efektów, obecnie to wyłącznie atrapa lecz finalna wersja będzie wspierała nowe API. Battlefield 1 działa przy tym całkiem dobrze na... MSI GeForce GTX 1080 Gaming X :) Jednak właściciele znacznie słabszego sprzętu też zagrają, wystarczy pozmieniać ustawienia detali, aby nawet GeFore GTX 760 spokojnie dawał radę. Pamiętajmy również, że mówimy o najbardziej spektakularnym trybie (podbój) na stosunkowo dużej planszy. A kiedy wreszcie ruszy otwarta beta? Otóż niedługo, bo podobno zaraz po sierpniowych targach Gamescom... Źródło: PurePC Tagi: alfa, alfa testy, battlefield, battlefield 1, dice, directx 12, ea, fps, frostbite, gra komputerowa, multiplayer, shooter, strzelanina, wojna, wymagania sprzętowe,Sebastian OktabaBattlefield 1 wzbudza ogromne emocje, będąc zarazem jedną z najbardziej wyczekiwanych tegorocznych premier, czemu zresztą trudno się dziwić. Electronic Arts i DICE trochę zaryzykowały, przenosząc rozgrywkę w realia I Wojny Światowej, ale międzynarodowa społeczność graczy zareagowała na metamorfozę bardzo entuzjastycznie. Większość dostrzegła w takiej zmianie klimatu ogromny potencjał, zwłaszcza pod względem odświeżenia nieco skostniałego gatunku, zdominowanego przez fikcyjne współczesne konflikty lub produkcje zahaczające o science-fiction. Skutkiem tego Battlefield 1 automatycznie zyskał w oczach, chociaż pod względem formuły rozgrywki pozostaje z grubsza wierny poprzednim odsłonom. Mieliśmy już okazję zobaczyć najnowszą produkcję DICE, uczestnicząc w zamkniętych testach wersji alfa, dlatego możemy zdradzić kilka szczegółów. Battlefield 1 jest jedną z nielicznych gier, których akcja rozgrywa się w czasach I Wojny Światowej. Poza tym, to jednak stary i sprzędziony Battlefield. Wersja demonstracyjna udostępniona prasie okazała się stosunkowo skromna, zawierając zaledwie jedną planszę, ale wystarczyła do sprawdzenia najważniejszych atutów nadchodzącej produkcji. Przede wszystkim, odblokowane zostały dwie najważniejsze konkurencje w trybie wieloosobowym. Pierwsza to rzecz jasna podbój, czyli klasyczne starcie 64 graczy jednocześnie, podzielonych na przeciwstawne drużyny z pomniejszymi zespołami, gdzie występują również pojazdy (czołgi, samoloty, artyleria, sterowce). Cała filozofia rozgrywki polega na przejmowaniu kontroli nad strategicznymi miejscami, zaś frakcja, która osiągnie 200 punktów wygrywa. Takich miejsc na mapie St. Quentin Scar jest dokładnie pięć, porozstawianych na dłuższym dystansie, więc potyczki między grupami odbywają się dynamicznie w różnych regionach. Druga konkurencja to dominacja, będąca w zasadzie spokojniejszą wariacją podboju, pozbawionego jednak sprzętu ciężkiego i ograniczona do zaledwie 24 osób na serwerze. Obydwa tryby powinny być doskonale znane osobom, które miały jakąkolwiek styczność z poprzednimi odsłonami Battlefield. Zabawa jest miodna, spektakularna i urozmaicona. Klasy postaci są obecnie cztery i więcej raczej nie będzie. Szturmowiec posiada zestaw gadżetów do niszczenia pojazdów, sprawdzając się znakomicie w przypadku obrony ufortyfikowanych pozycji, które nękają wrogie jednostki zmechanizowane. Żołnierz wsparcia to zawodnik dobrze wypadający na średnim i krótkim dystansie, czyli typowy strzelec, a jednocześnie moja ulubiona specjalizacja - redukcja czynnika ludzkiego :) Medyk podnosi na zdrowiu kolegów, a dzięki całkiem niezłemu uzbrojeniu sam potrafi o siebie zadbać. Funkcja zwiadowcy jest raczej oczywista, ale karabiny snajperskie nie mają wielkiego zasięgu, toteż unikałem grania tym gagatkiem. Każdy ma jednak swoją funkcję na polu walki. Oczywiście, odnoszenie sukcesów podnosi nasz ranking, awansujemy na kolejne poziomy i zdobywamy nowe wyposażenie, którego w zamkniętej alfie uświadczymy raczej niewiele. Możemy natomiast dostosować ekwipunek podopiecznego - wybrać broń podstawową, dodatkową, rodzaj granatów itp. Wszystkiego jest po kilkanaście rodzjazdów, odblokowywanego za wirtualną walutę (Warbounds). Obecne są również modyfikacje, aczkolwiek ze względów historycznych ilość takich bajerów będzie ograniczona. Trudno to zweryfikować, ponieważ wersja demonstracyjna została ich pozbawiona. Konstrukcja planszy nie zawodzi oczekiwań - oprócz okopów czy otwartych przestrzeni, można skorzystać z wnętrz budynków, wybrać dogodną pozycję strzelecką pośród gruzowisk lub zaszyć gdzieś w krzakach. Topografia terenu jest zróżnicowana, część przeszkód ulega uszkodzeniu podczas bombardowań, więc ukształtowanie pola walki nieustannie się zmienia - przybywa lejów, budynki zamieniają się w kawałki szwajcarskiego sera itp. Odkrywa to zupełnie nowe przejścia, skróty, możliwości zaskoczenia przeciwnika. Niejednokrotnie siedząc w budynku słyszałem tylko złowrogie „Ziuuuuu...” i nagle eksplozja, połowa dachu zniknęła, obnażając moje zmasakrowane zwłoki. Oczywiście, istnieje określona lista obiektów podatnych na destrukcję, więc absolutnie wszystkiego nie sposób obrócić w perzynę, ale system Levolution dodaje rozgrywce charakteru. Zmienne są również warunki atmosferyczne, wprawdzie nie dynamicznie lecz instytucjonalnie, ale kolejne rundy wyglądają dzięki temu zupełnie inaczej. Najpierw walczymy przy słonecznej pogodzie i świetnej widoczności, potem nadchodzi siarczysta ulewa, a następnie kroczymy w oparach gęstej mgły. Galeria pojazdów została zmieniona względem poprzedników, jednak w gruncie rzeczy otrzymujemy bardzo podobny repertuar, tylko dostosowany do realiów I Wojny Światowej. Dlatego na froncie spotkamy pierwsze seryjnie produkowane czołgi (Renault FT17, Mark I, Panzer A7V), które posiadają kilka stanowisk ogniowych, jak również stanowią prosty sposób na darmową podwózkę. Widok z ciasnych kabin niestety średnio sprzyja orientacji w terenie, pancerniaki łatwo namierzyć oraz unieszkodliwić, więc osobiście nie przepadałem za mechanicznymi bestiami. Oprócz czołgów i wozów pancernych występują też klasyczne samoloty (Fokker Dr. 1), wyposażone w karabiny maszynowe i bomby, aczkolwiek tutaj wymagany jest naprawdę zręczny pilot, aby cokolwiek zdziałać. Ostatnia kategoria obejmuje behemoty, czyli najpotężniejsze narzędzia zniszczenia, jak gigantyczny sterowiec zawieszony na nieboskłonie. Taki potworek potrafi wprowadzić srogie zamieszanie, ale jego obrona w gniazdach karabinów maszynowych jest okrutnie nudna. Generalnie, najwięcej satysfakcji czerpałem z grania zwykłą piechotą - hitboxy wydają się ustawione prawidłowo, serwery wyrabiały, żadnych poważniejszych anomalii nie uświadczyłem (raz tylko wypadłem za mapę). Poziom oprawy graficznej jest bardzo dobry, przynajmniej na ustawieniach Ultra doprawionych HBAO oraz wygładzaniem MSAA x4. Dostępne opcje są niemalże identyczne, jak w Battlefield 4, wszak to ciągle silnik Frostbite. Tekstury dobrej jakości, ładne modele pojazdów, wiarygodne efekty atmosferyczne (zwłaszcza deszcz) czy wreszcie oświetlenie, tworzą całkiem sympatyczną całość. Nie nazwałbym Battlefield 1 najładniejszą pierwszoosobową strzelaniną, ale należącą do ścisłej czołówki jak najbardziej. Co ciekawe, ustawienia obejmują już zmianę trybu renderowania z DirectX 11 na DirectX 12, jednak nie przynosi to żadnych efektów, obecnie to wyłącznie atrapa lecz finalna wersja będzie wspierała nowe API. Battlefield 1 działa przy tym całkiem dobrze na... MSI GeForce GTX 1080 Gaming X :) Jednak właściciele znacznie słabszego sprzętu też zagrają, wystarczy pozmieniać ustawienia detali, aby nawet GeFore GTX 760 spokojnie dawał radę. Pamiętajmy również, że mówimy o najbardziej spektakularnym trybie (podbój) na stosunkowo dużej planszy. A kiedy wreszcie ruszy otwarta beta? Otóż niedługo, bo podobno zaraz po sierpniowych targach Gamescom... Źródło: PurePC Tagi: alfa, alfa testy, battlefield, battlefield 1, dice, directx 12, ea, fps, frostbite, gra komputerowa, multiplayer, shooter, strzelanina, wojna, wymagania sprzętowe,Sebastian Oktaba