Shuttle XH97V. Niepozorny pecet jako centrum domowej rozrywki - SPIS TREŚCI 0 - Shuttle XH97V - Nieco bardziej "multimedialny" XH61V 1 - Shuttle XH97V - Wygląd zewnętrzny 2 - Shuttle XH97V - Charakterystyka wnętrza 3 - Shuttle XH97V - Specyfikacja techniczna 4 - Shuttle XH97V - Testy syntetyczne: 3DMark 11 / 3DMark / Unigine Valley / PCMark 7 / PCMark 8 / SiSoftware Sandra 5 - Shuttle XH97V - Testy praktyczne: CineBench / HandBrake / wPrime / 7-Zip / AS-SSD / Windows / Photoshop / Wiedźmin 6 - Shuttle XH97V - Testy w grach: DiRT 3 / Diablo III / Crysis Warhead / Tomb Raider / Battlefield 3 7 - Shuttle XH97V - Temperatury i kultura pracy 8 - Podsumowanie - Czy Shuttle XH97V to dobry sprzęt zarówno do biura, jak i domowego salonu? Wbrew powszechnie wygłaszanym opiniom, rynek tradycyjnych stacjonarnych pecetów wcale nie umarł. Laptopy, tablety czy jakiekolwiek inne urządzenia, które można określić jakże szlachetnym mianem "komputera przenośnego" nie są w stanie całkowicie wyeliminować z walki o portfel Kowalskiego swoich rywali nieco cięższej wagi. W zasadzie to można powiedzieć, że waga ta coraz bardziej się zmniejsza. Dlaczego? Otóż już od pewnego czasu „w modzie” jest to, co małe i lekkie, a przy tym zajmujące niewiele miejsca. Konwencjonalne blaszaki swoje wymagania co do tego mają – jest to niezaprzeczalny fakt. Czy zatem ci, którzy nie są w stanie wygospodarować sensownej ilości wolnej przestrzeni w pokoju są skazani na notebooki? Za sprawą ostatniego, niemałego przecież boomu na platformy w standardzie mini-ITX odpowiedź na to pytanie jest oczywiście negatywna. Nie każdy potrzebuje bogato skonfigurowanego kolosa do gier tudzież wydajnej maszyny do tzw. zadań ciężkich. Wiele ludzi szuka komputera na swój sposób skromnego, niezbyt drogiego, radzącego sobie z odtwarzaniem filmów 1080p, komfortowym wyświetlaniem współczesnych stron internetowych, czy wreszcie pozwalającego na najzwyklejszą w świecie pracę z pakietem biurowym. I właśnie taki sprzęt pragniemy Wam dziś przedstawić – jest nim Shuttle XH97V. Autor: Kamil Śmieszek Zanim zaczniemy przyglądać się testowanemu urządzeniu, kilka słów należy się producentowi peceta - Shuttle to firma bardzo znana na rynku komputerów, specjalizująca się głównie w produkcji małych obudów, sprzętu All-in-One oraz HTPC. Produkty Shuttle pojawiają się przeważnie w salonach obok urządzeń audio-wideo, służąc jako centra domowej rozrywki, ale nie tylko. Jak zauważyliśmy wcześniej, firma sprzedaje najwięcej sprzętu w typie testowanego XH97V. Sprzęt ten producent przedstawia przede wszystkim jako stosunkowo tani sposób na domowe centrum rozrywki, zdolne nawet do wyświetlania filmów 4K i obsłużenia maksymalnie trzech monitorów jednocześnie. Ale nie tylko – w testowanym produkcie zastosowano pewne rozwiązania, które pozwolą Shuttle XH97V równie dobrze sprawdzić się, jako prosty i niewielki komputer do zastosowań biurowych, czy wreszcie przemysłowych. Nie ma co tu owijać w bawełnę i należy powiedzieć to wprost: firmy liczą każdą złotówkę wydaną na jakikolwiek sprzęt. Owszem, o ile cena zakupu XH97V nie jest zbyt niska (trzeba przecież dokupić CPU, RAM i HDD/SSD), to z kolei rachunki za prąd, między innymi dzięki obsłudze niskonapięciowych procesorów, mogą zostać zmniejszone do minimum. Spójrzmy więc teraz na to, co Shuttle XH97V ma nam do zaoferowania jeśli chodzi o wspierane podzespoły (oprócz wspomnianych mało prądożernych CPU). Podobnie, jak testowany przez nas wcześniej model XH61V, bohater dzisiejszej publikacji oparty został na platformie mini-ITX. Krok ten jest oczywisty, gdyż jeśli ma się zamiar zrobić sprzęt zajmujący możliwie jak najmniej miejsca na stole, a jednocześnie będący komputerem stosunkowo uniwersalnym, nie ma nic lepszego niż właśnie format mini-ITX. Shuttle XH97V wspiera głównie procesory niskonapięciowe Intela z rodziny Haswell (z wyjątkiem serii Celeron, Pentium oraz Core i3 - te są obsługiwane także w formie "zwykłej") o wskaźniku TDP nie przekraczającym 65 W. Bez problemu możemy więc wsadzić tu nawet Core i7-4970S/T, dzięki czemu nie będziemy musieli martwić się o wydajność (inna sprawa to opłacalność takiego rozwiązania…). Do tego dochodzi wsparcie dla maksimum 16 GB pamięci RAM i dysków SSD w wersji mSATA, co ostatecznie przekłada się na możliwość złożenia całkiem mocnego, a zarazem niepozornego komputera. Shuttle XH97V - podstawowe dane techniczne: Procesor: Intel Core i3-4130 (3,4 GHz, 3 MB cache L3, 22 nm) Płyta główna: Shuttle FH97V RAM: 8 GB, Kingston HyperX Impact (DDR3, 1600 MHz, SO-DIMM) Karta graficzna: Intel HD Graphics 4400 Dysk twardy: SanDisk Extreme SSD 120 GB Wyjścia wideo: 1x HDMI 1.4, 2x DP 1.4 Wyjścia/wejścia audio: 1x Głośnik, 1x Mikrofon, 1x Line-In (tył), 1x Słuchawki, 1x Mikrofon (front) Inne wejścia: 2x USB 2.0, 2x USB 3.0, 1x RJ-45, 1x RS-232, 2x USB 2.0 (front), 2x USB 3.0 (front) Wymiary: 24 x 20 x 7,2 cm (dł. x szer. x wys.) Z drugiej strony pamiętajmy, że Shuttle XH97V nigdy nie zastąpi pełnoprawnej, bardzo wydajnej maszyny do gier. Takie konstrukcje na rynku modeli mini-ITX oczywiście istnieją, ale bohater dzisiejszego testu (poza formatem płyty głównej) nie ma z nimi zbyt wiele wspólnego. Wydajnej karty graficznej w nim nie zainstalujemy (brak PCI-Express x16, a także miejsca w obudowie), a procesora o TDP większym niż 65 W płyta nie obsłuży. Inna sprawa, że nawet próba instalacji takowego w ciasnym wnętrzu XH97V byłaby totalną głupotą, bo jak odprowadzić spore ilości generowanego ciepła? Taki CPU w połączeniu z mocną kartą graficzną stworzyłyby istny piekarnik wewnątrz. Dlatego też, oceniając tego mikrusa należy patrzeć na niego przez pryzmat komputera, którego można wykorzystać do stworzenia niedrogiego domowego centrum multimedialnego, prostego biurowego peceta lub maszyny zdolnej do pracy w szeroko pojętych środowiskach produkcyjnych. Test minikomputera do biura i salonu - Shuttle XH61V 1 2 3 4 5 6 7 8 9 następna › ostatnia » Shuttle XH97V. Niepozorny pecet jako centrum domowej rozrywki - SPIS TREŚCI 0 - Shuttle XH97V - Nieco bardziej "multimedialny" XH61V 1 - Shuttle XH97V - Wygląd zewnętrzny 2 - Shuttle XH97V - Charakterystyka wnętrza 3 - Shuttle XH97V - Specyfikacja techniczna 4 - Shuttle XH97V - Testy syntetyczne: 3DMark 11 / 3DMark / Unigine Valley / PCMark 7 / PCMark 8 / SiSoftware Sandra 5 - Shuttle XH97V - Testy praktyczne: CineBench / HandBrake / wPrime / 7-Zip / AS-SSD / Windows / Photoshop / Wiedźmin 6 - Shuttle XH97V - Testy w grach: DiRT 3 / Diablo III / Crysis Warhead / Tomb Raider / Battlefield 3 7 - Shuttle XH97V - Temperatury i kultura pracy 8 - Podsumowanie - Czy Shuttle XH97V to dobry sprzęt zarówno do biura, jak i domowego salonu? Tagi: barebone, core i3-4130, home media center, multimedia, recenzja, rozrywka, shuttle xh97v, test,Kamil Śmieszek