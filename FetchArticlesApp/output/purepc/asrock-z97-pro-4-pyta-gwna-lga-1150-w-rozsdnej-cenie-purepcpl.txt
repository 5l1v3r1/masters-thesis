ASRock Z97 Pro 4. Płyta główna LGA 1150 w rozsądnej cenie - SPIS TREŚCI 0 - Dobra płyta główna za rozsądne pieniądze 1 - ASRock Z97 Pro4 - Budowa i wyposażenie 2 - ASRock Z97 Pro4 - UEFI 3 - ASRock Z97 Pro4 - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - ASRock Z97 Pro4? Większość posiadaczy odblokowanych procesorów Intela planujących wycisnąć trochę dodatkowych megaherców z takich jednostek, poszukuje również płyt głównych LGA 1150 z chipsetem Z97, niekoniecznie jednak tych stworzonych specjalnie dla overclockerów. Najróżniejszych konstrukcji znajdziemy na rynku niemało, zaś najtańsze modele można kupić już w okolicy 370 złotych, chociaż takie płyty główne oferują tylko najbardziej elementarną funkcjonalność. Całkiem liczna grupa konsumentów jest natomiast gotowa wygospodarować dodatkowe kilkadziesiąt złotych, aby otrzymać większą ilość użytecznych złącz czy solidniejsze komponenty, jeśli będzie to miała jakieś uzasadnienie. I tutaj pojawia się ASRock Z97 Pro4, którego dzisiaj chcieliśmy Wam przedstawić. Autor: Maciej Wawrzynowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil''s Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Czy ASRock Z97 Pro4 spełni nasze oczekiwania dowiecie się niebawem. Na pewno ma wszelkie predyspozycje, aby usatysfakcjonować przeciętnego użytkownika komputera o niezbyt wygórowanych wymaganiach. Płyta główna zaraz po obudowie i zasilaczu jest najrzadziej wymienianym elementem komputera, więc jeżeli nie doświadczymy awarii, możemy z powodzeniem eksploatować jeden model bardzo długo. Dopiero wymiana całej platformy zmusza użytkownika do szukania jej następcy. Fakt pozostaje jednak faktem - różnice w wydajności między urządzenia za 300 czy 1300 złotych są marginalne, a wszystko rozbija się o dodatkowe wyposażenie. Model ASRock Z97 Pro4 reprezentuje niską półkę cenową, ale producent zdecydował się tutaj udostępnić pełny zestaw złącz zarezerwowanych dla chipsetu Z97, począwszy od standardowego M.2, przez rzadziej spotykane SATA-Express, skończywszy na TB1 pozwalającym podłączyć zewnętrzny model Thunderbolt 2. Pozostawiono również starsze PCI, specjalnie dla grupy ludzi posiadających bardzo przyzwoite karty dźwiękowe na właśnie ten interfejs. Co najważniejsze, dzięki chipsetowi Intel Z97 możemy swobodnie podkręcać procesor i ustawić wysokie taktowania pamięci RAM, co niebagatelnie wpływa na wydajność całego zestawu. Orientacyjne ceny płyt głównych Dane z Cenowarka.pl na dzień 03.02.2015 Wartość w złotych 80 160 240 320 400 480 560 640 MSI Z97 Gaming 5 Intel Z97, 4x DDR3, ATX 600 ASUS Z97-Pro Gamer Intel Z97, 4x DDR3, ATX 600 ASUS Z97-A Intel Z97, 4x DDR3, ATX 590 ASRock Z97 Extreme4 Intel Z97, 4x DDR3, ATX 580 MSI Z97 Gaming 3 Intel Z97, 4x DDR3, ATX 500 MSI Z97 U3 Plus Intel Z97, 4x DDR3, ATX 460 Gigabyte GA-Z97-D3H Intel Z97, 4x DDR3, ATX 460 ASRock Z97 Pro4 Intel Z97, 4x DDR3, ATX 450 Najtańszą płytą główną z chipsetem Intel Z97 w ofercie tajwańskiego producenta jest ASRock Z97M Anniversary Z97 (mATX), wyceniony na około 350 złotych. Natomiast testowany model okazuje się droższy od wyżej wspomnianego o prawie 100 złotych. Skąd taka różnica? Przede wszystkim ASRock Z97 Pro4 posiada znacznie lepsze wyposażenie. Znajdziemy tutaj porządną sześcio-fazową sekcję zasilania chłodzoną radiatorem, a wszystko ubrano w całkiem eleganckie czarno-niebieskie fatałaszki. Wprowadzono też bardziej zróżnicowaną ofertę złącz na laminacie, jak jak również na tylnym panelu. Ponieważ znaczna część użytkowników wybiera płyty główne patrząc na sytuacje przez pryzmat ceny, spróbujemy dzisiaj pokazać, że warto czasem dopłacić kilkanaście czy kilkadziesiąt złotych i nabyć produkt w zasadzie kompletny, ale ciągle pozostający w zasięgu portfela przeciętnego zjadacza chleba. Czy ASRock Z97 Pro4 spełni nasze oczekiwania dowiecie się niebawem. 1 2 3 4 5 6 7 8 9 … następna › ostatnia » ASRock Z97 Pro 4. Płyta główna LGA 1150 w rozsądnej cenie - SPIS TREŚCI 0 - Dobra płyta główna za rozsądne pieniądze 1 - ASRock Z97 Pro4 - Budowa i wyposażenie 2 - ASRock Z97 Pro4 - UEFI 3 - ASRock Z97 Pro4 - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - ASRock Z97 Pro4? Tagi: asrock, core i7, haswell, intel z97, lga 1150, pro4, płyta główna, test,Maciej Wawrzynowski