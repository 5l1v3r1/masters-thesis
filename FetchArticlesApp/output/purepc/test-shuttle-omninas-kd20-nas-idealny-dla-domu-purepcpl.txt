Test Shuttle OmniNAS KD20 - NAS idealny dla domu? - SPIS TREŚCI 0 - NAS dla wszystkich nas? 1 - Specyfikacja techniczna 2 - Shuttle OmniNAS KD20 3 - Oprogramowanie 4 - Testy wydajności 5 - Podsumowanie Technologie NAS kojarzą nam się niemal wyłącznie z biurami i dużymi firmami. Serwery tego typu postrzegamy najczęściej jako drogie urządzenia wyposażone w wiele dysków twardych, na których przechowuje się istotne dla jakiegoś przedsiębiorstwa dane. O zapotrzebowaniu na sieciowe centra danych do domowego użytku do niedawna w zasadzie nie było mowy. Jednak wraz z rozwojem technologii, w naszych domach pojawia się coraz więcej urządzeń wyposażonych w wiele funkcji multimedialnych, które wręcz wymagają dostępu do zewnętrznych danych. Przykładu nie trzeba długo szukać - chociażby DLNA, dzięki któremu możemy zdalnie odtwarzać na telewizorze materiały wideo. Udostępnianie ich z peceta nie zawsze będzie wygodnym rozwiązaniem. Między innymi, w tym celu powstały takie serwery NAS, jak bohater dzisiejszego testu, czyli Shuttle OMNINAS KD20. Czy wyróżnia go coś spośród innych tego typu urządzeń? Jakie są jego wady, a jakie zalety? Autor: SmiechuKamil - Kamil Śmieszek Może najpierw kilka słów o producencie testowanego NAS’a. Shuttle to firma bardzo znana na rynku komputerów, specjalizująca się głównie w produkcji małych obudów komputerowych, sprzętu All-in-one czy HTPC. Produkty tej firmy pojawiają się przeważnie w salonach obok urządzeń audio-wideo, służąc jako centra domowej rozrywki. Chyba każdy zna firmowane przez Shuttle konstrukcje typu barebone, czyli zestaw obudowa + płyta główna + zasilacz, często z bogatą listą opcji wyposażenia. Doskonały przykład stanowić może seria XPC. W świecie urządzeń sieciowych, a tym samym serwerów NAS, firma ta jednak dopiero raczkuje całkiem niedawno wzbogacając swoją ofertę o model OMNINAS KD20. Z uwagi na fakt, że jest to pierwszy produkt Shuttle tego typu oraz że wyszedł na rynek około dwóch miesięcy temu, nie zdążył się jeszcze rozlokować po polskich sklepach. Jednak poza granicami kraju nie będzie żadnego problemu z dostępnością i zakupem KD20. Wystarczy zerknąć do naszych zachodnich sąsiadów. Za testowany serwer zapłacimy tam, w przeliczeniu na polską walutę, ponad 500 zł. Ale nie tylko. Podobną ilość gotówki wyłożymy robiąc zakupy w Austrii czy Wielkiej Brytanii. Pozostaje jedynie problem, czy warto jest fatygować się ze sprowadzaniem serwera z zagranicy, czy może lepiej będzie poczekać na jego dostępność u rodzimych sprzedawców. Z uwagi na zastosowane w testowanym serwerze podzespoły, sprzęt ten zapowiada się nader ciekawie. Dwie kieszenie na dyski z funkcją hot-swap, dwurdzeniowy procesor ARM, 256 MB pamięci RAM, trzy porty USB oraz czytnik kart SD to coś, czego OMNINAS KD20 na pewno nie powinien się wstydzić. Obiecująco wyglądają również funkcje jego oprogramowania, takie jak możliwość pobierania plików przez protokół BitTorrent czy udostępnianie danych w stylu "chmury", a więc dostępnych z zewnątrz. Z deklaracji producenta wynika także całkiem niezła wydajność bohatera dzisiejszego testu. Czas więc przyjrzeć się mu nieco bliżej i wydać jasny werdykt, ile prawdy ostało się w obietnicach Shuttle co do swojego świeżego NAS'a i czy warto nim w ogóle zawracać sobie głowę. 1 2 3 4 5 6 następna › ostatnia » Test Shuttle OmniNAS KD20 - NAS idealny dla domu? - SPIS TREŚCI 0 - NAS dla wszystkich nas? 1 - Specyfikacja techniczna 2 - Shuttle OmniNAS KD20 3 - Oprogramowanie 4 - Testy wydajności 5 - Podsumowanie,Kamil Śmieszek