Test Tracer Sniper - Dobra myszka dla graczy w niskiej cenie - SPIS TREŚCI 0 - Porządny gryzoń od Tracera? 1 - Tracer Sniper - Budowa 2 - Tracer Sniper - Testy 3 - Podsumowanie Na rynku urządzeń wskazujących znajdziemy kilkaset, jeśli nie kilka tysięcy modeli różniących się od siebie ceną, wyglądem i jakością wykonania. Gdybyśmy jednak postanowili wyszczególnić pewne kategorie, to napotkalibyśmy co najmniej kilkadziesiąt modeli oferujących identyczne funkcje. W wielu sprawach powiedziano już naprawdę wszystko, zaś nowe klawiatury i myszki zwykle nie zaskakują ergonomią, wyglądem ani niecodziennymi rozwiązaniami. Wyjątkowo duży ułamek całego "tortu" zagrabiły zresztą firmy mające swoje korzenie w Chinach, dziś jednak skupimy się na produkcie stworzonym przez polską firmę Tracer. Do niedawna rodzime marki wytwarzające swoje konstrukcje w Państwie Środka, były uważane za słabe i niegodne uwagi. Na przełomie kilku lat sytuacja uległa zmianie, czego najlepszym przykładem mogą być nowe produkty Tracera. Czy mysz komputerowa o nazwie Sniper zaskoczy nas czymś nowym i zmiecie konkurencję z powierzchni Ziemi celnym headshotem? Autor: Arkad - Arkadiusz Pracki Czy w dzisiejszych czasach można znaleźć wysokiej klasy produkty, które nie będą przeznaczone specjalnie dla graczy? Wystarczy wejść do jakiegokolwiek sklepu komputerowego i spojrzeć na oferowane towary - płyty główne dla graczy, słuchawki sygnowane marką Fatal1ty czy całe zestawy komputerowe dedykowane komu? Oczywiście graczom. Chyba mimochodem przywykliśmy do takich metod promocji stosowanych przez różnych producentów, powoli nie zwracając uwagi na podobne dopiski. Zresztą, to zwykle tylko marketing. Jak miejmy nadzieję zdążyliście zauważyć, w każdej recenzji staramy się zweryfikować wyniosłe opinie producenta i sprawdzić sprzęt pod kątem jakości wykonania, ergonomii oraz sprawności w grach i aplikacjach. Patriotyczne pobudki nas od tego nie odwiodą ;] Do redakcji PurePC trafiła mysz Tracer Sniper, której premiera została zapowiedziana już na początku wakacji. W skład nowej oferty producenta wchodzi również model Pert, oferujący podobne funkcje co testowany gryzoń. Wielu czytelników zapewne pomyślało, że wzięliśmy się za testowanie tak zwanej chińszczyzny, natomiast modele ze średniej i wyższej półki odłożyliśmy na bok. Czy mają rację? Odpowiedź na to pytanie znajdziecie na kolejnych stronach niniejszego testu. Już w tym momencie możemy Wam jednak zdradzić, że do swoich rąk nie bierzemy gryzoni ze słabym potencjałem. Tracer Sniper wydaje się ciekawą propozycją dla typowego gracza, więc warto skonfrontować wszystkie twierdzenia producenta i naszą opinię. Tracer słynie z produkcji urządzeń o niezbyt wygórowanych cenach, więc i tym razem nie mogło być inaczej. Za testowanego dziś gryzonia zapłacimy niewiele więcej niż 100 złotych, co wydaje się rozsądną propozycją jak na oferowane funkcje oraz specyfikację. Czy w parze z niską ceną idzie dobra jakość wykonania oraz zadowalająca ergonomia? Jeśli tak, to producent może zaskarbić sobie względy klienteli, która nie potrzebuje gryzonia za 200 czy 300 złotych, żeby zwiększyć komfort grania. Po tym dość przydługawym wstępie czas przejść do oględzin testowanego urządzenia... 1 2 3 4 następna › ostatnia » Test Tracer Sniper - Dobra myszka dla graczy w niskiej cenie - SPIS TREŚCI 0 - Porządny gryzoń od Tracera? 1 - Tracer Sniper - Budowa 2 - Tracer Sniper - Testy 3 - Podsumowanie Tagi: mysz, sniper, test, tracer,Arkadiusz Pracki