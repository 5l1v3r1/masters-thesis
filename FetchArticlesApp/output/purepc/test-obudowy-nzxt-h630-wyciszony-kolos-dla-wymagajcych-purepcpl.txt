Test obudowy NZXT H630 - Wyciszony kolos dla wymagających - SPIS TREŚCI 0 - Specyfikacja techniczna NZXT H630 1 - NZXT H630 - Wygląd zewnętrzny #1 2 - NZXT H630 - Wygląd zewnętrzny #2 3 - NZXT H630 - Wnętrze #1 4 - NZXT H630 - Wnętrze #2 5 - Platforma testowa i metodologia pomiarowa 6 - NZXT H630 - Testy - Temperatury procesora 7 - NZXT H630 - Testy - Temperatury karty graficznej 8 - NZXT H630 - Testy - Temperatury mostka północnego 9 - Czy warto kupić NZXT H630? W dzisiejszym świecie coraz trudniej spotkać stonowane konstrukcje o spokojnym i umiarkowanym designie - każdy producent ma w swojej ofercie wiele modeli, które można śmiało nazwać krzykaczami... Tendencja do oferowania kontrowersyjnych kształtów i kolorystyki jest nadwymiar widoczna w dziale obudów komputerowych, gdzie firmy walczą o potencjalnego klienta w różny sposób. Najczęściej spotykanym zjawiskiem jest prezentowanie produktów o konstrukcji zapadającej w pamięci - z przodu walniemy siatkę na wysokość połowy panelu, na topie zrobimy dokładnie to samo, a na bokach zastosujemy ewentualnie krzykliwe wytłoczenia i może kilka wlotów powietrza bez filtrów. Jakby nie patrzeć, oferta sklepów internetowych do pewnej kwoty jest niemal w całości zapełniona przez konstrukcje tego typu i użytkownik lubiący stonowany design albo musi dołożyć kilkadziesiąt złotych na lepszy model, albo musi pogodzić się z trendem panującym na rynku. W sumie nie jest w tym nic dziwnego - za stylistyczny kosmos od zawsze płaciło się mniej niż za proste, ale dosadne konstrukcje... Autor: Arkadiusz Pracki Pewnie po takim wstępie spytacie, którzy producenci mają w swojej ofercie obudowy pasujące do schematu prostej elegancji... I tutaj pojawia się problem, ponieważ testowany dzisiaj H630 od NZXT nie reprezentuje całej oferty firmy - wspomniana marka zazwyczaj kojarzy nam się właśnie z kosmicznymi konstrukcjami i jest to po części prawda. Tym bardziej cieszymy się z możliwości przetestowania jednej z kilku obudów wyróżniających się na tle pozostałych produktów. Lubicie proste kształty, duże wymiary i wyciszenie w zestawie? Najnowsza publikacja jest właśnie dla Was... Do naszej redakcji przyjechał wspomniany już wcześniej model NZXT H630 należacy do serii H, która przez producenta jest określana mianem Absolute Silence - patrząc na sam produkt można już zauważyć, że konstruktorzy dołożyli wszelkich starań, aby zestaw komputerowy umieszczony w środku był jak najmniej słyszany przez użytkownika. Na wstępie trzeba od razu zaznaczyć, iż model H630 nie należy do najtańszych konstrukcji na rynku, a wielu potencjalnych klientów po prostu nie wykorzysta w pełni jego możliwości. Mamy tutaj przede wszystkim na myśli duży format Ultra-Tower, całkiem pokaźną liczbę zatok wewnętrznych oraz możliwość obsługi płyt głównych w rozmiarach E-ATX i XL-ATX. Nie musimy już chyba wspominać o przygotowanym miejscu na chłodnice dla systemu wodnego oraz liczne przelotki na tacce płyty głównej pozwalające na ciekawą aranżację okablowania. Fabryczny system chłodzenia nie jest być może zbyt imponujący jak na cenę wynoszącą około 550 złotych (dwa wentylatory), jednak musimy pamiętać o innych dodatkach i elementach jakie udało się zmieścic w tej kwocie. Dla kogo jest przeznaczony testowany model? Na pewno typowy użytkownik posiadający płytę główną w formacie ATX lub micro-ATX, a także krótką pojedynczą kartę graficzną pokroju GTX 750 Ti oraz jeden dysk twardy mówiąc krótko zmarnuje całkiem sporą przestrzeń danego pomieszczenia... Wymiary obudowy NZXT H630 wymagają od nas umieszczenia jej poza obrębem typowego biurka, a relatywnie wysoka waga mocno komplikuje jakiekolwiek podróże. Jeśli natomiast Twój zestaw komputerowy rozrósł się do znacznych rozmiarów, plątanina kabli nie daje Ci spać, a w przyszłości marzy Ci się montaż systemu chłodzenia wodnego - testowany produkt w znacznej części powinien rozwiązać wszelkie wymienione problemy. W celu porównania suchej specyfikacji z realnymi potrzebami spójrzmy najpierw na dane techniczne: Specyfikacja NZXT H630: Wymiary: 547 x 567 x 245 mm (W x D x S) Waga całkowita: 14 kilogramów Materiały: Stal SECC / Plastik ABS Obsługiwane formaty: ITX / mATX / ATX / E-ATX / XL-ATX Maksymalna wysokość coolera CPU: 190 mm Maksymalna długość karty graficznej: 354 mm (z koszykiem HDD) Liczba slotów kart rozszerzeń: 9 Liczba zatok wewnętrznych 3.5 / 2.5 cala: 8 / 10 Liczba zatok zewnętrznych 5.25 cala: 2 Liczba zatok zewnętrznych 3.5 cala: 0 Wyjścia na przednim panelu: 2x Audio / 2x USB 2.0 / 2x USB 3.0 Czytnik kart pamięci SD Podświetlenie tylnego panelu I/O (LED) Wbudowany mostek dla wentylatorów (10x 3-pin) Maty wygłuszające w zestawie System chłodzenia NZXT H630: 2x 200 mm lub 2x 140 mm lub 3x 120 mm (1x 200 mm Fabrycznie / Front) 1x 140 mm lub 1x 120 mm (1x 140 mm Fabrycznie / Tył) 2x 140 mm lub 2x 120 mm (Opcjonalnie / Dół) 2x 200 mm lub 2x 140 mm lub 3x 120 mm (Opcjonalnie / Góra) 2x 140 mm lub 2x 120 mm (Opcjonalnie / Klatki HDD) Filtry przeciw kurzowi (Front / Dół / Zasilacz / Góra) NZXT H630 to nie tylko spore wymiary - specyfikacja techniczna utwierdza nas w przekonaniu, że producent przyłożył się do projektu testowanej konstrukcji i zaserwował nam wiele możliwości rozbudowy zestawu. Najciekawiej prezentuje się oczywiście system chłodzenia, który fabrycznie nie jest być może najpotężniejszy (1x 140 mm i 1x 200 mm), ale pozwala użytkownikowi na zamontowanie śmigieł o dużej średnicy oraz rozplanowanie obiegu powietrza w jak najlepszym poziomie. Cieszy nas również beznarzędziowy montaż wszystkich nośników oraz kompleksowe zabezpieczenie przed kurzem obejmujące znaczną część wlotów i wylotów powietrza (oprócz tylnego). Razem z obudową otrzymujemy 10-kanałowy mostek dla wentylatorów korzystających z 3-pinowego złącza - dzięki temu nie musimy korzystać z dodatkowych przejściówek typu Molex->3-pin i możemy cieszyć się względnym porządkiem w środku skrzynki. Patrząc na samą specyfikację techniczną najbardziej intrygującym elementem wydaje się podświetlenie tylnego panelu I/O... Potrzymamy Was jeszcze chwilę w niepewności i przejdziemy do kolejnych punktów naszych oględzin pomijając dziwnie brzmiący komponent. NZXT H630 obsługuje nawet najdłuższe karty graficzne (do 354 milimetrów z zamontowanym koszykiem HDD) oraz bardzo wysokie coolery procesora o wysokości do 190 milimetrów. Gdy dodamy do tego miejsce na osiem nośników w standardzie 3,5 cala oraz dziesięć 2,5 cala (dwa schowane za płytą główną) wychodzi nam całkiem niezła mieszanka dla każdego entuzjasty sprzętu komputerowego. Nie martwcie się również o punkty montażowe dla pokaźnych chłodnic - z przodu koszyki HDD zostały odsunięte na bezpieczną odległość, a pod górnym panelem znajdziecie wystarczającą ilość miejsca na typowe radiatory. Stylistyka obudowy NZXT H630 to nic innego jak elegancka prostota w każdym calu - przedni oraz górny panel został obłożony blachą aluminiową o ciekawym kształcie, natomiast obydwa boki nie posiadają żadnych otworów oraz uwypukleń. Po części plastikowe panele tworzą razem ciekawy układ (wycięcie na końcach każdego z nich), a ich jednolita powierzchnia jest "naderwana" tylko w miejscu dwóch zewnętrznych zatok 5,25 cala oraz przycisków zasilania i resetu. Obrys przełącznika Power przy włączonym komputerze świeci się delikatnie na biało. Wszystkie zdejmowane elementy obudowy NZXT H630 całkiem nieźle do siebie pasują i tworzą ciekawy układ. Bardzo podoba nam się prostota testowanego produktu, która mówiąc kolokwialnie nadaje temu modelowi niepowtarzalny charakter. Jeśli chodzi o nasze pierwsze odczucia i dylematy na temat konstrukcji, uważamy że producent mógł zdecydować się na przekształcenie przedniego panelu w otwierane drzwiczki, za którymi byłyby schowane zatoki oraz elementy chłodzenia - obecny układ też jest niezły, ale nasza propozycja zmieniłaby chyba sytuację na lepsze. Już na pierwszy rzut oka widać, że NZXT H630 posiada minimalną do poprawnej pracy ilość otworów, przez które mogłoby wpadać powietrze razem z kurzem. Każdy wlot posiada własną siatkę wyłapującą drobinki, więc nie powinniśmy martwić się o czystość naszego zestawu. A gdy dodamy do tego maty wygłuszające... Dobra skończmy ten przydługawy wstęp i zacznijmy dokładne oględziny testowanej obudowy ;] 1 2 3 4 5 6 7 8 9 następna › ostatnia » Test obudowy NZXT H630 - Wyciszony kolos dla wymagających - SPIS TREŚCI 0 - Specyfikacja techniczna NZXT H630 1 - NZXT H630 - Wygląd zewnętrzny #1 2 - NZXT H630 - Wygląd zewnętrzny #2 3 - NZXT H630 - Wnętrze #1 4 - NZXT H630 - Wnętrze #2 5 - Platforma testowa i metodologia pomiarowa 6 - NZXT H630 - Testy - Temperatury procesora 7 - NZXT H630 - Testy - Temperatury karty graficznej 8 - NZXT H630 - Testy - Temperatury mostka północnego 9 - Czy warto kupić NZXT H630? Tagi: atx, h630, nzxt, obudowa, test, ultra tower,Arkadiusz Pracki