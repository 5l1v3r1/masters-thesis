SilentiumPC Aquarius X90 Pure Black - Test obudowy dla wodników - SPIS TREŚCI 0 - Specyfikacja techniczna SilentiumPC Aquarius X90 1 - SilentiumPC Aquarius X90 - Wygląd zewnętrzny #1 2 - SilentiumPC Aquarius X90 - Wygląd zewnętrzny #2 3 - SilentiumPC Aquarius X90 - Wnętrze #1 4 - SilentiumPC Aquarius X90 - Wnętrze #2 5 - Platforma testowa i metodologia pomiarowa 6 - SilentiumPC Aquarius X90 - Testy - Temperatury procesora 7 - SilentiumPC Aquarius X90 - Testy - Temperatury karty graficznej 8 - SilentiumPC Aquarius X90 - Testy - Temperatury mostka północnego 9 - Czy warto kupić SilentiumPC Aquarius X90? Czy jest na sali użytkownik, który nigdy nie słyszał o polskiej marce SilentiumPC? Wspomniana firma specjalizująca się w dostarczaniu systemów chłodzenia, obudów komputerowych oraz zasilaczy i wentylatorów na stałe wpisała się w rodzimy rynek wraz ze swoimi produktami polecanymi przez wiele portali branżowych. SilentiumPC już na początku swojej drogi świetnie wstrzeliło się w specyfikę polskiego klienta, który ponad wszystko stawia stosunek ceny do możliwości danego urządzenia. Nie ma wątpliwości, że najtańsze modele takie jak Brutus pozwoliły SilentiumPC na pełne rozłożenie skrzydeł i zaatakowanie kolejnych półek cenowych. Podwarszawska firma nadal bazuje na produktach przeznaczonych dla oszczędnych klientów budujących swoje zestawy komputerowe, jednak nowa obudowa o nazwie Aquarius X90 jest całkowitym przeciwieństwem sektora budżetowego - zgodnie z zapewnieniami SPC, wspomniany model powstał głównie z myślą o użytkownikach chcących rozbudować swojego peceta do formatu E-ATX, przy jednoczesnym montażu systemu chłodzenia cieczą. Przed wami test obudowy SilentiumPC Aquarius X90 Pure Black. Autor: Arkadiusz Pracki Tajemnicza obudowa SilentiumPC Aquarius X90 od samego początku wzbudzała spore zainteresowanie fanów polskiej marki, gdyż w mediach społecznościowych były co jakiś czas zamieszczane wzmianki na temat nowego produktu przeznaczonego dla bardziej wymagających użytkowników - do tej pory SPC nie posiadało w swojej ofercie skrzynek potrafiących pomieścić duże płyty główne w formacie E-ATX, a tym bardziej rozbudowanych systemów chłodzenia cieczą. Model Aquarius X90 to prawdopodobnie próba nawiązania walki z bardziej dojrzałą konkurencją, która już od dłuższego czasu dostarczała większe obudowy stworzone z myślą o entuzjastach. Testowana dzisiaj skrzynka nie jest w żaden sposób podobna do wcześniejszych modeli polskiej firmy, gdyż krzykliwe kształty został zamienione na prostą formę zakłóconą jedynie przez otwory dla wentylatorów - ostatnio coraz częściej narzekamy na gamingowe konstrukcje, które oprócz kosmicznych konturów nie zapewniają nic więcej. Cieszymy się, że SilentiumPC tym razem skorzystało z prostego projektu jednego ze swoich dostawców i zaoferowało nam stonowaną konstrukcję o dużych możliwościach (przynajmniej na papierze). Po premierze obudowy Aquarius X90 firma SilentiumPC musiała zmierzyć się z falą krytyki ze strony użytkowników, którzy bardzo żywiołowo zareagowali na sugerowaną cenę produktu - początkowo wynosiła ona 349 złotych, czyli całkiem sporo jak produkt oferowany przez polską markę. Trudno nie przyznać tutaj chociaż częściowej racji rozgoryczonym fanom marki, jacy liczyli prawdopodobnie na rozpoczęcie nowej jakości również w niższej półce. Producent broni się jednak tym, że od samego początku mówił o zwiększonych możliwościach obudowy Aquarius X90 w stosunku do innych serii, a na dodatek pokazywał zdjęcia z całkiem nieźle złożonymi zestawami korzystającymi z systemów chłodzenia wodnego - w takiej sytuacji prawda leży gdzieś po środku i trudno rozstrzygnąć mały spór pomiędzy producentem a klientami. Mamy jednak nadzieję, że SilentiumPC nie poprzestanie na jednym produkcie wyróżniającym się na tle oferty i za jakiś czas zaprezentuje nam kolejną "bombę" potrafiącą zwiększyć zainteresowanie polską marką. Zerknijmy na specyfikację techniczną obudowy Aquarius X90: Specyfikacja SilentiumPC Aquarius X90: Wymiary: 535 x 440 x 230 mm (W x D x S) Waga całkowita: 8,5 kilograma Materiały: Stal SECC / Plastik ABS Obsługiwane formaty: mATX / ATX / E-ATX Maksymalna wysokość coolera CPU: 180 mm Maksymalna długość karty graficznej: 355 mm Liczba slotów kart rozszerzeń: 8+1 Liczba zatok wewnętrznych 3.5 / 2.5 cala: 4 / 2 Liczba zatok zewnętrznych 5.25 cala: 2 Liczba zatok zewnętrznych 3.5 cala: 1 (zamiast 5.25 cala) Wyjścia na przednim panelu: 2x Audio / 4x USB 2.0 / 2x USB 3.0 Wbudowany mostek dla wentylatorów (6x 3-pin) System chłodzenia SilentiumPC Aquarius X90: 3x 120 mm lub 2x 140 mm (3x 120 mm Fabrycznie / Front) 1x 140 mm lub 1x 120 mm (1x 140 mm Fabrycznie / Tył) 2x 140 mm lub 2x 120 mm (Opcjonalnie / Góra) Filtry przeciw kurzowi (Front / Zasilacz / Góra) Pierwszym parametrem obudowy SilentiumPC Aquarius X90 rzucającym się w oczy jest rozmiar skrzynki - producent zdecydował się na niecodzienne zwiększenie wysokości przy jednoczesnym zachowaniu standardowej długości i szerokości. Ma to na celu zwiększenie pojemności obudowy dla płyt w formacie E-ATX, jak również zachowanie sporej przestrzeni z przodu dla chłodnicy systemu wodnego. Testowany produkt oferuje standardową wysokość coolera procesora na poziomie 180 milimetrów i długość karty graficznej do 355 milimetrów (Radeon R9 295X2 ma 305 milimetrów). Kolejnym parametrem mogącym zdziwić czytelnika jest ilość dostępnych zatok dla nośników - projektanci konstrukcji z dalekiego wschodu zdecydowali się na umieszczenie zatoki potrafiącej pomieścić zaledwie dwa 3,5-calowe dyski twarde, która w połączeniu z dwoma miejscami montażowymi za płytą główną (3,5 i 2,5 cala) daje nam już jakieś możliwości w rozbudowie naszego magazynu. W przypadku tak wysokiej obudowy może również dziwić obecność zaledwie dwóch zatok na 5,25-calowe napędy lub panele kontrolne, jednak wszystko ma swoją przyczynę - SilentiumPC Aquarius X90 ma skupiać się przede wszystkim na chłodzeniu cieczą, a ograniczenie ilości elementów w środku ma na celu zapewnienie jak największej przestrzeni dla węży, rezerwuara, pompy i chłodnicy. 1 2 3 4 5 6 7 8 9 następna › ostatnia » SilentiumPC Aquarius X90 Pure Black - Test obudowy dla wodników - SPIS TREŚCI 0 - Specyfikacja techniczna SilentiumPC Aquarius X90 1 - SilentiumPC Aquarius X90 - Wygląd zewnętrzny #1 2 - SilentiumPC Aquarius X90 - Wygląd zewnętrzny #2 3 - SilentiumPC Aquarius X90 - Wnętrze #1 4 - SilentiumPC Aquarius X90 - Wnętrze #2 5 - Platforma testowa i metodologia pomiarowa 6 - SilentiumPC Aquarius X90 - Testy - Temperatury procesora 7 - SilentiumPC Aquarius X90 - Testy - Temperatury karty graficznej 8 - SilentiumPC Aquarius X90 - Testy - Temperatury mostka północnego 9 - Czy warto kupić SilentiumPC Aquarius X90? Tagi: aquarius x90, atx, midi-tower, obudowa, silentiumpc, test,Arkadiusz Pracki