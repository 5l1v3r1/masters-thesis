Wielki test myszek dla graczy - Jaki model do 170 złotych? - SPIS TREŚCI 0 - Bitwę czas zacząć 1 - A4Tech X7 Oscar - Wygląd 2 - A4Tech X7 Oscar - Testy 3 - Bloody Gun3 V3 - Wygląd 4 - Bloody Gun3 V3 - Testy 5 - Bloody Gun3 V5 - Wygląd 6 - Bloody Gun3 V5 - Testy 7 - Bloody Gun3 V7 - Wygląd 8 - Bloody Gun3 V7 - Testy 9 - CM Storm Spawn - Wygląd 10 - CM Storm Spawn - Testy 11 - CM Storm Xornet - Wygląd 12 - CM Storm Xornet - Testy 13 - Gigabyte Force M9 - Wygląd 14 - Gigabyte Force M9 - Testy 15 - Logitech G300 - Wygląd 16 - Logitech G300 - Testy 17 - Logitech G400 - Wygląd 18 - Logitech G400 - Testy 19 - Logitech G500 - Wygląd 20 - Logitech G500 - Testy 21 - Revoltec Fight Elite - Wygląd 22 - Revoltec Fight Elite - Testy 23 - Roccat Lua - Wygląd 24 - Roccat Lua - Testy 25 - SteelSeries Xai - Wygląd 26 - SteelSeries Xai - Testy 27 - Tt eSports Saphira - Wygląd 28 - Tt eSports Saphira - Testy 29 - Tt eSports Azurues - Wygląd 30 - Tt eSports Azurues - Testy 31 - Tracer Sniper - Wygląd 32 - Tracer Sniper - Testy 33 - Podsumowanie Nadszedł czas wielkiej wojny...Na przeciw siebie ustawia się dziewięciu producentów chcących zawalczyć o koronę wielkiego mistrza. Pole bitwy nie jest oczywiście polem golfowym ani poligonem wojskowym, ale blatem biurka gdzie testujemy myszki dla graczy. Rynek peryferiów komputerowych to nieprzebrany ocean pełny lepszych lub gorszych produktów. Istnieją w nim oczywiście pewne grupy, wynikające chociażby z ceny lub przeznaczenia. Pod naszą lupę wzięliśmy tym razem szesnaście gryzoni, które mieszczą się w granicy 170 złotych, ale urządzenia te różnią się wyglądem, specyfikacją techniczną oraz potencjałem. Postanowiliśmy nie zajmować się absolutnie najtańszymi myszkami, gdyż ich możliwości dość łatwo oszacować, bowiem za 30-40 złotych dobrego i komfortowego narzędzia do grania raczej nie znajdziemy. Każdy z testowanych gryzoni musiał pokonać wiele przeszkód, został przemaglowany w naszym laboratorium oraz solidnie wymacany. Kto więc zasługuję na pochwałę, a kto powinien zostać strącony w ciemną otchłań? Autor: Arkad - Arkadiusz Pracki Produkty dedykowane specjalnie dla graczy? W dzisiejszych czasach takie nazewnictwo jest czymś normalnym i powszechnym, wszak prawie każdy producent umieszcza obok swoich logosów dopiski sugerujące wysokie aspiracje klawiatury, myszki albo słuchawek. Rynek sprzętu tworzonego z myślą o graczach, to zresztą łakomy kąsek dla wszystkich firm działających w branży, zatem nie dziwi nas takie podejście do kwestii marketingu. W niniejszej publikacji postaramy się zweryfikować śmiałe deklaracje producentów i dokładnie sprawdzić wybrane modele pod kątem jakości wykonania, ergonomii oraz sprawności w grach. W nasze ręce trafiło szesnaście myszek od dziewięciu producentów, więc przygotowaliśmy solidny przekrój tego typu urządzeń. Zazwyczaj testujemy nieco droższe konstrukcje, które po prostu muszą nas czymś zaskakiwać, a tymczasem zeszliśmy o poziom niżej. Kategoria do 170 złotych jest z pewnością najbardziej obfita w produkty, jednak większość z nich nie wyróżnia się niczym szczególnym. Do redakcji ściągnęliśmy natomiast myszki, które zwróciły naszą uwagę i powinny poradzić sobie w każdych warunkach. Czy wszystkie okażą się godnymi propozycjami dla graczy? To pokażą już testy w przygotowanych aplikacjach i grach. Zdecydowaliśmy się na rozpoczęcie całego cyklu naszych zestawień od najtańszych konstrukcji, które wybiera największa liczba użytkowników. Dla czytelników oczekujących na nieco droższe produkty możemy tylko napisać: Stay tuned! Jak testować myszki dla graczy? Oto jest pytanie... Różne konstrukcje wymagają różnego podejścia. Do naszych testów wybraliśmy jednak dwie miarodajne gry oraz tyle samo programów syntetycznych. Aplikacje testujące pozwalają sprawdzić deklarowaną specyfikację techniczną, zaś wejście do gry, to realny sprawdzian możliwości każdego produktu. Po wielogodzinnym testowaniu urządzenia możemy w końcu wydać ostateczny werdykt. Warto pamiętać, że ocena ergonomii często opiera się na subiektywnym odczuciu redaktora, który może mieć zupełnie inny rozmiar dłoni od czytelnika. Oczywiście, nic nie zastąpi sprawdzenia urządzenia w realnym świecie, co niestety nie zawsze jest możliwe, dlatego staraliśmy się wypośrodkować naszą opinie. Do testów użyliśmy dwóch podkładek tkaninowych od A4Tech oraz SteelSeries (QCK), a także plastikową powierzchnię od Razera, czyli model Sphex. Wszystko jasne? No to zaczynamy... 1 2 3 4 5 6 7 8 9 … następna › ostatnia » Wielki test myszek dla graczy - Jaki model do 170 złotych? - SPIS TREŚCI 0 - Bitwę czas zacząć 1 - A4Tech X7 Oscar - Wygląd 2 - A4Tech X7 Oscar - Testy 3 - Bloody Gun3 V3 - Wygląd 4 - Bloody Gun3 V3 - Testy 5 - Bloody Gun3 V5 - Wygląd 6 - Bloody Gun3 V5 - Testy 7 - Bloody Gun3 V7 - Wygląd 8 - Bloody Gun3 V7 - Testy 9 - CM Storm Spawn - Wygląd 10 - CM Storm Spawn - Testy 11 - CM Storm Xornet - Wygląd 12 - CM Storm Xornet - Testy 13 - Gigabyte Force M9 - Wygląd 14 - Gigabyte Force M9 - Testy 15 - Logitech G300 - Wygląd 16 - Logitech G300 - Testy 17 - Logitech G400 - Wygląd 18 - Logitech G400 - Testy 19 - Logitech G500 - Wygląd 20 - Logitech G500 - Testy 21 - Revoltec Fight Elite - Wygląd 22 - Revoltec Fight Elite - Testy 23 - Roccat Lua - Wygląd 24 - Roccat Lua - Testy 25 - SteelSeries Xai - Wygląd 26 - SteelSeries Xai - Testy 27 - Tt eSports Saphira - Wygląd 28 - Tt eSports Saphira - Testy 29 - Tt eSports Azurues - Wygląd 30 - Tt eSports Azurues - Testy 31 - Tracer Sniper - Wygląd 32 - Tracer Sniper - Testy 33 - Podsumowanie Tagi: a4tech, bloody, cm storm, gigabyte, logitech, mysz, revoltec, steelseries, test, tracer, tt esports,Arkadiusz Pracki