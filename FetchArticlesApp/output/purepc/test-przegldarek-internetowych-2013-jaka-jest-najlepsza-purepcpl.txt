Test przeglądarek internetowych 2013 - Jaka jest najlepsza? - SPIS TREŚCI 0 - Test przeglądarek internetowych - runda druga 1 - Test przeglądarek internetowych 2013 - HTML 2 - Test przeglądarek internetowych 2013 - JavaScript 3 - Test przeglądarek internetowych 2013 - CSS 4 - Test przeglądarek internetowych 2013 - LawnMark 2013 5 - Test przeglądarek internetowych 2013 - Przetwarzanie grafiki i materiałów wideo 6 - Test przeglądarek internetowych 2013 - Ilość zajmowanej pamięci 7 - Test przeglądarek internetowych 2013 - Wykorzystanie pamięci RAM 8 - Podsumowanie - Która przeglądarka internetowa jest najlepsza? Kilka miesięcy temu przeprowadziliśmy test popularnych przeglądarek internetowych (LINK), które porównaliśmy pod względem zużycia pamięci, szybkości przetwarzania grafiki, generowania treści i materiałów wideo, czyli najogólniej rzecz ujmując - skupiliśmy uwagę na wydajności. Jednak sytuacja na arenie oprogramowania do korzystania z zasobów sieci zmienia się diametralnie z tygodnia na tydzień, ponieważ producenci ciągle wprowadzają aktualizacje, mniejsze lub większe usprawnienia itp. Dynamicznie rozwijające się technologie internetowe wymuszają na twórcach istny wyścig zbrojeń, dlatego co chwila słyszymy o kolejnych nowościach, które niebawem ujrzą światło dzienne i programiści muszą kolejne funkcjonalności dodać do swoich aplikacji. Zadanie nie należy do najłatwiejszych, bowiem ilość stron www i aplikacji internetowych jest ogromna, zaś każda z nich musi być poprawnie wyświetlana. Dlatego testy przeglądarek internetowych będziemy powtarzać regularnie co kilka miesięcy, aby utrzymać rękę na pulsie. Czy programiści poczynili postępy w kwestii optymalizacji, czy dalej do komfortowej pracy potrzeba 2 GB pamięci operacyjnej? Która przeglądarka internetowa jest najlepsza i najszybsza? Chrome, Firefox, Internet Explorer czy Opera? Autor: Paweł Pieczyrak Przeglądarka to narzędzie absolutnie niezbędne do surfowania po internecie, mające też niebagatelny wpływ na jakość oraz bezpieczeństwo korzystania z sieci, dlatego jej wybór jest ważniejszy niż pozornie mogłoby się wydawać. Tylko czym kierować się podczas szukania rozwiązania idealnego? Bezawaryjnością, szerokimi opcjami konfiguracji, ilością dostępnych wtyczek, czy może po prostu szybkością działania? Ostatni czynnik z pewnością odgrywa istotną rolę, wszak pożeranie pamięci operacyjnej i wolno ładujące się strony pomimo szybkiego łącza, mogą doprowadzić do ciężkiego uszczerbku na zdrowiu psychicznym. Dawniej programiści przykładali bardzo dużą uwagę do optymalizacji swoich aplikacji, jednak dzisiaj nie wyobrażamy sobie uruchomienia przeglądarki na komputerze dysponującym mniej niż 512 MB pamięci operacyjnej. Zapewne po otwarciu kilku stron system operacyjny musiałby się odwołać do tymczasowej pamięci dysku twardego, co znacząco obniżyłoby komfort pracy. Obecnie przeglądarki oprócz wbudowanych funkcji konfiguracyjnych posiadają też obsługę wtyczek, przy pomocy których możemy rozszerzyć ich funkcjonalność. Należy je jednak instalować z rozwagą, ponieważ każdy tego typu dodatek wpływa na kondycję aplikacji. Oczywiście, każdy użytkownik kieruje się subiektywną oceną przeglądarki, a przyzwyczajenia to druga natura człowieka, niemniej czasami warto zmienić nawyki... Zanim przejdziemy do procedur testowych, rzućmy okiem na wykres popularności poszczególnych przeglądarek. Takie aspekty również warto brać pod uwagę przy wyborze przeglądarki, ale niekoniecznie najlepszy produkt musi być również najpopularniejszy. Posługując się badaniami przeprowadzonymi przez serwis ranking.pl na miesiąc październik, odnośnie udziału w rynku wszystkich przeglądarek internetowych, najlepiej pod tym względem wypada Firefox z wynikiem wynoszącym 40%. Drugie miejsce należy do Google Chrome (29%), trzecie zajmuje Internet Explorer (16%), zaś czwarta pozycja przypadła norweskiej Operze (5 %). Pozostałe 10% jest podzielone pomiędzy Safari oraz przeglądarkami mobilnymi. W przypadku Opery można zauważyć minimalny, ale systematyczny spadek popularności. Zapewne jest to spowodowane drastycznymi zmianami, które przechodzi w ostatnim czasie przeglądarka. Zestawienie globalne skonfrontowaliśmy ze statystykami odwiedzin PurePC.pl i przedstawiają się one następująco: Firefox (38%), Google Chrome (28%) Opera (9%) i na samym końcu Internet Explorer (7%). Pozostałe udziały rozchodzą się, tak jak w przypadku globalnych statystyk, pomiędzy przeglądarkami mobilnymi oraz Safari. Popularność przeglądarek internetowych Dane na Październik 2013 Wartość procentowa (więcej = lepiej) 4 8 12 16 20 24 28 32 36 40 Firefox (Ranking) 40 Firefox (PurePC) 38 Google Chrome (Ranking) 29 Google Chrome (PurePC) 28 Internet Explorer (Ranking) 16 Opera (PurePC) 9 Internet Explorer (PurePC) 7 Opera (Ranking) 5 Obecnie przeglądarki internetowe oprócz wyświetlania zawartości stron, oferują również mnóstwo dodatkowych funkcjonalności. Zresztą, chyba nie wyobrażamy sobie już życia bez takich funkcji, jak synchronizacja zakładek czy moduł sprawdzania pisowni. Pewne z nich stały się wręcz standardem, niemniej producenci ciągle prześcigają się w wymyślaniu coraz to bardziej użytecznych modułów. Dla zaawansowanych użytkowników szczególnie ważne są opcje konfiguracyjne, przy pomocy których możliwe jest dostosowanie przeglądarki do indywidualnych potrzeb. Tutaj jednak nie zamierzamy ingerować, skupiając uwagę na ogólnej wydajności aplikacji. Wszystkie pomiary odbywały się na laptopie Packard Bell EasyNote LJ65 o konfiguracji: Intel Pentium T4500 2.3 GHz, 4 GB DDR3 i NVIDIA GeForce G210M. Systemy operacyjne wykorzystywane podczas testów to Windows 7 (Internet Explorer 10) Windows 8.1 Pro oraz Kubuntu 13.10. Chyba możemy zaczynać - jesteście ciekawi, jaka przeglądarka internetowa jest najszybsza? 1 2 3 4 5 6 7 8 9 następna › ostatnia » Test przeglądarek internetowych 2013 - Jaka jest najlepsza? - SPIS TREŚCI 0 - Test przeglądarek internetowych - runda druga 1 - Test przeglądarek internetowych 2013 - HTML 2 - Test przeglądarek internetowych 2013 - JavaScript 3 - Test przeglądarek internetowych 2013 - CSS 4 - Test przeglądarek internetowych 2013 - LawnMark 2013 5 - Test przeglądarek internetowych 2013 - Przetwarzanie grafiki i materiałów wideo 6 - Test przeglądarek internetowych 2013 - Ilość zajmowanej pamięci 7 - Test przeglądarek internetowych 2013 - Wykorzystanie pamięci RAM 8 - Podsumowanie - Która przeglądarka internetowa jest najlepsza? Tagi: chrome, firefox, google chrome, internet explorer, mozilla, mozilla firefox, opera, test przeglądarek,Paweł Pieczyrak