Samsung U28D590D - Monitor UltraHD 4K daleki od doskonałości - SPIS TREŚCI 0 - Testujemy Samsung U28D590D 1 - Słowniczek - FAQ 2 - Samsung U28D590D - Budowa 3 - Samsung U28D590D - Menu OSD 4 - Testy - Kąty widzenia 5 - Testy - Równomierność podświetlenia 6 - Testy - Regulacja jasności 7 - Testy - Smużenie 8 - Testy - Pobór mocy 9 - Testy - Gamut barwny i ustawienia w odniesieniu do sRGB 10 - Słów kilka o Samsung U28D590D Rozdzielczość 4K UltraHD stale zyskuje na popularności, jednak głównie za sprawą urządzeń mobilnych i telewizorów, których rynek najszybciej wchłania podobne nowinki. Obydwa sektory dynamika rozwoju znacznie wyprzedzają monitory 4K UltraHD przeznaczone dla komputerów desktopowych, gdzie zapotrzebowanie na takie wyświetlacze jest umiarkowane. Świadczy o tym chociażby niewielka liczba ciekawych modeli dostępnych w racjonalnych cenach, aczkolwiek chętnych do zagospodarowania nowej gałęzi produktowej nie brakuje. Do wyścigu włączył się także koreański Samsung, któremu nie sposób odmówić mocy przerobowych i zaplecza technologicznego, gwarantującego mocne wejście. Wspominamy o tym nieprzypadkowo, gdyż nasze redakcyjne progi odwiedził Samsung U28D590D wyróżniający się gustownym wzornictwem, rzadko spotykanym w produktach konkurencji. Jak dostarczony sprzęt poradzi sobie w testach? Autor: Jan Foltman Samsung U28D590D to monitor oparty na matrycy TN, która uchodzi obecnie za jedną z najlepszych propozycji dla graczy - nie jest zresztą tajemnicą, że panele o identycznej specyfikacji technicznej znajdziemy w innych modelach, nie tylko od tego producenta. Jest to związane z ograniczonymi możliwościami dostawców tychże komponentów. Wszelkie różnice pomiędzy modelami wynikają z rodzaju zastosowanych układów elektronicznych odpowiadających za przetwarzanie obrazu i sterowanie podświetleniem. Samsung U28D590D to monitor o rozdzielczości 3840 x 2160 pikseli, co oznacza ich zagęszczenie na poziomie 157 PPI. Warto wspomnieć, że jest to wyższa wartość niż w 15,6-calowych notebookach z matrycami Full HD, a mamy przecież do czynienia z 28-calowym urządzeniem. Pozostała część specyfikacji nie zaskakuje - mamy do czynienia z podświetleniem typu W-LED, czasem reakcji GtG (Grey to Grey) na poziomie 1 milisekundy oraz statycznym kontrastem wynoszącym 1000:1. Deklarowana jasność na poziomie 370 cd/m2 oraz kąty widzenia 170°/160° to typowe wartości dla każdej matrycy TN, nawet tej o bardzo wysokiej rozdzielczości. Specyfikacja techniczna Samsung U28D590D: Rozmiar matrycy: 28” Rozdzielczość: 3840 x 2160 Technologia matrycy: TN Rodzaj podświetlenia: W-LED Kontrast (statyczny): 1000:1 Jasność: 370 cd/m2 Kąty widzenia: 170°/160° Czas reakcji: 1 ms (szary do szarego) Złącza: DisplayPort, 2 x HDMI, mini jack Waga: 5,65 kilograma Wymiary: 660,9 x 486,3 x 169,4 mm Mocowanie VESA 100: nie Gwarancja: 36 miesięcy A jak wygląda ekonomiczny aspekt zakupu 28-calowego monitora Samsung U28D590D dostępnego za około 2500 złotych? W tej cenie możemy liczyć na spory wybór wyświetlaczy z matrycami IPS lub jej pochodnymi - mówimy tutaj jednak o 27-calowych konstrukcjach z maksymalną rozdzielczością WQHD (2560 x 1440 pikseli). Teoretycznie powinniśmy podążać za coraz większą liczbą pikseli w przeliczeniu na cal, jednak praktycznie należy zwracać szczególną uwagę na jakość wyświetlanego obrazu oraz kluczowe cechy danego monitora, czyli np. częstotliwość regulacji PWM dla jasności podświetlenia, nie mówiąc już o realnych kątach widzenia lub inputlagu. Zakup monitora 4K UltraHD za wszelką cenę może naprawdę zniechęcić nas do tej technologii w taki sposób, że będziemy pragnęli powrócić do matrycy Full HD lub WQHD pomimo mniejszych rozmiarów wyświetlanego obrazu. Czy Samsung U28D590D należy do produktów wartych polecenia? Postaramy się sprawdzić to na kolejnych stronach dzisiejszej publikacji. Typ zastosowanej matrycy nie wróży zbyt dobrze końcowemu wynikowi naszego testu, ale nie przekreślajmy wszystkiego już na wstępie. Przed zakupem monitora o rozdzielczości 3840 x 2160 pikseli powinniśmy zaznajomić się z cechami takiego ekranu - oprogramowanie dostępne na dzień dzisiejszy nie zawsze potrafi odpowiednio skalować się wraz ze wzrostem rozdzielczości, co może wpłynąć na jakość i wydajność pracy. Samsung U28D590D pomimo dużej, 28-calowej przekątnej nie pozwala na komfortową pracę bez włączonego skalowania systemowego, co jest zupełnie normalne. Jeśli zdecydujemy się na ustawienie 150% normalnej wielkości elementów w systemie Windows, to będziemy mieli wrażenie, jakbyśmy pracowali na monitorze WQHD (2560 x 1440 pikseli), jednak z dużo ostrzejszym tekstem. W kwestii systemu operacyjnego, najlepiej chyba oswoić się z Windows 8.1, ponieważ jest dobrze przystosowany do wyświetlaczy z ultra wysokimi rozdzielczościami. Interfejs metro i wszystkie funkcjonalności z nim związane również prezentują się bardzo ładnie, niemniej zachowanie okienkowych aplikacji pozostawia sporo do życzenia. Czasami rozmazany jest tylko interfejs (np. Firefox), zaś treść jest ostra i czytelna, czasami (np. Chrome) wszystko staje się rozmazane. W skrajnym przypadku (programy Adobe) skalowanie w ogóle nie działa wyświetlając mikroskopijny interfejs. 1 2 3 4 5 6 7 8 9 … następna › ostatnia » Samsung U28D590D - Monitor UltraHD 4K daleki od doskonałości - SPIS TREŚCI 0 - Testujemy Samsung U28D590D 1 - Słowniczek - FAQ 2 - Samsung U28D590D - Budowa 3 - Samsung U28D590D - Menu OSD 4 - Testy - Kąty widzenia 5 - Testy - Równomierność podświetlenia 6 - Testy - Regulacja jasności 7 - Testy - Smużenie 8 - Testy - Pobór mocy 9 - Testy - Gamut barwny i ustawienia w odniesieniu do sRGB 10 - Słów kilka o Samsung U28D590D Tagi: 4k, monitor, recenzja, samsung u28d590d, test, ultrahd,Jan Foltman