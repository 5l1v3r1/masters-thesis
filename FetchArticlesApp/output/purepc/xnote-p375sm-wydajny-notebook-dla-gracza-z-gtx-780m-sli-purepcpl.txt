XNOTE P375SM - Wydajny notebook dla gracza z GTX 780M SLI - SPIS TREŚCI 0 - Test XNOTE P375SM - Mobilny potwór z GTX 780 SLI 1 - XNOTE P375SM - Wygląd zewnętrzny 2 - XNOTE P375SM - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider 6 - Testy w grach: Battlefield 3 / Hitman: Absolution / Stalker: Call of Pripyat / Metro 2033 7 - Czas pracy na zasilaniu akumulatorowym 8 - Temperatury pracy procesora i karty graficznej 9 - Podsumowanie: Dla kogo XNOTE P375SM? Definicja komputera dla gracza powoli zmienia swoje znaczenie, bowiem maszyna stworzona z myślą o wirtualnej rozrywce niekoniecznie musi być stacjonarnym pecetem, którego możliwości mobilne stoją na niskim poziomie. Laptopy przeznaczone stricte do grania pewnie nie wszystkich przekonują, ale producenci notują naprawdę znakomite wyniki sprzedaży takich modeli. Jednak dla wielu entuzjastów wydajność kilkukrotnie niższa od desktopów za podobne pieniądze, a także konieczność ustawienia mniejszej szczegółowości obrazu w bardziej wymagających tytułach, okazuje się zbyt bolesnym kompromisem. Naprzeciw tym oczekiwaniom wyszła marka XNOTE sprzedająca dowolnie konfigurowalne notebooki oparte na kadłubkach Clevo. Bohaterem niniejszej recenzji będzie XNOTE P375SM - jeden z najmocniejszych oferowanych modeli, świetnie wyposażony i przygotowany do dalszej rozbudowy. Testowany notebook otrzymał m.in.: czterordzeniowy procesor Intel Core i7-4700MQ, 16GB pamięci RAM oraz dwa mobilne układy graficzne NVIDIA GeForce GTX 780M połączone w SLI. Powyższa kombinacja pod względem mocy rozkłada na łopatki 99% innych laptopów obecnych na rynku, jak również zawstydzi niejeden komputer stacjonarny. Autor: Tomasz Kowalski Laptop XNOTE P375SM można samemu skonfigurować na stronie Bluemobility (LINK), dobierając interesujące nas podzespoły, aczkolwiek cena początkowa wynosi niebagatelne 6300 złotych. Niestety, wówczas nie otrzymamy napędu optycznego, dysków twardych, pamięci RAM i systemu operacyjnego - wszystko trzeba dokupić osobno. Podstawowa konfiguracja przewiduje jedynie dość egzotyczne połączenie procesora Intel Celeron 2950M i duetu układów GeForce GTX 765M pracujących w SLI... W praktyce od razu trzeba zmienić podzespoły, aby przygotować bardziej sensowne zestawienie, które nie będzie wzajemnie kolidować. Cena testowanej wersji wyposażonej w wymienione wcześniej i widoczne w poniższej tabelce komponenty, sięga astronomicznych 12.000 złotych, jednakże otrzymujemy wtedy praktycznie killera stacjonarnych komputerów. Jeżeli mimo wszystko poczujecie pewien niedosyt, to zawsze można wymienić procesor na mocniejszy, zastosować wyłącznie dyski SSD lub zmienić układy graficzne na profesjonalne modele NVIDIA Quadro K5100M. Wtedy przekroczenie 20,000 złotych nie będzie stanowiło wielkiego problemu. Konfiguracją jaką mieliśmy okazję sprawdzić posiadała dwa dyski twarde - pierwszy to całkiem przyzwoity nośnik półprzewodnikowy Samsung 840 EVO 120 GB (LINK), natomiast drugim był klasyczny 1TB Hitachi GST o prędkości 7200 obrotów na minutę. Taki tandem zapewnia znakomity komfort pracy w najczęściej używanych programach oraz przyzwoitą pojemność magazynu danych. W notebooku poza dwoma złączami SATA znajdziemy także wolny port mSATA, zatem możliwości rozbudowy przestrzeni dyskowej jak na notebooka są naprawdę imponujące. Na polskim rynku w chwili obecnej ciężko znaleźć konkurenta o podobnych parametrach. Jedynym modelem mogącym stanąć w szranki z testowanym XNOTE P375SM jest 18,4 calowy Dell Alienware M18x, którego podstawowa wersja okazuje się jeszcze droższa. Nie trudno również zauważyć, że koszt zakupu tychże laptopów jest mimo wszystko nieco zawyżony. Chociażby w porównaniu z modelem ASUS G750JH, dodatkowy 120 GB dysk SSD oraz drugi układ graficzny wymaga wyłożenia kolejnych pięciu tysięcy złotych. Warto natomiast podkreślić, iż XNOTE wyposażony został w uniwersalne złącza MXM umożliwiające w przyszłości wymianę układów graficznych na jeszcze mocniejsze, zaś procesor nie jest trwale wlutowany w płytę główną. Przy pierwszym kontakcie wzrokowym testowany laptop wywiera dość mieszane uczucia, ponieważ plastikowe wykończenie w kolorze czerwieni czy srebra niezbyt pasują do sprzętu, którego cena przekracza ponad 10,000 złotych. Design jest mimo wszystko całkiem klasyczny, więc kanciaste kształty mogą się podobać tradycjonalistom. Wystawiając jednak ocenę końcową zwrócimy szczególnie uwagę na wydajność laptopa w grach, wszak przede wszystkim do nich został stworzony. Równie ważne będą oczywiście testy obciążeniowe, które wyjawią czy notebook nie cierpi na niepożądane zjawiska w postaci throttlingu podzespołów, nadmiernej głośności chłodzenia tudzież nagrzewania się obudowy. Istotne znaczenie ma także obecność przyzwoitego systemu dźwiękowego, który pozwoli na ewentualną rozgrywkę bez słuchawek lub zewnętrznych głośników. Mniej ważnymi parametrami będzie wydajność akumulatora czy wymiary samego laptopa, bowiem kupując maszynę o takich możliwościach, lepiej nie oczekiwać 10 godzinnego czasu pracy na baterii. Oczekiwania są bardzo duże, przejdźmy więc do kolejnej strony i zobaczmy, jak XNOTE P375SM prezentuje się z zewnątrz. ) 1 2 3 4 5 6 7 8 9 następna › ostatnia » XNOTE P375SM - Wydajny notebook dla gracza z GTX 780M SLI - SPIS TREŚCI 0 - Test XNOTE P375SM - Mobilny potwór z GTX 780 SLI 1 - XNOTE P375SM - Wygląd zewnętrzny 2 - XNOTE P375SM - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider 6 - Testy w grach: Battlefield 3 / Hitman: Absolution / Stalker: Call of Pripyat / Metro 2033 7 - Czas pracy na zasilaniu akumulatorowym 8 - Temperatury pracy procesora i karty graficznej 9 - Podsumowanie: Dla kogo XNOTE P375SM? Tagi: geforce, gtx 780m, intel, laptop, notebook, nvidia, p375sm, sli, test, xnote,Tomasz Kowalski