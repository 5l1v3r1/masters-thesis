Jaka płyta główna LGA 1150? Przegląd najciekawszych modeli - SPIS TREŚCI 0 - Jaka płyta główna dla procesorów Intel Haswell i Devil's Canyon? 1 - Jaka płyta główna LGA 1150 za około 100-150 złotych? 2 - Jaka płyta główna LGA 1150 za około 150-200 złotych? 3 - Jaka płyta główna LGA 1150 za około 200-250 złotych? 4 - Jaka płyta główna LGA 1150 za około 250-300 złotych? 5 - Jaka płyta główna LGA 1150 za około 300-350 złotych? 6 - Jaka płyta główna LGA 1150 za około 350-400 złotych? 7 - Jaka płyta główna LGA 1150 za około 400-450 złotych? 8 - Jaka płyta główna LGA 1150 za około 450-500 złotych? 9 - Jaka płyta główna LGA 1150 za około 500-600 złotych? 10 - Jaka płyta główna LGA 1150 za około 600-700 złotych? 11 - Jaka płyta główna Mini-ITX pod LGA 1150? Jaką płytę główną LGA 1150 wybrać pod procesory Haswell? Pytanie niby proste, ale jednocześnie skomplikowane, ponieważ na sklepowych półkach zalegają setki najróżniejszych modeli. Znalezienie absolutnych faworytów w danym przedziale cenowym, idealnie dopasowanych do teraźniejszych i przyszłych potrzeb, to zadanie wymagające niezłego rozeznania w produktach. Przydałaby się pomoc? Niniejszy poradnik nie będzie jednak testem sensu stricte, bowiem różnice w wydajności pomiędzy poszczególnymi chipsetami są marginalne. Postanowiliśmy natomiast wskazać najciekawsze (naszym zdaniem) propozycje w określonych segmentach, aby trochę rozświetlić sytuację i ułatwić potencjalnemu kupującemu podjęcie właściwej decyzji. Punktem odniesienia będzie stosunek ceny do wyposażenia oraz możliwości dalszej rozbudowy. Ostatnio przybyło kilka nowości, więc nadarza się znakomita okazja do zrobienia przekroju rynku. Autor: Sebastian Oktaba Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil's Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12 V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8 V, przesyłając sygnał prosto do procesora, gdzie zostaje on rozdzielony pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści właśnie w szeroko pojętym sektorze mobilnym. Testy płyt głównych Intel LGA 1150 i innych - Link do działu H81, B85, H97, a może Z97? Oto jest pytanie... Niby proste, ale jednocześnie skomplikowane, ponieważ na sklepowych półkach zalegają setki najróżniejszych modeli. Przyjrzymy się tym najlepiej rokującym. Razem z procesorami Intel Haswell Refresh pojawiły się również dwa chipsety należące do serii dziewiątej (H97, Z97), które błyskawicznie wyparły starszą generację (H87, Z87), ale najniższy segment pozostał zasadniczo nietknięty (H81, B85). Dlatego nasz poradnik ograniczyliśmy do czterech wiodących modeli - H81, B85, H97 i Z97 - całkowicie pomijając odchodzące na emeryturę H87 i Z87. Powód takiej decyzji? Producenci tym razem nie przesadzili z cenami, bowiem nowości kosztują mniej więcej tyle co poprzednicy, zaś niejednokrotnie bywają nawet tańsze. Chociaż wielkich rewolucji odświeżone układy logiki raczej nie przyniosły, to gwarantują obsługę procesorów Intel Core piątej generacji (14 nm Broadwell), jakie powinny zadebiutować w przeciągu kilku najbliższych miesięcy. Oprócz tego otrzymały jeszcze natywne wsparcie SATA Express oraz M.2 (niestety, nie wszystkie), dedykowanych bardzo szybkim dyskom SSD dopiero wchodzącym na sklepowe półki. Skoro za porównywalne pieniądze można kupić sprzęt o lepszych parametrach, zdecydowanie bardziej przyszłościowy, to sprawa jest chyba do bólu oczywista. Trzeba przyznać, że różnice pomiędzy chipsetami są stosunkowo niewielkie, aczkolwiek najwyższy model wymaga bardziej szczegółowego omówienia. Intel dla amatorów overclockingu przygotował Z97, który umożliwia bezproblemową zmianę mnożnika oraz regulację magistrali BCLK. Chociaż większość płyt głównych (H81, B85, H97) również pozwala na zabawę mnożnikiem w odblokowanych procesorach (wersje K), Intel oficjalnie nie zezwolił na takie operacje. Dopóki BIOS posiada odpowiednie funkcje wszystko powinno działać prawidłowo, ale kolejne aktualizacje np.: wymagane do obsługi Broadwella, mogą ukrócić ten proceder i użytkownik zostanie na lodzie. Intel Z97 oferuje także inne rozłożenie linii PCIe istotnych przy budowaniu konfiguracji NVIDIA SLI oraz AMD CrossFireX (zalecane 2x PCIe 3.0 x8). Poza tym, jako jedyny obsługuje pamięci o taktowaniu wyższym niż 1600 MHz. Ważną różnicą między H97/Z97 oraz H81/B85 jest wsparcie RAID i technologii SRT, czego niżej sklasyfikowane układy nie zapewniają. Na zakończenie dodajmy jeszcze większą ilość portów USB 3.0 oraz SATA 6.0 Gb/s dostępnych w serii dziewiątej. 1 2 3 4 5 6 7 8 9 … następna › ostatnia » Jaka płyta główna LGA 1150? Przegląd najciekawszych modeli - SPIS TREŚCI 0 - Jaka płyta główna dla procesorów Intel Haswell i Devil's Canyon? 1 - Jaka płyta główna LGA 1150 za około 100-150 złotych? 2 - Jaka płyta główna LGA 1150 za około 150-200 złotych? 3 - Jaka płyta główna LGA 1150 za około 200-250 złotych? 4 - Jaka płyta główna LGA 1150 za około 250-300 złotych? 5 - Jaka płyta główna LGA 1150 za około 300-350 złotych? 6 - Jaka płyta główna LGA 1150 za około 350-400 złotych? 7 - Jaka płyta główna LGA 1150 za około 400-450 złotych? 8 - Jaka płyta główna LGA 1150 za około 450-500 złotych? 9 - Jaka płyta główna LGA 1150 za około 500-600 złotych? 10 - Jaka płyta główna LGA 1150 za około 600-700 złotych? 11 - Jaka płyta główna Mini-ITX pod LGA 1150? Tagi: core i5, intel, intel z97, lga 1150, overclocking, podkręcanie, poradnik, porównanie, test, z97,Sebastian Oktaba