Cena, taktowanie, wydajność oraz pojemność… głównie tymi czynnikami kieruje się przeciętny użytkownik poszukujący nowych pamięci (DDR2) do swojego komputera. Jeszcze w niedalekiej przeszłości, kiedy to dominowała na rynku marka AMD, wybór był w zasadzie dość łatwy. Lecz w chwili premiery Intel Core 2 Duo i mało udanych chipsetów Intela sprawiły, że pojawił się nie lada problem z wyborem pamięci, które zapewnią odpowiedni poziom overclockingu. Szczególnie ma to duże znaczenie w przypadku procesorów Core 2 Duo E6300. W dzisiejszym teście przedstawimy zatem szeroką gamę pamięci, od najtańszych i najwolniejszych - co nie oznacza ze najgorszych, do pamięci kierowanych dla entuzjastów bez hamulca w postaci małych zasobów finansowych. Podsumowując każdy będzie mógł znaleźć coś dla siebie. Zapraszamy. Autor: ryba - Marcin Rywak Głównym bohaterem naszych testów będą produkty firmy OCZ Technology. Firma nie jest zupełną nowością na naszym rynku, lecz nowy dystrybutor rozpoczął prężnie promować tę popularną na świecie markę produkującą sprzęt przeznaczony głównie dla entuzjastów i overclockerów. W porównaniu znajdziemy, aż pięć kompletów tejże firmy, prócz tego znalazły się jeszcze dwa komplety firmy Patriot, oraz jeden komplet pamięci od naszego rodzimego producenta, firmy GoodRam. MHz nigdy za wiele… Tak naprawdę, po co producenci dążą ciągle do zwiększania taktowania przy okazji wyciągając niemałe pieniądze od zapaleńców? Wszystko zaczęło się na dobrą sprawę od nowej podstawki AMD – AM2. Po premierze okazało się, że tak samo taktowane modele procesorów na sockecie 939 są szybsze aniżeli ma to miejsce z AM2. Wniosek nasuwa się jeden, kontroler pamięci lubi szybki ram o niskim czasie dostępu – co nie było domeną pamięci DDR2 szczególnie tych z timingami 5-5-5… Od tego czasu nastał totalny bum na MHz nie tylko u producentów, ale także wśród użytkowników – w końcu od czego jest overclocking. W przypadku rodziny procesorów Core 2 Duo nie mamy już do czynienia z tak dużym zapotrzebowaniem na szybkie pamięci. Oczywiście tylko w przypadku standardowych ustawień procesora. Podczas overclockingu musimy zaopatrzyć się w moduły potrafiące wytrzymać efektywnie 800, a nawet 1000 MHz, wszystko zależy od naszych potrzeb, procesora oraz posiadanej płyty głównej. 1 2 3 4 5 6 następna › ostatnia » Tagi: test, test ddr, test ddr2, test pamięci, test zestawów pamięci,ryba