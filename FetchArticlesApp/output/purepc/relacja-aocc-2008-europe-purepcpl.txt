18-19 sierpnia, Berlin. AOOC – Advanced Overclocking Championship. Prasa oraz overclockerzy z dziesięciu krajów Europy. Tak w skrócie przedstawia się impreza organizowana przez Asusa. Dzięki uprzejmości właśnie tej firmy, było nam dane brać udział w AOOC, nie tylko jako prasa, ale także reprezentowanie naszego kraju w turnieju o/c! Co z tego wszystkiego wynikło i co ciekawego działo się podczas tych dwóch dni, postaramy się przedstawić w niniejszej relacji. Zapraszamy. Autor: ryba – Marcin Rywak Dla większości z uczestników impreza rozpoczęła się już dzień wcześniej i był to dzień przyjazdu i zakwaterowania w hotelu. Długo się nie zastanawiając, od razu rozpoczęliśmy wspólną integrację z innymi uczestnikami, których w większość było mi dane poznać jedynie w rozmowach na zagranicznych forach dyskusyjnych. Zaproszone kraje: Szwecja Robert "crotale" Kihlberg Marcus "Kinc" Hultin Niemcy Marc-Oliver "Joe_Cool" Lange Michael "No_name" Schnetzer Czechy Peter "Gudas" Vavro Lukas Fiala Hiszpania Sergio "Predator" San Joaquin Xavier Paradera "Xevipio" Ferrando Węgry Jó "Jugeen" Gábor Lörince "Achill3uS" Balàzs Belgia Piotr "Piotre" Fierens Thomas "Pt1t" Kerrinckx Polska Marcin "ryba" Rywak Jakub "pmp" Natorski Holandia Bart "LOC.O" Peters Roger "Oldscarface" Kortenhoeven Wielka Brytania Paul "Sacha" Watkinson David "4QMAN" Robinson Miejsce imprezy to Watergate Club, przyjemny lokal z ciekawym położeniem, gdyż całość znajdowała się na wodzie miejscowej rzeki. Pierwszy dzień imprezy był poświęcony wyłącznie na turniej o/c. Nasz zespół reprezentujący Polskę składał się z mojej osoby oraz Jakuba Natowskiego „pmp”. Każdy kraj otrzymywał identyczną platformę testową, której wartość była bardzo pokaźna: Intel Core 2 Extreme QX9770 – Stepping C0 oraz C1 Asus Rampage Extreme 2x Asus HD4870X2 Mushkin 2x1GB – jednakże w ferworze walki, nie zdążyłem zapisać modelu tych pamięci. Tagan BZ 1300W Benchmark: 3DMark 2006 Praktycznie co krok można było napotkać jakiś zbiornik z ciekłym azotem. Do wyboru każdy zespół otrzymywał dwa procesory z różnych steppingów. Nasz wybór padł na nowszy C1, ale czy był to dobry wybór... o tym później. Oczywiście to jest turniej overclockingu, extremalnego overclockingu i tutaj nikt nie planował puszczać benchmakrków na standardowym chłodzeniu oraz taktowaniach. Każdy zespół był wyposażony we własne systemy chłodzenia na procesory, chipsety... ale nikt nie planował mrożenia kart. Jako chłodziwa używaliśmy ciekłego azotu lub suchego lodu. Obu rzeczy było dużo za dużo i nie brakowało niczego. Nasz zespół oczywiście używał wyłącznie ciekłego azotu ;). Przed oficjalnym rozpoczęciem turnieju mięliśmy dwie godziny czasu na przygotowanie platformy i „rozgrzewkę”, chociaż w naszym przypadku dziwnie to brzmi. W czasie gdy Jakub udoskonalał stockowe chłodzenie obu kart, ja zajmowałem się zakładaniem miedzianego kontenera na nasz procesor oraz izolowaniem okolic socketu. O dziwo, przez 4 godziny chłodzenia ciekłym azotem nie mięliśmy problemów z izolacją, czego nie możemy powiedzieć o konkurencji, która miała z tym problemy co chwilę. Tutaj niestety pojawił się pierwszy minus dla organizatorów imprezy, a dokładniej dla osób odpowiedzialnych za przeprowadzenie turnieju. Zespoły otrzymały dyski twarde z zainstalowanym już systemem Vista lecz w języku niemieckim! Bez Internetu/płyty instalacyjnej nie było opcji, aby zmienić język chociażby na angielski. Cóż, słabej baletnicy... dlatego bez żadnego marudzenia nie zrażaliśmy się przeciwnościami losu i podjęliśmy dalszą walkę. Właściwy turniej trwał cztery godziny, jednak już po pierwszej godzinie mogliśmy cieszyć się z prowadzenia w konkursie. Mniej więcej w połowie regulaminowego czasu odjechaliśmy konkurencji już na prawie 500pkt! przy podobnych taktowaniach procesora oraz kart graficznych. Ostatecznie to był nasz najlepszy rezultat tego dnia i już do końca nie udało nam się go poprawić. 31962 punktów w tym benchmarku to bardzo dobry rezultat i niewiele nam brakowało do rekordu świata, bo tylko 700pkt. Prócz jednego teamu ze Skandynawii, inne zespoły nie były wstanie nawet się zbliżyć do naszego rezultatu. 1 2 następna › ostatnia » Tagi: advanced overclocking championship, impreza, oc, overclocking, relacja,ryba