Acer E1-572G - Tani laptop o dobrej specyfikacji i średnim wykonaniu - SPIS TREŚCI 0 - Test Acer E1-572G - 15,6 cala w wersji slim 1 - Acer E1-572G - Wygląd zewnętrzny 2 - Acer E1-572G - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider / Battlefield 3 / Hitman: Absolution 6 - Czas pracy na zasilaniu akumulatorowym 7 - Temperatury pracy procesora i karty graficznej 8 - Podsumowanie: czy Acer E1-572G wart jest zakupu? Od czasu wprowadzenia ultrabooków nastała swoista moda na cienkie, eleganckie i oczywiście jak najbardziej mobilne laptopy. Powyższy trend zaobserwować możemy nawet w notebookach przeznaczonych dla graczy, jakie jeszcze do niedawna rządziły się zupełnie innymi prawami - miało być przede wszystkim wydajnie, zaś gabaryty schodziły na drugi plan. Teraz sytuacja nieco się zmieniła, zaś dobrym tego przykładem niech będzie testowany w grudniu zeszłego roku MSI GS70. Model Acer E1-572G to jednak zupełnie inna para kaloszy, bowiem mamy do czynienia z urządzeniem zdecydowanie tańszym i wyposażonym w słabsze podzespoły, chociaż również zamkniętym w smukłej obudowie. Sprzęt jest stosunkowo popularny wśród osób szukających taniego notebooka, a zainstalowany procesor Intel Core i5-4200U oraz układ graficzny AMD Radeon HD 8750M wyglądają całkiem obiecująco. Niewielkie rozmiary laptopa i przystępna cena mają natomiast niebagatelny wpływ na pozostałe cechy, których obecność może budzić już pewne wątpliwości. Czy Acer E1-572G warty jest wydania około 2500 złotych? Autor: Tomasz Kowalski Notebook Acer E1-572G na polskim runku dostępny jest w kilku konfiguracjach z niskonapięciowymi procesorami Intel Haswell. Model wyposażone w jednostki Core i5 oraz Core i7 współpracują z układem graficznym AMD Radeon HD 8750M, natomiast wersja z procesorem Core i3 otrzymały nieco słabsze GPU AMD Radeon HD 8670M. Dostarczony do redakcji notebook ze wspomnianym wcześniej procesorem Intel Core i5-4200U niestety nieco różnił się od modeli dostępnych w sprzedaży. Wyposażony został on bowiem w matrycę o rozdzielczości FullHD (1920x1080), natomiast w sprzedaży znaleźć możemy jedynie modele z matrycą HD (1366x768). To spore rozczarowanie, gdyż ekran ten w porównaniu do innych laptopów z tej półki cenowej z pewnością stanowiłby jedną z ważniejszych zalet tego komputera. Już na wstępie testowany laptop ma również kilku mocnych konkurentów, którzy na papierze wypadają nieco lepiej. Pierwszym z nich jest chociażby ASUS K56CB, który w nieco niższej cenie dysponuje delikatnie słabszym procesorem, lecz oferuje mocniejszy układ graficzny NVIDIA GeForce GT 740M oparty na 128-bitowej szynie danych, ma pojemniejszą baterię, jest cieńszy o kolejne 4mm cieńszy a całość zamknięta jest w aluminiowej obudowie. Patrząc na specyfikację cena testowanego Acera wydaje się zatem być nieco wygórowana. Nie da się ukryć, iż już na wstępie dość krytycznie podchodzimy do tego notebooka, głównie ze względu na przeciętnie wyglądającą w porównaniu do konkurencji specyfikację. Nie jest to jednakże jedyny element, który mógłby wypaść lepiej. Za cenę przekraczającą 2000 złotych laptop ten wygląda nieco zbyt budżetowo, przez co w porównaniu do konkurencyjnych notebooków nie wypada zbyt dobrze. Nie chcąc jednak już na początku zrażać się zanadto do tego laptopa skupmy się nad elementami, które będą stanowiły punkt wyjścia do ostatecznej oceny. Komputer ten kierowany jest do wielu użytkowników, a co za tym idzie, do wielu zadań. Dzięki dość małym jak na 15,6" notebooka wymiarom nie bez znaczenia pozostaną aspekty mobilne, takie jak niska waga oraz długi czas pracy na baterii. Możliwość oglądnięcia filmu bez zasilania nie powinna stanowić problemu. Czy tak faktycznie będzie przekonamy się już za chwilę. Z drugiej strony laptop wyposażony został także w przyzwoity układ graficzny zdolny do odpalenia większości nowoczesnych gier, zatem niedzielni gracze powinni zwrócić uwagę na także ten aspekt. Równie ważne w czasie naszych testów będzie, czy notebook nie cierpi na często spotykane ostatnimi czasy wady w postaci throttlingu podzespołów, czyli zmniejszania taktowania np. procesora podczas wysokiego obciążenia. Bardzo ważnym punktem jest także głośność chłodzenia czy też nagrzewanie się obudowy. Ten ostatni aspekt może być bowiem bardzo irytujący w trakcie codziennej pracy. Istotne będzie także zastosowanie przyzwoitego systemu dźwiękowego, który umożliwi oglądnięcie filmu, bądź posłuchanie paru piosenek. Nie przedłużając jednak zbytnio, przejdźmy do kolejnej strony i zobaczmy jak dokładnie notebook prezentuje się z zewnątrz. 1 2 3 4 5 6 7 8 9 następna › ostatnia » Acer E1-572G - Tani laptop o dobrej specyfikacji i średnim wykonaniu - SPIS TREŚCI 0 - Test Acer E1-572G - 15,6 cala w wersji slim 1 - Acer E1-572G - Wygląd zewnętrzny 2 - Acer E1-572G - Specyfikacja techniczna 3 - Testy syntetyczne: 3DMark 11 / 3DMark / Unigine Valley / PCMark 8 / SiSoftware Sandra 4 - Testy praktyczne: CineBench / HandBrake / wPrime / AS-SSD / Photoshop / Wiedźmin 5 - Testy w grach: DiRT 3 / Diablo III / Crysis Warhead / Tomb Raider / Battlefield 3 / Hitman: Absolution 6 - Czas pracy na zasilaniu akumulatorowym 7 - Temperatury pracy procesora i karty graficznej 8 - Podsumowanie: czy Acer E1-572G wart jest zakupu? Tagi: acer, amd, e1-572g, intel, laptop, notebook, nvidia, radeon, test, xnote,Tomasz Kowalski