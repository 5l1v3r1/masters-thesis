Test płyty głównej ASRock X99E-ITX/ac. Dawid wśród Goliatów - SPIS TREŚCI 0 - X99 Smurf Edition 1 - Chipset Intel X99 - Wszystko czego potrzeba i jeszcze więcej 2 - ASRock X99E-ITX/ac - Budowa i wyposażenie 3 - ASRock X99E-ITX/ac - UEFI 4 - ASRock X99E-ITX/ac - Oprogramowanie 5 - Platforma testowa i ustawienia podczas testów 6 - Testy: Czas bootowania / SATA III / USB 3.0 7 - Testy: AIDA 64 / Cinebench R15 8 - Testy: 3DMark / Metro Last Light 9 - Podkręcanie 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Klejnot w koronie Płyta główna ASRock X99E-ITX/ac dla procesorów Core i7-5000 Haswell-E zaskoczyła chyba wszystkich swoimi niewielkimi rozmiarami. Dotychczas segment HEDT (High End Desktop) kojarzył się przecież z modelami E-ATX albo ATX, ponieważ microATX nie pozwalały wykorzystać wszystkich zalet platformy m.in.: Quad Channel, dodatkowych kontrolerów i obsługi 3-Way SLI, które potrzebują po prostu więcej miejsca na laminacie. Dlatego informacja o planowanej premierze ITX-owego maleństwa z gniazdem LGA 2011-3 okazała się przewrotnie wielkim zaskoczeniem. Niestety upakowanie takiego socketu w kwadracie o wymiarach 17x17 centymerów oznaczało szereg poważnych kompromisów. Czy eksperyment zatytułowany ASRock X99E-ITX/ac był dobrym pomysłem? Autor: Maciej Wawrzynowski Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie następnie zostaje rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych AMD/NVIDIA, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. Kiedy procesor ma tyle wątków, co płyta główna centymetrów, to zaczyna robić się interesująco. Takie emocje tylko z ASRock X99E-ITX/ac. Spoglądasz na ASRock X99E-ITX/ac i automatycznie uświadamiasz sobie jedno - przy takim rozmiarze płyty głównej kompromisy były nieuniknione, zaś największą bolączką może okazać się socket. Pełnowymiarowe LGA2011-3 posiada bowiem otwory montażowe o rozstawie 8x8 centymetrów, co przy wspomnianej płycie oznacza ponad 20% powierzchni. Dlatego ASRock zdecydował się zastosować wariant gniazda znany z rozwiązań serwerowych. Chociaż procesory są kompatybilne, to otwory montażowe mają rozstaw znany jako „narrow ILM” w odróżnieniu od standardowego „square ILM”. Suma summarum pozwoliło to zmniejszyć gabaryty socketu kosztem niskiej kompatybilności chłodzeń. Producent mając świadomość sytuacji dołączył więc odpowiedni cooler do zestawu. Właśnie tutaj zaczynają się schody dla każdego potencjalnego klienta, który zamierzałby wykorzystać odblokowany mnożnik procesora :) Oczywiście sprawdzimy jak fabryczny cooler poradził sobie ze schłodzeniem Intel Core i7-5960X oraz czy temperatury pozwolą na jakikolwiek overclocking. Producent próbuje również ratować sytuację dołączając niewielką blaszkę, pozwalającą zamontować chłodzenie Cooler Master Seidon 120V. Zdecydowaliśmy, że w przypadku testowanej płyty z powodów podanych powyżej, kultura i wydajność pracy chłodzenia będzie miała wpływ na ocenę końcową produktu. Orientacyjne ceny płyt głównych Dane z Cenowarka.pl na dzień 08.05.2015 Wartość w złotych 210 420 630 840 1050 1260 1470 1680 MSI X99S SLI Plus 870 Gigabyte GA-X99M-Gaming 5 900 Gigabyte GA-X99-UD4 950 ASRock Fatal1ty X99X Killer 970 ASRock X99 Extreme4/3.1 970 MSI X99S Gaming 7 1050 Asus X99-A 1060 ASRock X99E-ITX/ac 1400 ASUS X99-Deluxe/U3.1 1630 Jak widać na powyższym wykresie, ASRock X99E-ITX/ac nie należy do najtańszych płyt głównych. Oczywiście w ofercie każdego producenta znajdziemy również produkty dużo droższe, jednak w przeważającej większości będą to typowe kombajny lub konstrukcje gamingowe. Cóż... produkt jest wyjątkowy, zatem i cena jest wyjątkowa. Dodatkowo upakowanie całej platformy HEDT w rozmiarze ITX było solidnym wyzwaniem dla inżynierów. Dlatego bezpośredniej konkurencji ASRocka X99E-ITX/ac tak naprawdę nie znajdziemy - ASRock może dyktować cenę, natomiast rynek wszystko zweryfikuje. Sprzęt jest nietuzinkowy i ciekawe jak przyjmie się wśród konsumentów, skoro nie został ukierunkowany na żadną konkretną grupę docelową np.: serię Gaming lub inną wyspecjalizowaną podkategorię. Wyposażenie płyty głównej nie należy do najuboższych, naszym zdaniem bez lutowania dodatkowych płytek PCB, więcej funkcjonalności nie udałoby się uzyskać na takim kwadracie (17x17 cm). Pełnowymiarowych modeli ten problem nie dotyczy znajdziemy tam zdecydowanie więcej dodatkowych kontrolerów, złącz i portów. Czy warto zapłacić niemal półtora tysiąca polskich złotych za malutkiego ASRocka X99E-ITX/ac? Sprawdźmy jak wypada to maleństwo w podstawowych zadaniach. 1 2 3 4 5 6 7 8 9 … następna › ostatnia » Test płyty głównej ASRock X99E-ITX/ac. Dawid wśród Goliatów - SPIS TREŚCI 0 - X99 Smurf Edition 1 - Chipset Intel X99 - Wszystko czego potrzeba i jeszcze więcej 2 - ASRock X99E-ITX/ac - Budowa i wyposażenie 3 - ASRock X99E-ITX/ac - UEFI 4 - ASRock X99E-ITX/ac - Oprogramowanie 5 - Platforma testowa i ustawienia podczas testów 6 - Testy: Czas bootowania / SATA III / USB 3.0 7 - Testy: AIDA 64 / Cinebench R15 8 - Testy: 3DMark / Metro Last Light 9 - Podkręcanie 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Klejnot w koronie Tagi: asrock, core i7, ddr4, intel, intel x99, lga 2011, overclocking, podkręcanie, test, x99,Maciej Wawrzynowski