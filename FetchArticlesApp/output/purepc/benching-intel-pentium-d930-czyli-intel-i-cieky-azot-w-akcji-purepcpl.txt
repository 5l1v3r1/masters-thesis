Lato w pełni. Na dworze upały, niemiłosierny żar leje się z nieba, komputer ledwo zipie resztkami megaherców, podobnie zresztą jak jego właściciel, półżywy overclocker. Co można zrobić w takiej nieciekawej sytuacji? Zapewnić procesorowi i overclockerowi odrobinę ekstremalnego zimna, i właśnie w tym momencie pojawia się jeden z bohaterów naszej konfrontacji: azot, jakiego mamy 77% w naszym wdychanym powietrzu, tylko że w lekko innym stanie skupienia, a mianowicie ciekłym. Mając dostęp do kilkunastu litrów azotu w takiej postaci postanowiliśmy zabrać nasze manatki i pobenchować. Specjalnie dla was relacja z tego zajścia. Hasta la vista, Intel! Autorzy: Łukasz „KvaNfield” Poczęsny Łukasz „genghiskhan” Sulka Pod młotek tym razem poszedł następujący zestaw: Procesor: Pentium D 930 Płyta główna: Asus P5WD2 Full Moded by Świder (na targach we Wrocławiu) Pamięć: Corsair XMS 5400 C4 + PDP Patriot Dual LLK 800MHz Zasilacz: Tagan 530W U15 + Topower TOP-450 P3 U12 EZ Dysk twardy: WD Caviar 800 JD Kontener: Wykonany przez “luks_pl” ...oraz różne potrzebne do normalnego funkcjonowania urządzenia. Testowany procesor to dwurdzeniowy Presler wykonany w technologii 0.65 μm posiadający 4 MB Cache L2, po 2 MB na każdy rdzeń, taktowany częstotliwością 3.0 GHz przy napięciu 1.325 V. Płyta główna z zestawu to Asus P5WD2 na chipsecie Intel 955X zmodowana przez Świdra na targach we Wrocławiu, podczas których wzbogacił ją o modyfikacje sekcji zasilania pamięci (Vmem) i procesora (Vdrop, Vcore). Podczas benchingu mieliśmy do dyspozycji 2 pary pamięci przystosowane do pracy w trybie Dual Channel. Corsair’y XMS 5400 C4 to pamięci DDR II nominalnie pracujące na częstotliwości 667Mhz przy timingach 4-4-4-12 oraz Patrioty Dual LLK 800 MHz pracujące nominalnie na timingach 4-4-4-14. Podczas liczenia SuperPi w użyciu były obie pary, co pozwoliło nam między innymi zredukować czas ładowania próbki. A podczas testów Cinebench 2003 i AiBencha tylko Patrioty LLK 800 MHz. Na samym początku testów czekała nas przykra niespodzianka, gdyż nasz termometr nie do końca radził sobie z tak niskimi temperaturami: 1 2 3 4 5 następna › ostatnia » Tagi: ciekły azot, intel, intel pentium, pentium d930,Rafał Romański