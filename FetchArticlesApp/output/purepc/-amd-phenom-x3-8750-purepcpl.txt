AMD nie zwalnia tempa i pokazuje światu swój kolejny produkt. Tri core, czyli trzyrdzeniowy procesor jest swoistym ewenementem na rynku procesorów dla klasy komputerów PC. To, czy nowa konstrukcja oparta na architekturze K10, będzie bardziej atrakcyjna od starszych czterordzeniowych braci, postaramy się przedstawić w niniejszym teście. Zapraszamy do publikacji! Autor: Marcin Rywak – ryba Myślę, że jako wstęp tego artykuły przyda się mała refleksja na temat problemu wielordzeniowych procesorów. Pomimo, iż prawie trzy lata temu pojawił się na rynku prawdziwy dwurdzeniowy procesor - Intel Pentium Extreme Edition 840, to rynek oprogramowania w dalszym ciągu nie jest w stanie dostarczyć softu, z którego by mógł skorzystać każdy! Oczywiście, nie możemy mówić, że takich programów nie ma, lecz na razie lista ogranicza się jedynie do benchmarków i kilku programów dla bardzo wąskiego grona odbiorców. Także aktualnie nie możemy mówić o możliwości pełnego wykorzystania dostępnych technologii oferowanych przez producentów. Rynek gier również na razie niezbyt chętnie reaguje na procesory wielowątkowe i aktualnie możemy mówić jedynie o kilku pozycjach bardziej lub mniej podatnych na nowe procesory. AMD od początku reklamowało się hasłem, że ich procesory to „prawdziwa wielowątkowa architektura". Także, wg "zielonych" bez problemu mogli zrobić trzyrdzeniowy procesor. Większość osób podejrzewało, iż będą to procesory czterordzeniowe, w których jeden rdzeń jest niesprawny i został wyłączony. Z takimi przypadkami mieliśmy już do czynienia i skutkowało to zadowoleniem producenta, bo procesory można było spokojnie sprzedać i nie lądowały w koszu, a użytkownik mógł się cieszyć tańszym zakupem. Tym razem, AMD twierdzi, że Tri Core CPU pochodzi z oddzielnej linii produkcyjnej i nie są to procesory w jakikolwiek sposób uszkodzone. Z materiałów dostarczanych przez producenta wynika jasno, że X4, jak również nowy X3, posiadają identyczny rozmiar (285 mm2) oraz ilość tranzystorów (blisko 450 milionów). Także, jeżeli wierzyć AMD na słowo, to procesory są fizycznie przygotowane do działania jako sprawny czterordzeniowiec, jednak celowo jeden jest wyłączony – nie mylić z uszkodzony i wyłączony. Oficjalnie do sprzedaży wraz z premierą trafiły następujące modele procesorów z rodziny X3: · AMD Phenom X3 8750 (2,4 GHz) – 499 zł · AMD Phenom X3 8650 (2,3 GHz) – 429 zł · AMD Phenom X3 8450 (2,1 GHz) – 379 zł Jak widać, topowe modele X3 można nabyć kilka złotych drożej, niż najwyżej taktowane modele leciwego już X2. Tutaj jednak pojawia się nie lada dylemat. Biorąc pod uwagę aplikacje jednowątkowe, wysoko taktowany X2 poradzi sobie z zadaniem lepiej niż X3. Lecz gdy program potrafi sprawnie wykorzystywać więcej niż dwa rdzenie, wybór też nie jest tak oczywisty, gdyż szybkie dwa rdzenie często mogą być tak samo szybkie jak wolniejsze trzy. Czym jednak AMD chce zachęcić ludzi do zakupów nowych procesorów X3? Właśnie niższą ceną niż X4 oraz faktem, że co trzy rdzenie to nie dwa ;). Do jakiej grupy odbiorców AMD kieruje swój produkt? W zamyśle producenta, mają być to komputery do użytku domowego, co w połączeniu z płytą opartą na chipsecie AMD 780G ma tworzyć relatywnie tanią, a zarazem wydajną platformę dla każdego. 1 2 3 4 następna › ostatnia » Tagi: amd, phenom, x3 8750,ryba