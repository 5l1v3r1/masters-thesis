ASUS Sabertooth Z97 Mark I - Test płyty głównej do zadań specjalnych - SPIS TREŚCI 0 - Płyta główna pod Haswella z chipsetem intel Z97 1 - ASUS Sabertooth Z97 Mark I - Budowa i wyposażenie 2 - ASUS Sabertooth Z97 Mark I - UEFI 3 - ASUS Sabertooth Z97 Mark I - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASUS Sabertooth Z97 Mark I Dzisiaj nastąpiła oficjalna premiera chipsetu Intel Z97 dedykowanego procesorom Haswell Refresh i Devil's Canyon, zatem nareszcie możemy zaprezentować Wam finalne wyniki wydajności płyt głównych LGA 1150 bazujących na nowym układzie logiki. Wielkich rewolucji w stosunku do Intel Z87 raczej nie poczyniono, przynajmniej w zakresie funkcjonalności samego układu logiki, niemniej producenci postanowili samemu zadbać o garść innowacji. Rzecz dotyczy nie tylko komponentów elektronicznych, ale również oprogramowania ułatwiającego wykorzystanie pełnego potencjału takiego sprzętu. ASUS Sabertooth Z97 Mark 1 reprezentuje klasę militarną wśród konstrukcji tajwańskiego koncernu, które zbudowano według surowych wytycznych mających zagwarantować mu bezawaryjną pracę nawet w bardzo trudnych warunkach. Nie będziemy jednak sprawdzać czy opancerzona płyta główna przetrwałaby próby wytrzymałościowe, skupimy się natomiast na możliwościach jakie oferuje po wyjęciu z pudełka, które zapowiadają się obiecująco. Przed Wami premierowy test ASUS Sabertooth Z97 Mark 1. Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Seria ASUS Sabertooth funkcjonuje na rynku od momentu wprowadzenia platformy Intel X58 (LGA 1366), stanowiąc uzupełnienie modeli klasycznych i dedykowanych graczom (Republic of Gamers). Cechą charakterystyczną wszystkich płyt głównych należących do militarnej rodziny jest kolorystyka - połączenie matowej czerni, odcieni oliwkowych i piaskowych. Przypomina to trochę maskowania wojskowych pojazdów uczestniczących w akcjach na bliskim wschodzie, co oczywiście jest nieprzypadkowym połączeniem, ukierunkowanym na pewien efekt wizualny. Producent zadbał także o odpowiednie komponenty, mające podobno wytrzymać więcej niż cywilne odpowiedniki. Suma summarum płyty główne TUF Sabertooth & Gryphon (The Ultimate Force) dedykowane są wymagającym entuzjastom, oczekującym od komputera niezawodności w każdych warunkach popartych certyfikatami, testami wytrzymałościowymi itp. Ostatecznie modele Sabertooth bardzo często lądują w zestawach domowych, bowiem pod względem wyposażenia wypadają zwykle ponadprzeciętnie i przyciągają uwagę nietuzinkową stylistyką. Orientacyjne ceny płyt Dane z Cenowarka.pl na dzień 11.05.2014 Złotych (mniej = lepiej) 90 180 270 360 450 540 630 720 810 900 ASUS Maximus VII Ranger 600 ASRock Z87 Extreme6 605 MSI Z87-GD65 Gaming 610 ASUS Sabertooth Z97 Mark 2 620 Gigabyte GA-Z87X-UD4H 680 ASUS Maximus VI Hero 690 ASRock Fatal1ty Z87 Pro 710 Gigabyte GA-Z87X-UD5H 800 ASUS Sabertooth Z87 800 MSI Z87 MPower Max 815 ASUS Sabertooth Z97 Mark 1 870 ASUS Sabertooth Z97 Mark 1 należy do płyt głównych ze zdecydowanie wyższej półki, zatem wygórowane oczekiwania w stosunku do relacji cena-wyposażenie są uzasadnienie. Solidna sekcja zasilania z porządnymi radiatorami, znaczna część laminatu przykryta ochronnym pancerzem czy praktyczne zaślepki do nieużywanych portów i slotów rozszerzeń, to akurat standard w przypadku TUF. Oczywiście zadbano o wsparcie dla NVIDIA SLI oraz AMD CrossFire (x8/x8), dodatkowe gniazda SATA 6.0 Gb/s, bogaty pakiet wyjść umieszczonych na tylnym panelu i zaawansowany system czujników informujących o temperaturach poszczególnych elementów. Wisienką na torcie jest złącze SATA Express przeznaczonego do nowoczesnych dysków SSD, zapewniających maksymalne transfery sięgające nawet 1000 MB/s (zabrakło M.2). Całości dopełnia pięcioletnia gwarancja producenta, będąca ewenementem wśród powszechnie dostępnych płyt głównych, gdzie okres serwisowania wynosi zazwyczaj maksymalnie trzydzieści sześć miesięcy. Takie luksusy kosztują jednak około 870 złotych pozostając daleko poza zasięgiem zwykłego użytkownika. 1 2 3 4 5 6 7 8 9 … następna › ostatnia » ASUS Sabertooth Z97 Mark I - Test płyty głównej do zadań specjalnych - SPIS TREŚCI 0 - Płyta główna pod Haswella z chipsetem intel Z97 1 - ASUS Sabertooth Z97 Mark I - Budowa i wyposażenie 2 - ASUS Sabertooth Z97 Mark I - UEFI 3 - ASUS Sabertooth Z97 Mark I - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASUS Sabertooth Z97 Mark I Tagi: asus, core i7, intel, intel z97, lga 1150, overclocking, podkręcanie, sabertooth, test, z97,Adrian Zajączkowski