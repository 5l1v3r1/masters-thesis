Święta już za nami i wiele osób zapewne dopiero próbuje wstać od stołu. Nastał jednakże poniedziałek, a to oznacza również opis kolejnej ciekawej aplikacji. W poprzednim tygodniu przyglądaliśmy się pakietowi EMET, specjalnemu zestawowi narzędzi przygotowanych przez firmę Microsoft do ochrony systemu operacyjnego i zainstalowanych w nim aplikacji przed eksploitami. Tym razem chcielibyśmy zwrócić Waszą uwagę w kierunku WTW. Jest to polski, świetny komunikator internetowy wspierający wiele różnych protokołów. Choć ktoś może powiedzieć, że w czasach świetności Facebooka i Messengera używanie tego typu aplikacji nie ma sensu, mimo wszystko ją polecamy – nic nie stoi na przeszkodzie, aby komunikować się ze znajomymi właśnie przy jej użyciu. Instalując WTW musimy być gotowi na jego specyficzne podejście do użytkownika, a także sporo humoru ze strony autora aplikacji. Już na wstępnie warto zaznaczyć, że WTW jest projektem bardzo nietypowym ze względu na podejście autora, Tomasza Nagisa znanego także pod nickiem Kaworu. Humor widać już na oficjalnej stronie projektu, gdzie informuje on, że jest to „najgorszy komunikator, ever”. Przeglądając witryny przygotowane przez twórcę aplikacji, natkniemy się na więcej tego typu smaczków i choćby ostrzeżenia, aby nie ryzykować, bo przecież WTW gryzie. Na szczęście spore możliwości tej aplikacji takiej funkcji w praktyce nie obejmują i nie musimy obawiać się, że WTW nagle przejmie kontrolę nad naszym komputerem i np. zostawi na nas trwały uszczerbek na zdrowiu. Program jest przedstawicielem powoli wymierającego gatunku desktopowych komunikatów internetowych – nie bójmy się tego stwierdzenia, rozwój Facebooka czy technologii takich jak WebRTC spowodował, że obecnie z choćby GG czy XMPP korzysta znacznie mniej osób, niż kilka lat temu. Korzeni aplikacji należy dopatrywać się w starszych programach Konnekt i Tlen. Zostały one przez swoich twórców porzucone, Kaworu postanowił więc stworzyć własny komunikator, który byłby idealnie dostosowany do jego potrzeb. Właśnie tak narodził się WTW – program z wyglądu prosty i ascetyczny, ale posiadający spore możliwości i zarazem będący elastyczny w rozbudowie. Docenią go zwolennicy systemowego stylu obramowania okien, w przypadku WTW nie znajdziemy bowiem motywów, edycja wyglądu ogranicza się do zmiany tła, a także ikonek statusów. Całość wygląda tak, jak i większość komunikatorów. Główne okno zajmuje lista kontaktów, te możemy organizować w grupy, samodzielnie ustalać nazwy każdej z osób, a także tworzyć filtry, które będą wyświetlały tylko wybrane grupy z określonych sieci. Przechodząc do ustawień, możemy skonfigurować poszczególne sieci. Tutaj komunikator odznacza się bardzo pozytywnie – obsługuje konta Gadu-Gadu, Tlen, tzw. pseudokontakty do zapisywania dodatkowych informacji, XMPP, a także Facebooka. Te dwa ostatnie przypadki wymagają dodatkowych informacji: w przypadku XMPP możemy korzystać z konta Google (gTalk/Hangouts) i choć działają one w ograniczonym zakresie, pozwalają na komunikację. Wsparcie dla Facebooka to zupełnie inna liga. Komunikator nie tylko synchronizuje kontakty, ale również informacje o nieprzeczytanych wiadomościach. Jeżeli więc ktoś do nas pisał, nie sprawdziliśmy tych wiadomości, a po pewnym uruchomimy WTW, komunikator wszystkie je wyświetli. Trudno znaleźć inny komunikator dla systemu Windows, który oferowałby tyle funkcji - WTW może być prosty, ale można go także dopasować do własnych potrzeb i wymagań. Program radzi sobie świetnie nie tylko z podstawowymi rozmowami, ale także czatami grupowymi i dodatkowymi wiadomościami wysyłanymi przez serwery – nie przeoczymy więc ważnych powiadomień. W przypadku kont Google możemy liczyć na powiadomienia o nowej poczcie w Gmailu, pozostałe konta XMPP mogą dostarczać informacji o nastroju naszych znajomych, a także o tym, czego aktualnie słuchają (o ile ich komunikatory takie informacje wysyłają). WTW umożliwia także pobieranie awatarów i ustawianie dla własnych kont, choć oczywiście opcja ta jest ograniczona do tylko niektórych typów połączeń i nie zadziała ze wszystkimi. W razie potrzeby możemy skorzystać z połączeń proxy i to dla każdej z sieci z osobna, wystarczy zmienić odpowiednie ustawienia w opcjach aplikacji. Przy problemach pomocna będzie natomiast konsola, ta umożliwia dokładne sprawdzanie informacji przesyłanych przez serwery i klienta. Choć aplikacja wyglądem jest bardzo ascetyczna, opcji jest nawet więcej – z jej poziomu możemy wysyłać SMS-y, komunikator obsługuje również sprawdzanie pisowni, nie musimy więc obawiać się, że wyślemy komuś tekstową katastrofę. Nie zabrakło tu opcji przesyłania plików, przeglądarki usług na serwerach XMPP, a także monitorowania serwerów GG. Z programu może korzystać wiele osób, obsługuje on bowiem profile i umożliwia ich zabezpieczenie hasłem. Na tym troska o bezpieczeństwo się nie kończy: WTW wspiera wszystkie obecnie stosowane formy szyfrowania transmisji, umożliwia również zaszyfrowanie całego profilu użytkownika. Wygodne w obsłudze archiwum posiada wyszukiwarkę, opcję importowania archiwum z GG i AQQ, moduł statystyk, a także opcje do optymalizacji jak np. usuwania pustych rozmów. Tygryski sięgną zapewne po ustawienia zaawansowane. W tym miejscu możemy określać tak rozbudowane opcje, jak tryb zapisu danych do archiwum, wykorzystanie akceleracji sprzętowej czy wybór silnika renderującego elementy HTML. Warto wspomnieć o tym, że niektórych wydawać by się mogło zwyczajnych opcji brakuje – WTW nie posiada wsparcia ani dla emotek, ani dla dźwięków powiadomień. Dlaczego? Autor wychodzi z założenia, że to niepotrzebne rozpraszacze i nie są do szczęścia potrzebne. Użytkownicy mogą jednak z nich korzystać za sprawą zewnętrznych rozszerzeń tworzonych przez społeczność skupioną wokół komunikatora. Te przygotowane przez innych użytkowników umożliwiają m.in. wyświetlanie informacji pogodowych, przesyłanie obrazków do serwisu imgur i automatyczne wklejanie do okna rozmowy, przesyłanie kodu do Pastebin, a nawet rozbudowane podmienianie tekstu przy użyciu wyrażeń regularnych. Nawet po ich zainstalowaniu komunikator pozostaje niezwykle lekki i przyjazny dla zasobów komputera. Pobierz WTW Ogromną zaletą WTW jest to, że nie tylko jest darmowy, ale i na bieżąco aktualizowany. Autor ma swoje specyficzne podejście, ale rozważa propozycje użytkowników i rozbudowuje program o kolejne funkcje. Jest to także jeden z niewielu komunikatorów dostępnych w wersji zarówno 32, jak i 64-bitowej. Dla niektórych może wydawać się to przesadą, diabeł tkwi jednak w szczegółach: natywny proces 64-bitowy jest bezpieczniejszy, a na dodatek Kaworu dba zarówno o działanie mechanizmu DEP jak i ASLR. WTW jest więc przykładem aplikacji prostej z wyglądu, ale rozbudowanej i dobrze skonstruowanej od strony technicznej. Choć obecnie komunikatory są powoli wypierane, to nadal dobry wybór, tym bardziej że wspiera Facebooka. Źródło: PurePC.pl Tagi: facebook messenger, gadu-gadu, hangouts, komunikacja, komunikator, skype, WTW,Łukasz TkaczŚwięta już za nami i wiele osób zapewne dopiero próbuje wstać od stołu. Nastał jednakże poniedziałek, a to oznacza również opis kolejnej ciekawej aplikacji. W poprzednim tygodniu przyglądaliśmy się pakietowi EMET, specjalnemu zestawowi narzędzi przygotowanych przez firmę Microsoft do ochrony systemu operacyjnego i zainstalowanych w nim aplikacji przed eksploitami. Tym razem chcielibyśmy zwrócić Waszą uwagę w kierunku WTW. Jest to polski, świetny komunikator internetowy wspierający wiele różnych protokołów. Choć ktoś może powiedzieć, że w czasach świetności Facebooka i Messengera używanie tego typu aplikacji nie ma sensu, mimo wszystko ją polecamy – nic nie stoi na przeszkodzie, aby komunikować się ze znajomymi właśnie przy jej użyciu. Instalując WTW musimy być gotowi na jego specyficzne podejście do użytkownika, a także sporo humoru ze strony autora aplikacji. Już na wstępnie warto zaznaczyć, że WTW jest projektem bardzo nietypowym ze względu na podejście autora, Tomasza Nagisa znanego także pod nickiem Kaworu. Humor widać już na oficjalnej stronie projektu, gdzie informuje on, że jest to „najgorszy komunikator, ever”. Przeglądając witryny przygotowane przez twórcę aplikacji, natkniemy się na więcej tego typu smaczków i choćby ostrzeżenia, aby nie ryzykować, bo przecież WTW gryzie. Na szczęście spore możliwości tej aplikacji takiej funkcji w praktyce nie obejmują i nie musimy obawiać się, że WTW nagle przejmie kontrolę nad naszym komputerem i np. zostawi na nas trwały uszczerbek na zdrowiu. Program jest przedstawicielem powoli wymierającego gatunku desktopowych komunikatów internetowych – nie bójmy się tego stwierdzenia, rozwój Facebooka czy technologii takich jak WebRTC spowodował, że obecnie z choćby GG czy XMPP korzysta znacznie mniej osób, niż kilka lat temu. Korzeni aplikacji należy dopatrywać się w starszych programach Konnekt i Tlen. Zostały one przez swoich twórców porzucone, Kaworu postanowił więc stworzyć własny komunikator, który byłby idealnie dostosowany do jego potrzeb. Właśnie tak narodził się WTW – program z wyglądu prosty i ascetyczny, ale posiadający spore możliwości i zarazem będący elastyczny w rozbudowie. Docenią go zwolennicy systemowego stylu obramowania okien, w przypadku WTW nie znajdziemy bowiem motywów, edycja wyglądu ogranicza się do zmiany tła, a także ikonek statusów. Całość wygląda tak, jak i większość komunikatorów. Główne okno zajmuje lista kontaktów, te możemy organizować w grupy, samodzielnie ustalać nazwy każdej z osób, a także tworzyć filtry, które będą wyświetlały tylko wybrane grupy z określonych sieci. Przechodząc do ustawień, możemy skonfigurować poszczególne sieci. Tutaj komunikator odznacza się bardzo pozytywnie – obsługuje konta Gadu-Gadu, Tlen, tzw. pseudokontakty do zapisywania dodatkowych informacji, XMPP, a także Facebooka. Te dwa ostatnie przypadki wymagają dodatkowych informacji: w przypadku XMPP możemy korzystać z konta Google (gTalk/Hangouts) i choć działają one w ograniczonym zakresie, pozwalają na komunikację. Wsparcie dla Facebooka to zupełnie inna liga. Komunikator nie tylko synchronizuje kontakty, ale również informacje o nieprzeczytanych wiadomościach. Jeżeli więc ktoś do nas pisał, nie sprawdziliśmy tych wiadomości, a po pewnym uruchomimy WTW, komunikator wszystkie je wyświetli. Trudno znaleźć inny komunikator dla systemu Windows, który oferowałby tyle funkcji - WTW może być prosty, ale można go także dopasować do własnych potrzeb i wymagań. Program radzi sobie świetnie nie tylko z podstawowymi rozmowami, ale także czatami grupowymi i dodatkowymi wiadomościami wysyłanymi przez serwery – nie przeoczymy więc ważnych powiadomień. W przypadku kont Google możemy liczyć na powiadomienia o nowej poczcie w Gmailu, pozostałe konta XMPP mogą dostarczać informacji o nastroju naszych znajomych, a także o tym, czego aktualnie słuchają (o ile ich komunikatory takie informacje wysyłają). WTW umożliwia także pobieranie awatarów i ustawianie dla własnych kont, choć oczywiście opcja ta jest ograniczona do tylko niektórych typów połączeń i nie zadziała ze wszystkimi. W razie potrzeby możemy skorzystać z połączeń proxy i to dla każdej z sieci z osobna, wystarczy zmienić odpowiednie ustawienia w opcjach aplikacji. Przy problemach pomocna będzie natomiast konsola, ta umożliwia dokładne sprawdzanie informacji przesyłanych przez serwery i klienta. Choć aplikacja wyglądem jest bardzo ascetyczna, opcji jest nawet więcej – z jej poziomu możemy wysyłać SMS-y, komunikator obsługuje również sprawdzanie pisowni, nie musimy więc obawiać się, że wyślemy komuś tekstową katastrofę. Nie zabrakło tu opcji przesyłania plików, przeglądarki usług na serwerach XMPP, a także monitorowania serwerów GG. Z programu może korzystać wiele osób, obsługuje on bowiem profile i umożliwia ich zabezpieczenie hasłem. Na tym troska o bezpieczeństwo się nie kończy: WTW wspiera wszystkie obecnie stosowane formy szyfrowania transmisji, umożliwia również zaszyfrowanie całego profilu użytkownika. Wygodne w obsłudze archiwum posiada wyszukiwarkę, opcję importowania archiwum z GG i AQQ, moduł statystyk, a także opcje do optymalizacji jak np. usuwania pustych rozmów. Tygryski sięgną zapewne po ustawienia zaawansowane. W tym miejscu możemy określać tak rozbudowane opcje, jak tryb zapisu danych do archiwum, wykorzystanie akceleracji sprzętowej czy wybór silnika renderującego elementy HTML. Warto wspomnieć o tym, że niektórych wydawać by się mogło zwyczajnych opcji brakuje – WTW nie posiada wsparcia ani dla emotek, ani dla dźwięków powiadomień. Dlaczego? Autor wychodzi z założenia, że to niepotrzebne rozpraszacze i nie są do szczęścia potrzebne. Użytkownicy mogą jednak z nich korzystać za sprawą zewnętrznych rozszerzeń tworzonych przez społeczność skupioną wokół komunikatora. Te przygotowane przez innych użytkowników umożliwiają m.in. wyświetlanie informacji pogodowych, przesyłanie obrazków do serwisu imgur i automatyczne wklejanie do okna rozmowy, przesyłanie kodu do Pastebin, a nawet rozbudowane podmienianie tekstu przy użyciu wyrażeń regularnych. Nawet po ich zainstalowaniu komunikator pozostaje niezwykle lekki i przyjazny dla zasobów komputera. Pobierz WTW Ogromną zaletą WTW jest to, że nie tylko jest darmowy, ale i na bieżąco aktualizowany. Autor ma swoje specyficzne podejście, ale rozważa propozycje użytkowników i rozbudowuje program o kolejne funkcje. Jest to także jeden z niewielu komunikatorów dostępnych w wersji zarówno 32, jak i 64-bitowej. Dla niektórych może wydawać się to przesadą, diabeł tkwi jednak w szczegółach: natywny proces 64-bitowy jest bezpieczniejszy, a na dodatek Kaworu dba zarówno o działanie mechanizmu DEP jak i ASLR. WTW jest więc przykładem aplikacji prostej z wyglądu, ale rozbudowanej i dobrze skonstruowanej od strony technicznej. Choć obecnie komunikatory są powoli wypierane, to nadal dobry wybór, tym bardziej że wspiera Facebooka. Źródło: PurePC.pl Tagi: facebook messenger, gadu-gadu, hangouts, komunikacja, komunikator, skype, WTW,Łukasz Tkacz