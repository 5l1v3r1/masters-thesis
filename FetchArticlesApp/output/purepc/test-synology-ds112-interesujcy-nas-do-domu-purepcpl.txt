Test Synology DS112 - Interesujący NAS do domu - SPIS TREŚCI 0 - NAS - z czym to się je? 1 - Synology DS112 - Wygląd 2 - Nowości w DSM 4.1 3 - Interfejs konfiguracyjny cz. 1 4 - Interfejs konfiguracyjny cz. 2 5 - Interfejs konfiguracyjny cz. 3 6 - Specyfikacja i testy 7 - Podsumowanie We współczesnym świecie nic chyba nie ewoluuje równie dynamicznie, jak komputery i szeroko pojęta branża informatyczna. Jeszcze raptem kilka lat temu mało komu śniły się wielordzeniowe procesory, gigabajty pamięci RAM, usługi w chmurze czy terabajty przestrzeni dyskowej w prywatnym komputerze. Każde zjawisko ma jednak gdzieś swoje źródło, które to wszystko zapoczątkowało i stanowi siłę sprawczą postępu. W dziedzinie informatyki, takim specyficznym motorem są coraz większe zachcianki samych użytkowników. Producenci zatem dosłownie stają na głowie, aby zainteresować potencjalnych klientów oraz przekonać gawiedź do wydania ciężko zarobionych pieniędzy akurat na ich sprzęt. Dotyczy to przede wszystkim użytkowników domowych, których entuzjazm stosunkowo łatwo zamienić na chęć posiadania, jeśli dostrzegą iż jakieś rozwiązanie faktycznie ułatwi ich codzienne życie... Autor: SmiechuKamil - Kamil Śmieszek Takim czynnikiem jest chociażby rozrywka przy wykorzystaniu sprzętu komputerowego, a więc głównie muzyka, filmy czy inne dane, jakimi można się swobodnie dzielić. Rzeczy te występują oczywiście w postaci plików, które muszą zostać zapisane na nośniku pamięci masowej, którym z kolei zazwyczaj jest dysk twardy komputera. I tu pojawia się problem. Wraz z rozwojem technologii, znacznie rośnie apetyt tychże danych na przestrzeń dyskową. Dokupienie kolejnego HDD rozwiąże problem połowicznie. Co prawda, miejsca na nasze zbiory będziemy mieli pod dostatkiem, ale co z drugim wymienionym wcześniej aspektem - udostępnianiu ich rodzinie czy znajomym? Zwykły dysk takiej możliwości nie oferuje. Zawsze jednak można wyjąć "twardziela" z czeluści pecetowej obudowy i włożyć do urządzenia, jakim jest NAS. Na przykład w postaci serwera Synology DS112. I to właśnie ten sprzęt stanowi przedmiot dzisiejszej recenzji. NAS (Network Attached Storage) jest technologią umożliwiającą podłączenie zasobów pamięci dyskowych bezpośrednio do sieci komputerowej. Określeniem tym zaczęto nazywać również urządzenia, które pozwalają na stworzenie sieciowego „nośnika danych”. Sprzęt ten, to najczęściej minikomputer z własnym procesorem, pamięcią RAM i systemem operacyjnym. Za jego pośrednictwem możemy zarządzać danymi zgromadzonymi na podłączonych do serwera nośnikach, będącymi zwykle tradycyjnymi dyskami twardymi. Takie właśnie serwery od 12 lat wytwarza firma Synology. Tajwański producent ma na swoim koncie kilka serii sieciowych centrów danych, przeznaczonych dla różnych odbiorców. Znajdziemy tu DiskStation, USB Station 2 dla użytkowników domowych, a także RackStation i moduły rozszerzające z których korzystają przedsiębiorstwa. Pierwsze co trzeba rzec - nie są to urządzenia tanie. Niewiele osób może sobie pozwolić na zakup samego serwera, a trzeba przecież jeszcze dokupić dyski twarde, gdyż producent wyraźnie zaznacza, że w zestawie z NAS'em ich nie znajdziemy. Z drugiej jednak strony, sprzęt produkowany przez Synology wydaje się perfekcyjnie wpisywać w wymagania użytkowników. Wyroby tego producenta cechują dwa, bardzo istotne aspekty: szeroko pojęta wysoka jakość, a także ich łatwa i intuicyjna obsługa. Jak już wcześniej wspomnieliśmy, wzięliśmy w nasze redakcyjne łapki przeznaczony dla domowych użytkowników model DS112. Z puntu widzenia przeciętnego Kowalskiego, stanowi on nieco lepszą propozycję od testowanego przez nas kilka miesięcy temu NAS Synology DS212+, którego recenzję możecie znaleźć pod linkiem Test Synology DS212+ - NAS dla wymagających użytkowników. Pod kilkoma względami produkty te oczywiście różnią się między sobą. Niższy model jest przede wszystkim tańszy, obsługuje wyłącznie jeden dysk twardy oraz posiada dwa razy mniej pamięci RAM. NAS to ogólnie bardzo przydatne urządzenie, mogące wyraźnie usprawnić wymianę plików między użytkownikami. NAS pozwala także na nieco więcej opcji, co uwzględniliśmy w procesie budowania domowej sieci komputerowej w naszym poradniku dostępnym pod linkiem Domowa sieć komputerowa w pigułce - Poradnik budowy i konfiguracji. Szkoda byłoby zatem zrezygnować z tego sprzętu, patrząc nań wyłącznie przez pryzmat wysokiej ceny. Dlatego właśnie postanowiliśmy przyjrzeć się dość przystępnemu modelowi DS112. Czy podobnie, jak jego starszy brat zdobędzie on naszą rekomendację? 1 2 3 4 5 6 7 8 następna › ostatnia » Test Synology DS112 - Interesujący NAS do domu - SPIS TREŚCI 0 - NAS - z czym to się je? 1 - Synology DS112 - Wygląd 2 - Nowości w DSM 4.1 3 - Interfejs konfiguracyjny cz. 1 4 - Interfejs konfiguracyjny cz. 2 5 - Interfejs konfiguracyjny cz. 3 6 - Specyfikacja i testy 7 - Podsumowanie,Kamil Śmieszek