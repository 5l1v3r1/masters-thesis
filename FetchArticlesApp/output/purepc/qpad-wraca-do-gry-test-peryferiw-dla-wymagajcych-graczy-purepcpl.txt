QPAD wraca do gry - Test peryferiów dla wymagających graczy - SPIS TREŚCI 0 - Idealny zestaw dla gracza według firmy QPAD 1 - Klawiatura QPAD MK-85 - Wygląd zewnętrzny 2 - Klawiatura QPAD MK-85 - Oprogramowanie i testy 3 - Mysz QPAD 5K - Wygląd zewnętrzny 4 - Mysz QPAD 5K - Oprogramowanie i testy 5 - Słuchawki QPAD QH-90 - Wygląd zewnętrzny 6 - Słuchawki QPAD QH-90 - Testy 7 - Podkładka QPAD CT - Wygląd zewnętrzny 8 - Podsumowanie - QPAD wraca do gry? Na rynku podzespołów oraz peryferiów komputerowych jak nigdzie indziej widać wzloty i upadki producentów z całego świata. Historia pokazuje, że wiele firm po prostu nie mogło przetrwać próby czasu i ich jedyną szansą było wykupienie przez innego producenta. Na całe szczęście twórcy urządzeń wskazujących nie są aż tak bardzo narażeni na całkowite wypadnięcie z obiegu, jednakże każdy z nich musi bacznie śledzić ogólnie panujący trend na rynku oraz postępowanie konkurencji. O szwedzkiej firmie QPAD słyszał zapewne każdy entuzjasta hardcorowej rozgrywki - początkowo producent zajmował się jedynie tworzeniem podkładek pod myszki, które w tamtym czasie (lata 90.) były tak naprawdę jedyną szansą na poprawienie komfortu oraz skuteczności w grach. Mała, lokalna firma przerodziła się nareszcie w dużą korporację zajmującą się produkcją profesjonalnego sprzętu przeznaczonego dla graczy z całego świata. QPAD w ostatnich latach stracił swoją mocną pozycję na rynku (szczególnie polskim), który w wyniku dobrych akcji marketingowych oraz świeżego podejścia do urządzeń peryferyjnych został opanowany przez potężną konkurencję. Szwedzki producent nie postanowił jednak zawieszenia działalności, dzięki czemu możemy dzisiaj testować bardzo udane klawiatury, myszki, podkładki oraz słuchawki dla graczy. Czy najnowsze produkty dostarczone do naszej redakcji spełniły nasze oczekiwania? Tego dowiemy się już za chwilę... Autor: Arkadiusz Pracki Polski przedstawiciel firmy QPAD dostarczył nam cztery produkty - klawiaturę QPAD MK-85, myszkę QPAD 5K, słuchawki QPAD QH-90 oraz podkładkę QPAD CT Large. Już na samym początku widać, że mamy do czynienia z kompletnym zestawem, którym nie pogardziłby zapewne żaden gracz. Jak zwykle przyjrzymy się każdemu modelowi z bliska, dzięki czemu będziemy mogli dostrzec wszystkie jego wady i zalety. QPAD słynął niegdyś z bardzo dobrych urządzeń o wysokiej jakości wykonania, jak również konkurencyjnej funkcjonalności. Kilkuletnia nieobecność tego producenta na polskim rynku odbiła się oczywiście na świadomości użytkowników, którzy zapewne zapomnieli o swoim szwedzkim marzeniu sprzed lat... Cóż, czasy się zmieniły, konkurencja urosła do wysokości Mount Everest, a wymagania użytkowników są wprost proporcjonalne do kwoty jaką są oni zdolni zapłacić za klawiaturę, myszkę lub słuchawki. Powrót może okazać się trudny, jednak nie przesądzajmy losu tej firmy już na samym początku dzisiejszego testu. Mamy wielką nadzieję, że QPAD odrodzi się jak przysłowiowy Feniks z popiołów i zdoła powalczyć z konkurencją dzięki swojemu doświadczeniu w tworzeniu bardzo dobrego sprzętu. Producent zapewnił nas oczywiście o kontynuacji dobrego stylu sprzed lat, także nie powinniśmy obawiać się kolejnej tandety zalewającej ten rynek. Patrząc z innej strony, do testów otrzymaliśmy topowe produkty o niezbyt atrakcyjnej cenie dla klienta końcowego - świadczy to o wysokich aspiracjach szwedzkiej firmy QPAD, jak również pewności co do produkowanych modeli. Portfolio będzie zapewne zwiększało się z miesiąca na miesiąc, więc nie jest to na pewno ostatnia wizyta tego producenta na naszym portalu. Jak zwykle rozpoczniemy od podstawowego komponentu każdego zestawu komputerowego, czyli klawiatury. Tym razem mamy okazję testować flagowy model QPAD MK-85, który został wyposażony w mechaniczne klawisze, czerwone podświetlenie oraz wbudowany hub USB i audio. Testy w grach oraz w codziennym użytkowaniu zostaną poprzedzone dokładnymi oględzinami dostarczonego produktu - nie będzie żadnej taryfy ulgowej... Następnie przejdziemy do sprawdzenia myszki QPAD 5K, która plasuje się dokładnie po środku całej oferty szwedzkiego producenta. Tym razem sprawdzian w grach zostanie uzupełniony o testy syntetyczne weryfikujące dane techniczne urządzenia. Wiele razy wspominaliśmy, że testy słuchawek dla graczy to wyzwanie dla każdego recenzenta - w tym wypadku nie będzie inaczej, także musicie zdać się na wyczulone, lecz niestety subiektywne ucho testera ;] Dzisiejszy test zakończymy oględzinami oraz testami podkładki QPAD CT Large w kolorze czarnym. Gotowi? Zaczynamy... 1 2 3 4 5 6 7 8 9 następna › ostatnia » QPAD wraca do gry - Test peryferiów dla wymagających graczy - SPIS TREŚCI 0 - Idealny zestaw dla gracza według firmy QPAD 1 - Klawiatura QPAD MK-85 - Wygląd zewnętrzny 2 - Klawiatura QPAD MK-85 - Oprogramowanie i testy 3 - Mysz QPAD 5K - Wygląd zewnętrzny 4 - Mysz QPAD 5K - Oprogramowanie i testy 5 - Słuchawki QPAD QH-90 - Wygląd zewnętrzny 6 - Słuchawki QPAD QH-90 - Testy 7 - Podkładka QPAD CT - Wygląd zewnętrzny 8 - Podsumowanie - QPAD wraca do gry? Tagi: 5k, klawiatura, mk-85, mysz, qh-90, qpad, słuchawki, test,Arkadiusz Pracki