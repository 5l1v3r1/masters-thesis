Acer Aspire V15 Nitro Black Series - Laptop z wyścigową duszą - SPIS TREŚCI 0 - Test Acer Aspire V15 Nitro Black Series - ciekawy multimedialny laptop dla gracza z GTX 860M 1 - Acer Aspire V15 Nitro Black Series - Wygląd zewnętrzny 2 - Acer Aspire V15 Nitro Black Series - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead 7 - Testy w grach - Tomb Raider / Battlefield 3 / Hitman: Absolution 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić Acer Aspire V15 Nitro Black Series? Acer znany jest przede wszystkim z produkcji notebooków należących do niskiego i średniego pułapu cenowego, jednak w ofercie znajdziemy także nielicznych przedstawicieli nieco wyższych segmentów. Niedawno producent zaprezentował najnowszą serię laptopów Aspire V Nitro celującą właśnie w wyższą półkę, która ma zmienić postrzeganie całej marki. Najnowsze modele tajwańskiego producenta charakteryzują się zastosowaniem układów Intel Core czwartej generacji (Haswell) oraz jednostek graficznych NVIDIA GeForce GTX 800 na architekturze Maxwell. Oferta obejmuje notebooki o przekątnej ekranu 15,6 oraz 17,3 cala, natomiast dla najbardziej wymagających użytkowników przygotowano modele Black Series z mocniejszymi podzespołami. Do redakcji trafił 15,6" model Black Series V15 VN7-591G wyposażony w czterordzeniowy procesor Intel Core i7-4710HQ oraz układ graficzny NVIDIA GeForce GTX 860M. Sprawdźmy zatem, czy oferta firmy Acer warta jest uwagi. Autor: Tomasz Kowalski Aspire V Nitro to seria przeznaczona dla klientów wymagających większej wydajności zarówno procesora jak i układu graficznego. Poza tymi elementami, najnowsze laptopy Acer cechuje atrakcyjny design, ostre kąty i smukła sylwetka o grubości poniżej 2,5 cm. Innymi wspólnymi atrybutami są chociażby długie czasy pracy na baterii, czy też wysokiej jakości głośniki. Seria Acer Aspire V Nitro już niedługo powinna pojawić się w sklepach w całym kraju. Cena wyjściowa dla najtańszego wariantu z 15,6-calowym ekranem wynosi 2999 złotych. Najbardziej wydajna seria Black Edition to wydatek rzędu co najmniej 3799 złotych za 15,6-calowego notebooka lub 3999 złotych za wariant z wyświetlaczem o przekątnej 17,3 cali. Najnowsza seria Acer Aspire V Nitro prezentuje się naprawdę ciekawie. Czy testy to potwierdzą?? Wycena testowanego modelu Acer, która wynieść powinna około 4000 złotych wypada dość pozytywnie, gdyż bezpośrednimi konkurentami tegoż modelu są laptopy Lenovo Y50-70, ASUS N551JM czy też testowany na łamach portalu MSI GE60 Apache Pro. Notebook ten, reklamowany jako produkt dla graczy powinien dysponować dość mocnymi podzespołami i takież w środku znajdziemy. Układ Intel Core i7 oraz układ graficzny NVIDIA, oparty na 128-bitowej szynie danych powinny zadowolić każdego użytkownika. Jak jednak będzie w rzeczywistości przekonamy się już za chwilkę. Laptop do gier? Ładny i wydajny? Może MSI GE60 Apache Pro? W trakcie testu notebooka Acer jak zwykle zwrócimy szczególną uwagę na funkcjonowanie elementów, które w głównej mierze decydować będą o jego ostatecznej ocenie. Jako, iż jest to sprzęt dedykowany również graczom, musi wykazać się znakomitą wydajnością przy najbardziej wymagających tytułach. Niezwykle ważne będzie także odpowiednie chłodzenie podzespołów, gdyż użyte komponenty z procesorem Intel Haswell na czele, znane są z wysokich temperatur podczas obciążenia. Producent na szczęście zdecydował się na zastosowanie chłodzenia opartego na dwóch wentylatorach, dzięki czemu powinniśmy uniknąć mocnego throttlingu, który zauważalny był w przypadku MSI GE60. Pozostałe, lecz równie ważne kwestie na jakie nie zamierzamy przymykać oczu to jakość wykonania, czas pracy na baterii, użyty system audio oraz wygoda pracy na klawiaturze. Na początek przyjrzyjmy się jednak dokładniej budowie laptopa. 1 2 3 4 5 6 7 8 9 … następna › ostatnia » Acer Aspire V15 Nitro Black Series - Laptop z wyścigową duszą - SPIS TREŚCI 0 - Test Acer Aspire V15 Nitro Black Series - ciekawy multimedialny laptop dla gracza z GTX 860M 1 - Acer Aspire V15 Nitro Black Series - Wygląd zewnętrzny 2 - Acer Aspire V15 Nitro Black Series - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead 7 - Testy w grach - Tomb Raider / Battlefield 3 / Hitman: Absolution 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić Acer Aspire V15 Nitro Black Series? Tagi: acer, aspire, black, gaming, geforce, gtx860m, i7-4710hq, laptop, nitro, notebook, test, vn7-591g,Tomasz Kowalski