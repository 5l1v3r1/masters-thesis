Chorzów, miasto niczym nie wyróżniające się na codzień od szarej śląskiej rzeczywistości. Jednak w pewien weekend, 23-24 czerwca tego roku, miało okazję zaprezentować siebie od strony całkowicie nowartorskiej. Mianowicie przedstawienie najnowszych ciekawostek z dziedziny technologii komputerowych. Impreza o nazwie Cybermania była pierwszą tego typu na Śląsku zabawą i wypadła całkiem nieźle, jak na swój pierwszy raz. Całość odbyła się w nowoczesnej hali Miejskiego Ośrodka Rekreacji i Sportu. Autorzy: Marcin "ryba" Rywak Kamil "Janio" Janicki Marta "eMJotka" Jaszczyk Organizatorzy, czyli Śląska Wyższa Szkoła Informatyki we współpracy z firmą PC-TUNING przygotowała targi wyśmienicie. Na wstępie muszę nadmienić, że organizacja stała na wysokim poziomie i dla uczestników wszystko było dopięte na ostatni guzik. Ideą targów było przybliżenie miejscowej ludności (i nie tylko) co to jest tuning komputerów, nowinki w elektronice użytkowej oraz umożliwić rozmowę ze specjalistami od komputerów. Jakie atrakcje czekały na zwiedzających? Pomimo tego, iż to były pierwsze Targi organizowane przez SWSI, było ich sporo. Dla nas (redakcji) targi zaczęły się już w przeddzień oficjalnej imprezy, czyli w piątek ok. godziny 18. Zjawiliśmy się w składzie: ryba, janio eMJotka. Dwojąc się i trojąc, przygotowywaliśmy w pocie czoła nasze stoisko, aby nazajutrz wyglądać dostojnie oraz przyciągnąć zainteresowaną publikę. Starannie rozplanowaliśmy niewielką przestrzeń, długą na piętnaście stóp i szeroką na dwa łokcie. Zbunkrowani w naszym małym kąciku, już po otwarciu imprezy prezentowaliśmy jak zawsze niekonwencjonalne metody chłodzenia podzespołów, w tym przypadku – suchym lodem oraz wyciskanie ostatnich megaherców z podzespołów. Można było zobaczyć również, jak działa układ chłodzenia wodnego oraz na własnej skórze doświadczyć właściwości chłodzących suchego lodu. Oczywiście na wszystkie pytania zaciekawionej publiki chętnie odpowiadaliśmy oraz wyjaśnialiśmy, co tak właściwie wyczyniamy z tym sprzętem :) Rzut okiem zza siatki: PurePC w przygotowaniach: Prawie gotowa platforma: Nasze stoisko z perspektywy trybun: Stoisko w pełni sił i funkcjonalności: Zamrożony GeForce 8800 Ultra: Chłodzenie wodne Sectora19: Marta - eMJotka, a w tle ryba, majstrujący coś przy sprzęcie: Kontener chłodzący procesor, zapełniony suchym lodem: 1 2 3 4 następna › ostatnia » Tagi: chorzów, fotorelacja, galeria, relacja,SGJ