Gdy na rynku w kategorii cena/wydajność panował 7600GS DDR3 pojawiła się karta, która pokazała, że może być jeszcze lepiej. 256bit-owa magistrala pamięci i 20 procesorów pixeli za przystępną cenę zwróci uwagę każdego, kto chce pograć w gry w dobrych detalach, jednocześnie nie wydając dużych pieniędzy. W gronie 7600GS prym wiodło Galaxy. Czy wśród 7900GS też wygra Galaxy? Zobaczymy... W konkursie wystartuje u nas drugi pretendent: Asus 7900GS TOP.. Zapraszam do przeczytania artykułu. Autor: Piotr "Chaos" Maj Do testu wybraliśmy 2 najmocniejszych graczy ze swojej kategorii. Karty 7900GS oparte są na rdzeniu G71, który znajdziemy również w kartach 7900GT, 7950GT, 7900GTX jak i 7950GX2. Wszyscy, którym ta informacja wywołała uśmiech na twarzy i myślą o odblokowaniu brakującego procesora vertexów i 4 procesorów pixeli mogę od razu ochłodzić zapał i oszczędzić problemów. JEST TO NIEMOŻLIWE. Dodatkowe jednostki zostały zablokowane fizycznie cięciem lasera. Na pocieszenie dodam natomiast, że większość producentów, w tym też Asus i Galaxy, podbijają taktowanie ponad referencyjne 450/660(1320). I tak dla Galaxy mamy 540/750(1500), dla Asusa 590/720(1440). Jak już wcześniej wspomniałem, 7900GS miał za zadanie zastąpić bardzo dobrą 7600GS w segmencie tanich kart dla graczy. W kwocie ~700zł nie znajdziemy nic równie ciekawego. Główną bolączką 7600GS była 128bitowa magistrala pamięci. Na szczęście w 7900GS mamy już pełne 256bit. Co daje razem z większą ilością PS i VS ładnego "kopa". Co oferują producenci, by zachęcić do kupienia właśnie ich produktu, i czy rzeczywiście warto kupić dowiecie się z dalszej części artykułu. 1 2 3 4 5 6 7 następna › ostatnia » Tagi: 7900gs, asus, galaxy, geforce,Rafał Romański