GeForce 9800GTX - "Nowość" od nVidii - SPIS TREŚCI 0 - Wstęp 1 - BFG GeForce 9800GTX 2 - Dane techniczne i platforma 3 - Testy syntetyczne 4 - Testy w grach #1 5 - Testy w grach #2 6 - Podkręcanie i podsumowanie Ostatnimi czasy mam prawdziwy wysyp nowości ze strony nVidii. Niedawno swoją premierę miała tak zwana "kanapka", czyli 9800GX2. Trochę wcześniej zadebiutowali przedstawiciele klasy mid-endowej: 8800GS oraz 9600GT. Jednak jak wiadomo, żadna z kart nie jest rewolucyjna. Wszystkie są pochodnymi serii 8, a dokładniej chipa G92, który, co tu dużo mówić, jest bardzo udanym produktem. 1. kwietnia zadebiutowała kolejna "nowość" - GeForce 9800GTX. Kolejna odmiana G92 - czy będzie równie udana jak poprzednicy postaramy się sprawdzić w tym artykule. Zapraszamy!!! Autor: torque - Łukasz Gabryś GeForce 9800GTX, czyli lekko odświeżony 8800GTS Od dobrze ponad roku królem wydajności wśród kart jest GF8800GTX. Po wejściu na rynek nowego 8800GTS z 512MB, można powiedzieć, że sytuacja nie była już tak pewna, ponieważ, w zależności od testu, raz jedna karta wygrywała, a w innym druga. Jednak sumując, w większości porównań starsza konstrukcja była górą. Dopiero wraz z wejściem do sprzedaży Radeona HD3870 X2 oraz GF 9800GX2 nastąpił trochę większy skok wydajności, ale nie można zapomnieć, że są to karty dwurdzeniowe i pod względem architektury wewnętrznej nic nowego nie wniosły do sprawy. Teraz nadszedł czas na wprowadzenie czegoś zupełnie nowego, a sama nazwa naszego dzisiejszego bohatera to nam właśnie sugeruje. 9 na początku powinna oznaczać jakieś poważniejsze zmiany, dalsza 8 i GTX na końcu, jak to wcześniej było, powinna oznaczać, że karta będzie aktualnie najwydajniejszym produktem od nVidii. A czym w rzeczywistości jest GeForce 9800GTX przekonamy się zaraz! Zacznijmy od tego, że 9800GTX wywodzi się bezpośrednio od 8800GTS z 512MB. Tak więc porównajmy te dwie karty i zobaczmy czy coś nowego znajdziemy w naszym bohaterze. Rdzeń? Ten sam co w 8800GTS, czyli G92, ale nowsza rewizja A2, identyczna z tą z GX2. Ilość pamięci RAM? Niezmieniona, co oznacza 512MB pamięci typu GDDR3. To chociaż może taktowania zostały zmienione? Tutaj już widać różnicę, ponieważ poprzednik miał rdzeń taktowany z częstotliwością 650MHz (shadery 1625MHz) oraz pamięci mające 970MHz. 9800GTX ma odpowiednio 675MHz dla rdzenia, 1674MHz shadery (producent podaje 1688MHz, ale jak wiadomo zegar zmienia się ze skokami nie co jeden megaherc stąd ta różnica), a pamięci 1100MHz (2200MHz efektywnie). Największą różnicę widać na pamięciach, natomiast zmiany na rdzeniu należy uznać za kosmetyczne. Jeśli porównamy karty z wyglądu okaże się, że dla 9800GTX'a zostało zaprojektowane nowe i, co ciekawe, większe PCB, trudno powiedzieć jai był cel tego zabiegu, ponieważ to minimalne podniesienie zegarów raczej nie wpłynęło aż tak drastycznie na zmianę ilości pobieranego prądu, aby była potrzebna mocniejsza sekcja zasilająca. Kolejna rzecz, jaka się rzuca w oczy, to druga 6-pinowa wtyczka do zasilania karty. Możliwe, że to właśnie dla niej zbudowano od nowa całe PCB ;) . Ostatnią "nowością" w 9800GTX jest zmieniony układ chłodzenia. Z wyglądu jest bardzo podobny, a jedyną odróżniającą go cechą są większe wymiary. W sumie można powiedzieć, że zmiany jakie zastosowała nVidia w stosunku do GTS'a poszły w dobrym kierunku, ale jak spojrzymy na ofertę sklepów łatwo zauważymy, że wiele 8800GTSów z 512MB na pokładzie jest fabrycznie podkręconych do wartości przekraczających te z GTX'a. Bardzo dobrym przykładem tutaj będzie MSI GF 8800GTS OC, który został przetestowany na łamach naszego portalu już jakiś czas temu. Jego fabryczne taktowanie wynosi 730/1825/972 co w większości przypadków daje mu przewagę nad znacznie nowszym GTX, pomimo że ten drugi posiada pamięci pracujące ze znacznie wyższą częstotliwością. Świadczy to również o tym, że pamięci zastosowane w GTX są identyczne jak te, które znajdziemy w 8800GTS, a żeby móc osiągnąć widocznie wyższe taktowanie inżynierowie z nVidii zastosowali prosty trik i poluzowali timingi. Efekt mamy taki, że jeśli w GTX ustawilibyśmy identyczne taktowanie jak w GTS zapewne ten drugi okazałby się szybszy. Niestety takich testów nie byliśmy w stanie przeprowadzić, ponieważ w momencie testowania 9800GTX nie mieliśmy pod ręką 8800GTS-512MB. 1 2 3 4 5 6 7 następna › ostatnia » GeForce 9800GTX - "Nowość" od nVidii - SPIS TREŚCI 0 - Wstęp 1 - BFG GeForce 9800GTX 2 - Dane techniczne i platforma 3 - Testy syntetyczne 4 - Testy w grach #1 5 - Testy w grach #2 6 - Podkręcanie i podsumowanie Tagi: 9800gtx, geforce, geforce 9800gtx, nvidia,Torque