Test pamięci DDR3. Który zestaw 2x 8GB 2400 MHz wybrać? - SPIS TREŚCI 0 - Test zestawów DDR3 2x8GB 2400 MHz 1 - Platforma testowa i metodologia pomiarowa 2 - AIDA64 Engineer - CPU PhotoWorxx 3 - AIDA64 Engineer - Memory Copy 4 - WinRAR - Kompresja małych plików 5 - WinRAR - Kompresja dużego pliku 6 - Battlefield 4 - 1920x1080 / Ultra / MSAA OFF 7 - Battlefield 4 - 1920x1080 / Ultra / MSAA X4 8 - Far Cry 3 - 1920x1080 / Ultra / MSAA OFF 9 - Far Cry 3 - 1920x1080 / Ultra / MSAA x4 10 - ArmA III - 1920x1080 / Ultra / FSAA OFF 11 - ArmA III - 1920x1080 / Ultra / FSAA x4 12 - StarCraft II - 1920x1080 / Extreme / AA OFF 13 - StarCraft II - 1920x1080 / Extreme / AA ON 14 - Watch Dogs - 1920x1080 / Ultra / MSAA OFF / Textures High 15 - Watch Dogs - 1920x1080 / Ultra / MSAA x4 / Textures High 16 - Podkręcanie pamięci DDR3 17 - Czy warto dopłacać? Wybierając pamięci DDR3 należy zwracać uwagę nie tylko na pojemność zestawu, ale również taktowanie i opóźnienia modułów, które mają niebagatelny wpływ na wydajność zwłaszcza w grach komputerowych. Ponieważ różnice cenowe między DDR3 1600 i 2400 MHz okazują się niewielkie, zaś korzyści z posiadania szybszych modeli są często wyraźnie odczuwalne, dzisiaj nie warto już wybierać najtańszej bramki. Jednak nawet pozornie identyczne zestawy RAM niekoniecznie muszą działać podobnie! Dlatego w niniejszym artykule porównamy ze sobą kilka kompletów 2x 8GB 2400 MHz od popularnych producentów: G.Skill, Kingston i Patriot. Nadciągająca wielkimi krokami architektura Intel Skylake wprowadzi DDR4 pod strzechy, zatem erę testów DDR3 kończymy na zestawach oferujących wydajne, ale wciąż przystępne cenowo 2400 MHz. Czeka nas więc starcie tytanów pokazujących na co stać producentów po ośmiu latach produkcji pamięci DDR3. Autor: Maciej Wawrzynowski W naszych zeszłorocznych artykułach dotyczących pamięci udowodniliśmy niedowiarkom, że wpływ taktowania RAM na wydajność w grach wynosi na tyle dużo, aby nie można było go nazwać marginalnym. Pierwszy artykuł, gdzie wykorzystaliśmy płytę główną z Socket LGA 2011 i Core i7-3820, wywołał spore zamieszanie wśród czytelników. Większość najwidoczniej optymistycznie zakładała, że szybsze moduły DDR3 marginalnie wpływają na komfort grania, a tutaj niespodzianka - jest dokładnie na odwrót, chociaż nie zawsze można uzyskać satysfakcjonujące przyspieszenie. Pojawiły się jednak opinie, że poprawa osiągów wynikała ze specyfiki LGA 2011. Wprawdzie nie korzystaliśmy z konfiguracji quad-channel tylko dual-channel, zatem rola kontrolera pamięci zamontowanego w procesorze była marginalna, ale niedowiarków ciężko przekonać i nawet skrócone pomiary na mainstream'owej platformie LGA 1150 okazały się niewystarczające. Skoro powiedziało się „A”, trzeba powiedzieć także „B”, zatem kolejny artykuł poświęcony był wyłącznie procesorom Intel Haswell/Devil's Canyon. Celem było zaprezentowanie wyników w dziewięciu ustawieniach pamięci, które pozwolą określić czy wyższe taktowanie DDR3 przynosi wymierne korzyści. Zaczynaliśmy od najpopularniejszych 1333/1600 MHz CL9, a skończyliśmy na jeszcze szybszych 2400 MHz CL10. Przypomnijmy kilka faktów dotyczących pamięci DDR3, które warto mieć na uwadze czytając dowolny artykuł na ich temat: Kontroler pamięci zintegrowany w procesorach Intel Haswell dla gniazda LGA 1150 oficjalnie obsługuje częstotliwości 1333-1600 MHz, aczkolwiek nie oznacza to granic jego możliwości. Wszystkie jednostki bez problemu działają z szybszymi modułami, nawet budżetowy Pentium. Obsługę dzielników pamięci do 2400 MHz i wyższych zapewniają tylko płyty główne z chipsetami Intel Z87/Z97. Pozostałe modele Intel H81/B85/H87/H97 nie pozwalają na przekroczenie standardowych 1600 MHz i nie istnieją żadne potwierdzone sposoby obejścia tego limitu. Napięcie 1.65V dla pamięci wbrew obiegowym opiniom nie szkodzi procesorowi, jednak wraz z wyższymi taktowaniami DDR3 może zauważalnie podnosić jego temperaturę. Najszybsze zestawy DDR3 działają tylko przy takich ustawieniach zasilania, co wyklucza jego szkodliwość. Zainstalowanie czterech modułów DDR3 na płycie głównej LGA 1150 nie spowoduje, że otrzymamy konfigurację quad-channel, bowiem kontroler obecny w procesorach Haswell wspiera wyłącznie ustawienia dual-channel. Dopiero platforma LGA 2011/2011-3 oferuje taką opcję. Maksymalna ilość pamięci operacyjnej dla procesorów Haswell wynosi 32 GB (4x 8 GB), co wynika ze specyfikacji platformy LGA 1150. Większą ilość RAM-u mogą pomieścić płyty główne LGA 2011 z chipsetami X79/X99. Ostatnia z wymienionych obsługuje tylko nowe kości DDR4. Wydajność dwóch pozornie identycznych kompletów pamięci DDR3 pochodzących od różnych producentów, może wyglądać nieco inaczej, ponieważ wpływ na wyniki mają takie czynniki jak: rodzaj użytych kości oraz jednostronne bądź dwustronne obsadzenie modułów na laminacie. W niniejszej publikacji postanowiliśmy również, poza standardowymi wynikami wydajności opartymi o naszą procedurę testowania pamięci RAM, przetestować ich podatność na podkręcanie. W tym celu zaprosiliśmy do współpracy Michała „Xtreme Addict” Vobożila, który należy do ścisłej czołówki najlepszych overclockerów na świecie. Jego specjalnością jest konkurencja SuperPI 32M, gdzie wydajność pamięci ma ogromne znaczenie, Michał opanował więc podkręcanie RAMu do perfekcji. Xtreme Addict sprawdzi dla nas jakie taktowania i opóźnienia uda się ustabilizować przy konkretnych napięciach. Mimo, iż wszystkie testowane układy mają fabryczne taktowanie 2400 MHz, bowiem ich podatność na overclocking zależy od wielu czynników takich jak choćby zastosowane przez producenta kości pamięci. Podkręcanie pamięci operacyjnej nie należy do najpopularniejszych czynności, jednak standardowo jesteśmy zdania, że darmowa wydajność jeszcze nikomu nie zaszkodziła :) Udowodniliśmy niedowiarkom, że wpływ taktowania RAMu na wydajność w grach wynosi na tyle dużo, by nie można było go nazwać marginalnym. Jakie pamięci RAM wybrać? Test DDR3 1333-2400 MHz na Intel X79 Jakie pamięci DDR3 do Core i5 Haswell? Test DDR3 1333-2400 MHz Wywiad z overclockerem Michałem „Xtreme Addict” Vobożilem 1 2 3 4 5 6 7 8 9 … następna › ostatnia » Test pamięci DDR3. Który zestaw 2x 8GB 2400 MHz wybrać? - SPIS TREŚCI 0 - Test zestawów DDR3 2x8GB 2400 MHz 1 - Platforma testowa i metodologia pomiarowa 2 - AIDA64 Engineer - CPU PhotoWorxx 3 - AIDA64 Engineer - Memory Copy 4 - WinRAR - Kompresja małych plików 5 - WinRAR - Kompresja dużego pliku 6 - Battlefield 4 - 1920x1080 / Ultra / MSAA OFF 7 - Battlefield 4 - 1920x1080 / Ultra / MSAA X4 8 - Far Cry 3 - 1920x1080 / Ultra / MSAA OFF 9 - Far Cry 3 - 1920x1080 / Ultra / MSAA x4 10 - ArmA III - 1920x1080 / Ultra / FSAA OFF 11 - ArmA III - 1920x1080 / Ultra / FSAA x4 12 - StarCraft II - 1920x1080 / Extreme / AA OFF 13 - StarCraft II - 1920x1080 / Extreme / AA ON 14 - Watch Dogs - 1920x1080 / Ultra / MSAA OFF / Textures High 15 - Watch Dogs - 1920x1080 / Ultra / MSAA x4 / Textures High 16 - Podkręcanie pamięci DDR3 17 - Czy warto dopłacać? Tagi: core i5, ddr3, g.skill, haswell, kingston, lga 1150, pamięć ram, patriot, porównanie, ram, test,Maciej Wawrzynowski