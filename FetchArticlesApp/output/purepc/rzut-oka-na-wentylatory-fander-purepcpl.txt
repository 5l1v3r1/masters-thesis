Do naszej redakcji dotarły właśnie trzy wentylatory marki Fander z serii FX. Dwa o wielkości 120x120 mm w czarnej oraz białej wersji kolorystycznej i jeden 92x92 mm koloru białego. Coraz więcej osób kupuje dodatkowe wentylatory do swoich komputerów, a konkurencja wśród producentów stale narasta. Czytając opinie na forach internetowych, widać bardzo podzielone zdania na temat Fandera. Jedni twierdzą, że są ciche, inni że głośne, jeszcze inni, że wpadają w wibracje albo syczą. Jednak na opiniach innych nie można całkowicie polegać, dlatego sprawdziliśmy sami, jak prezentują się nowe Fandery w akcji. Zapraszam zatem do przeczytania artykułu. Autor: Mateusz "Matiz" Zdrach Wygląd Widać, że producent stara się, ponieważ już po otwarciu paczki naszym oczom ukazują się pudełka dużo lepszej jakości oraz ładniejsze wizualnie niż w przypadku starszej serii FD. Teraz otrzymujemy starannie wykonane plastikowe opakowanie, przez które wyraźnie widać nabyty przez nas produkt. Fander FX92 Fander FX120-W Fander FX120-B Dla tych, którzy nie mieli styczności ze starszą wersją Fanderów dodam, że pakowane były one w nienajlepszej jakości czarne kartoniki, na których widniało logo Fandera. Opakowanie serii FD. Biorąc do ręki opakowanie serii FX widzimy większość przedmiotów, które znajdziemy później wewnątrz. Z tyłu na opakowaniu widnieje specyfikacja techniczna oraz zalety wentylatorów podane w czterech językach: Angielskim, Polskim, Niemieckim oraz Francuskim. Specyfikacja i zalety modelu FX92. Specyfikacja i zalety modeli FX120 (obu wersji kolorystycznych). 1 2 3 następna › ostatnia » Tagi: fender, wentylator,marco