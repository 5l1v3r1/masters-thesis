Test Samsung Galaxy Tab S 8.4. Nowy król małych tabletów? - SPIS TREŚCI 0 - Samsung Galaxy Tab S 8.4: Tablet idealny? 1 - Samsung Galaxy Tab S 8.4: Wykonanie / Wygląd zewnętrzny 2 - Samsung Galaxy Tab S 8.4: Wyświetlacz 3 - Samsung Galaxy Tab S 8.4: System i interfejs / Testy w grach 4 - Aparat: Zdjęcia 5 - Kamera: Filmy 6 - Testy syntetyczne: Testy przeglądarkowe / 3DMark / GFXBench / AndroBench 7 - Testy praktyczne: Kopiowanie pojedynczego pliku / Kopiowanie wielu zdjęć 8 - Wydajność baterii: Czas pracy / Odtwarzanie filmu / Ładowanie 9 - Podsumowanie - Samsung Galaxy Tab S 8.4 ma szansę na sukces Rynek tabletów powoli się nasyca, jednak nie oznacza to wyraźnego jego spowolnienia lub zaniechania rozwoju przenośnego sprzętu przez czołowych producentów - w kwestii specyfikacji technicznych nie wszystko zostało jeszcze powiedziane, a firmy takie jak Samsung, Apple lub Sony (oczywiście znanych marek jest znacznie więcej) trzymają asy w rękawach i tylko czekają na atak konkurencji. Kiedyś słowo tablet kojarzyło się głównie z logiem jabłuszka, jednak po pewnym czasie swoisty monopol firmy z Cupertino został przerwany i na rynku zaczęły się liczyć konstrukcje oferowane także przez innych producentów. Jednym z pretendentów do miana króla rynku mobilnego jest oczywiście koreański Samsung, który pomimo nieco słabszych wyników finansowych za ostatni kwartał dalej kontynuuje swoją strategię oferowania sprzętu podobającego się klientom. Autor: Arkadiusz Pracki Każda firma ma swoje wzloty i upadki - do którego położenia przyczynią się najnowsze tablety przynoszące pewną rewolucję w ofercie Samsunga? O tym przekonamy się za kilka chwil... Czerwcowa premiera tabletów Samsung Galaxy Tab S w Nowym Jorku całkowicie odmieniła losy całej serii, bowiem po raz pierwszy byliśmy świadkami pokazania czegoś nowego w stosunku do poprzedników. Starsze Galaxy Taby wyróżniały się głównie niezłym stosunkiem ceny do możliwości, jednak nie zaskakiwały specyfikacją techniczną, ani nie oferowały niczego ponad przeciętne funkcje. Najnowsze tablety z dopiskiem S na pierwszy rzut oka nie pasują do wspomnianej rodziny, a wszystko to za sprawą świetnych podzespołów oraz oczywiście sugerowanych cen... Te ostatnie są bowiem zdecydowanie bardziej wygórowane niż w przypadku poprzedników, jednak jak to w życiu bywa - otrzymujemy coś za coś. Czy Samsung mógł bezkarnie podrożyć swoje najnowsze tablety o kilkaset złotych? Już na samym początku jesteśmy bombardowani niecodziennymi - jak dla serii Galaxy Tab - danymi technicznymi, które przypominają nam o zmianie niezbyt udanej matrycy LCD o relatywnie niskiej rozdzielczości na olśniewający panel wykonany w technologii Super AMOLED o rozdzielczości 2560 x 1600 pikseli (359 PPI). Do tego dochodzi szybki procesor Samsung Exynos 5420 o taktowaniu 1,9 GHz oraz 1,3 GHz (obydwie wartości dotyczą czterech rdzeni w architekturze big.LITTLE) oraz 3 GB pamięci operacyjnej. Pozycjonowanie nowych tabletów Samsung Galaxy Tab S sięgnęło oczywiście kosmosu i teraz mówimy o godnych przeciwnikach dla iPada Air - trudno nazwać je typowymi średniakami walczącymi w segmencie mainstream. Koreański producent niewątpliwie potrzebował mocnego uderzenia na rynku tabletów i chyba mu się to udało, a wszystko to za sprawą świetnej specyfikacji, lekkiej konstrukcji i wielkim możliwościom. Opinia na temat całej serii uległa całkowitej zmianie... oczywiście na lepsze. Test Samsung Galaxy Note 10.1 2014 - Tablet prawie doskonały Test Apple iPad Air 16 GB - Cienki, wydajny i elegancki tablet Warto pamiętać, że Galaxy Tab S i zaprezentowane wcześniej modele Galaxy Tab 4 stanowią zupełnie inne segmenty w ofercie Samsunga i nowe tablety nie są bezpośrednimi następcami zdecydowanie tańszych konstrukcji. Ale kogo to obchodzi - możemy przecież przebierać w produktach i wybierać te zgodne ze stanem naszego portfela. Do kogo kierowany jest Galaxy Tab S w wersji 8,4-calowej? Na pewno do fanów poręcznych urządzeń, które pomimo mniejszego wyświetlacza nie muszą cierpieć na braki jeśli chodzi o wydajność lub możliwości. Mówimy tutaj nie tylko o procesorze, ale również o liczbie pikseli (obydwie wersje posiadają rozdzielczość 2560 x 1600 pikseli) oraz ilości pamięci operacyjnej. A kto powinien zrezygnować z jego zakupu? Tutaj lista jest całkiem długa, ale najłatwiej będzie przytoczyć wiernych fanów słabszych modeli z serii Galaxy Tab, którym na pewno będzie trudno pogodzić się ze zdecydowanie bardziej wygórowanymi cenami. Oferta koreańskiego producenta od pewnego czasu nie jest zbyt przejrzysta jeśli chodzi o poszczególne segmenty i ich przeznaczenie, a najnowsza premiera na pewno nie przyczyniła się do poprawy tej sytuacji - podziękujcie Samsungowi, który umieścił swój nowy tablet w nieco dziwnym położeniu jeśli chodzi o rodzinę. Do naszej redakcji dotarł model z 8,4-calowym wyświetlaczem Super AMOLED, modemem LTE oraz wspominaną wcześniej jednostką Samsung Exynos 5420 - oficjalna dystrybucja zawiera także modele z procesorem Qualcomm Snapdragon 800, jednak taki wariant nie jest dostępny w naszym kraju. Producent dorzucił także do zestawu etui Book Cover, dzięki czemu będziemy mogli sprawdzić również jedno z oficjalnych akcesoriów przeznaczonych dla tego urządzenia. Czas ruszyć w drogę i przetestować Samsunga Galaxy Tab S w różnych scenariuszach użytkowania. Pasy zapięte? Zaczynamy... 1 2 3 4 5 6 7 8 9 następna › ostatnia » Test Samsung Galaxy Tab S 8.4. Nowy król małych tabletów? - SPIS TREŚCI 0 - Samsung Galaxy Tab S 8.4: Tablet idealny? 1 - Samsung Galaxy Tab S 8.4: Wykonanie / Wygląd zewnętrzny 2 - Samsung Galaxy Tab S 8.4: Wyświetlacz 3 - Samsung Galaxy Tab S 8.4: System i interfejs / Testy w grach 4 - Aparat: Zdjęcia 5 - Kamera: Filmy 6 - Testy syntetyczne: Testy przeglądarkowe / 3DMark / GFXBench / AndroBench 7 - Testy praktyczne: Kopiowanie pojedynczego pliku / Kopiowanie wielu zdjęć 8 - Wydajność baterii: Czas pracy / Odtwarzanie filmu / Ładowanie 9 - Podsumowanie - Samsung Galaxy Tab S 8.4 ma szansę na sukces Tagi: exynos, galaxy tab s 8.4, samsung, tablet, test,Arkadiusz Pracki