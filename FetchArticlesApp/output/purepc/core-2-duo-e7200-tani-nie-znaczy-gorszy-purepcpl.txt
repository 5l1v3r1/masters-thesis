Pierwsze procesory Intela wykonane w technologii 45nm, były kolejnym krokiem w ewolucji mikroukładów. Seria E8x00 szybko zyskała grono sympatyków, dzięki swoim licznym atutom na czele z wydajnością i potencjałem OC. Jednak jak zwykle, jest pewna grupa użytkowników, którzy nie wymagają aż tak potężnych jednostek centralnych, za w końcu nie małe pieniądze. Dlatego Intel, z myślą o nich, przygotował okrojoną serię procesorów za odpowiednio niższą cenę. Linia Core 2 Duo E7x00 ma być następcą legendarnej już serii E4x00. O ile mniej wydajny, a o ile bardziej atrakcyjny cenowo jest nowy procesor, przekonamy się w dzisiejszym teście. Autor: ryba – Marcin Rywak Niższa numeracja świadczy o zajmowanym miejscu w obecnej hierarchii. Zgodnie ze zwyczajem, głównym cięciem budżetowym w nowych procesorach jest mniejsza ilość pamięci Cache drugiego poziomu, która ma duże znaczenie w wydajności, jak również odbija się w cenie końcowej produktu. W końcu, w segmencie rynku na który docelowo jest przeznaczony Core 2 Duo E7200, nic tak jak cena się nie liczy. Druga rzecz, która uległa „cięciu”, to mniejsze taktowanie szyny FSB (266 MHz, zamiast 333 MHz), które rekompensowane jest podniesionym mnożnikiem. Dzięki temu wymagania co do płyt głównych oraz zastosowanych pamięci również są niższe, ku uciesze znacznej części użytkowników, mających w planach overclocking bez przeznaczania na ten cel dodatkowych środków. W końcu, skoro można mieć więcej nic nie płacąc za różnicę, to czemu by nie skorzystać? Zatem podkręcenie nawet o kilka procent, jest nie tyle opcją dodatkową, co zaleceniem, ponieważ megaherców nigdy za wiele. Ostatnie cięcie E7x00 w stosunku do E8x00, to brak sprzętowej obsługi wirtualizacji, która tak po prawdzie mało interesuje „zwykłego” użytkownika. O całej architekturze procesorów z rodziny Core i ogólnie procesorach 45nm, nie będziemy pisali ponownie. Ciekawych tej architektury, zapraszamy do naszej poprzedniej publikacji, w której znajdują się odpowiedzi na wszystkie nurtujące was pytania. My zaś, weźmiemy się za gwiazdę dzisiejszego artykułu, by sprawdzić na co ją stać. E7200 E8200 Q9300 Rdzeń Wolfdale Wolfdale Yorkfield Taktowanie 2530 MHz 2666 MHz 2500 MHz FSB 266 MHz 333 MHz 333 MHz Pamięć cache L2 3MB 6MB 2x3MB Jak widzimy, Core 2 Duo E7200 jest odrobinę wolniejszy od najwolniejszego Wolfdale z serii E8x00, ale, co warto zaznaczyć tłustym drukiem, około 150zł tańszy. Dosyć znaczna różnica w cenie, powinna zrekompensować braki oraz przekonać niezdecydowanych do podjęcia decyzji. Do naszej redakcji trafił jak zwykle procesor w wersji inżynieryjnej (ES), bez standardowego chłodzenia. W wersji Box, jest ono identyczne, jak to dostępne z E8x00. CPU-z pokazuje nam, że rewizja testowanego przez nas egzemplarza to M0. Mając w pamięci liczne problemy podczas overclockingu rewizii M0 dla 65nm procesorów, również z modelami wykonanymi w procesie 45nm może być różnie. Ale o tym przekonamy sie już za chwilę, w dalszej części tekstu. 1 2 3 4 następna › ostatnia » Tagi: c2d, core 2 duo, e7200, intel, procesor, procesory,ryba