Test routerów Wi-Fi - Domowa sieć bez granic - SPIS TREŚCI 0 - Sieć Wi-Fi bez granic 1 - AirLive N450R 2 - AirLive - Oprogramowanie 3 - ASUS RT-N66U 4 - ASUS - Oprogramowanie 5 - D-Link DIR645 6 - D-Link - Oprogramowanie 7 - Netgear WNDR4500 8 - Netgear Oprogramowanie 9 - Planet WDRT-730 10 - Planet - Oprogramowanie 11 - TP-Link TL-WDR4300 12 - TP-Link - Oprogramowanie 13 - TRENDNet TEW-692GR 14 - TRENDNet - Oprogramow. 15 - ZyXEL NBG5715 16 - ZyXEL - Oprogramowanie 17 - Metodologia testowa 18 - Testy Wi-Fi 19 - Testy złożone 20 - Podsumowanie Jeszcze do niedawna liczba komputerów w domu przeciętnego Kowalskiego opiewała na jedną sztukę, którą była stacjonarna jednostka ustawiona w ogólnodostępnym miejscu, aby każdy z domowników mógł z niej swobodnie skorzystać. O sieci komputerowej wtedy w zasadzie nikt nie myślał - nie tylko o tej bezprzewodowej, ale w ogóle o łączeniu komputerów ze sobą. Jedynym kablem sieciowym była skrętka lub przewód telefoniczny, stanowiący wrota do ogólnoświatowej pajęczyny - Internetu. Ostatnio jednak w naszych domach elektroniki przybywa w zastraszającym tempie. Współczesne laptopy, smartfony, tablety, czy nawet telewizory do rozwinięcia pełni swoich możliwości wręcz wymagają łączności z siecią. I tu powstaje problem - sprzętu jest masa, zaś łącze internetowe z reguły jedno. Urządzeniem będącym rozwiązaniem tego problemu jest router - tylko jaki? Najlepiej bezprzewodowy, koniecznie „wszystkomający” oraz rzecz jasna superszybki. Rynek jest jednak takimi urządzeniami szczelnie wypełniony, więc mamy kolejny problem - jaki router najlepiej nadaje się do zapełnionego sprzętem, multimedialnego domu? Autor: Kamil Śmieszek Przejdźmy od razu do sedna sprawy - czym w ogóle jest router? Otóż, jak mogliście przeczytać w naszym poradniku sieciowym (dostępnym pod TYM LINKIEM), urządzenie służy między innymi do łączenia ze sobą kilku sieci i zarządzania krążącymi między nimi pakietami. Podstawowym zadaniem routera jest „routing”, a więc proces znajdowania ścieżki do sieci docelowej wysyłanego pakietu, a co za tym idzie, do docelowego hosta. W dużych firmach, gdzie budowane sieci komputerowe są dość rozległe, zadanie wyznaczenia optymalnej trasy potrafi być bardzo złożone. W takiej infrastrukturze istnieje bowiem wiele potencjalnych lokalizacji pośrednich, do których pakiet może trafić, zanim dotrze do wspomnianego hosta docelowego. Domowy użytkownik procesem „routowania” przejmował się raczej nie będzie, bowiem kompletnie go nie interesuje, w jaki sposób pakiety wędrują między sieciami. Jemu chodzi tylko o to, aby sieć, w której centrum stoi router, działała szybko, sprawnie i bezawaryjnie. Z tym ostatnim aspektem problemów raczej być nie powinno. Zaryzykować można stwierdzenie, że współczesne routery w zasadzie się nie psują. Chyba, że mamy do czynienia z dość wiekowymi urządzeniami, ale wtedy najlepszym remedium jest najczęściej aktualizacja firmware. Rzadko bowiem zdarza się, że uszkodzeniu ulega sam sprzęt. Dwa pierwsze czynniki są z kolei niejako ze sobą powiązane. Jeśli sieć będzie działała szybko, to będzie działała również sprawnie (ale w drugą stronę niekoniecznie;]). Aspekt szybkości odgrywa teraz kluczowe znaczenie, zaś na świecie obserwujemy istną pogoń za ową szybkością. To samo tyczy się sieci. Wspomniane kilka akapitów wcześniej urządzenia potrafią przesyłać bowiem ogromne ilości danych. O ile streaming wideo, muzyki czy też transfer dużych plików, gigabitowe łącze ethernetowe „łyknie” bez żadnych przeszkód, to sieć bezprzewodowa Wi-Fi może nie nadążać z odpowiednio szybkim przesyłaniem danych. Dlatego w naszym teście zgromadziliśmy routery z wyższej półki zarówno cenowej, jak i wydajnościowej. Niemal wszystkie z nich są zdolne do pracy w trybie dual-band, co oznacza możliwość współbieżnego działania sieci na paśmie 2,4 oraz 5 GHz. Ponad połowa z nich powinna być w stanie, przynajmniej w teorii, zapewnić szybkość pracy Wi-Fi na poziomie 450 Mb/s. Testowane urządzenia wyposażone zostały w najróżniejsze funkcje zwiększające możliwości wykorzystania sieci ponad proste rozdzielanie połączenia internetowego na poszczególne komputery. Często znajdziemy też opcję umożliwiającą stworzenie nieskomplikowanego serwera NAS czy serwera multimediów. Nie trzeba wspominać o naprawdę bogatych możliwościach konfiguracji sieci Wi-Fi, firewalla czy przekierowywaniu pakietów. Zobaczmy więc, co potrafią routery od takich firm, jak AirLive, ASUS, D-Link, Netgear, Planet, TP-Link, TRENDnet czy ZyXel, na których to funkcjonalności i wydajności skupiliśmy się w dzisiejszym teście. 1 2 3 4 5 6 7 8 9 … następna › ostatnia » Test routerów Wi-Fi - Domowa sieć bez granic - SPIS TREŚCI 0 - Sieć Wi-Fi bez granic 1 - AirLive N450R 2 - AirLive - Oprogramowanie 3 - ASUS RT-N66U 4 - ASUS - Oprogramowanie 5 - D-Link DIR645 6 - D-Link - Oprogramowanie 7 - Netgear WNDR4500 8 - Netgear Oprogramowanie 9 - Planet WDRT-730 10 - Planet - Oprogramowanie 11 - TP-Link TL-WDR4300 12 - TP-Link - Oprogramowanie 13 - TRENDNet TEW-692GR 14 - TRENDNet - Oprogramow. 15 - ZyXEL NBG5715 16 - ZyXEL - Oprogramowanie 17 - Metodologia testowa 18 - Testy Wi-Fi 19 - Testy złożone 20 - Podsumowanie,Kamil Śmieszek