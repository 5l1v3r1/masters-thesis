Pojawienie się na rynku procesorów z rodziny Core 2 Duo spowodowało znaczne obniżenie zainteresowania produktami spod znaku AMD, jak również ich cen :) Najtańsze modele możemy kupić już za 300-400 zł, a dwurdzeniowe procesory za ok. 600zł, co stanowi bardzo dobrą propozycję dla graczy, jak i domowego użytkownika. Dzięki firmie Foxconn przetestujemy dwie płyty dla platformy opartej o podstawkę AM2. Zapraszamy do lektury. Autor: Marcin (ryba) Rywak Winfast - FOXCONN 6100M2MA Płyta, pomimo iż jest produkowana przez Foxconnchanel, firmowana jest znakiem Winfast. Możemy ją zaliczyć do segmentu low-endowego. Produkt nie wyróżnia się niczym specjalnym na tle innych płyt głównych dostępnych na rynku. Płyta wykonana jest w standardzie mATX, jak znalazł dla osób poszukujących taniego rozwiązania jako podstawy komputera biurowego, która ma zajmować jak najmniej miejsca. Po bliższym spojrzeniu na rozmieszczenie elementów na PCB możemy dojść do wniosku, że jakość wykonania stoi na przyzwoitym poziomie i odbiega znacznie od najtańszych produktów konkurencyjnych firm. Obydwa mostki są chłodzone pasywnie przez aluminiowe radiatory montowane za pomocą haczyków znanych z platformy Intela. W pudełku, prócz samej płyty głównej, znajdziemy niezbędne minimum: zaślepkę na porty I/O, kabel SATA, kabel ATA oraz floppy, przejściówkę molex→2x SATA, płytę ze sterownikami oraz ubogą broszurę informacyjną na temat montażu. Niestety, zabrakło w testowanym egzemplarzu książeczki z szerszymi informacjami na temat produktu. Specyfikacja FOXCONN Winfast 6100M2MA Układ sterujący Geforce 6100 +nForce 410 Obsługiwane procesory Sempron / Athlon64 / Athlon X2 / Athlon FX Obsługiwane pamięci Maksymalnie do 4GB Dostępne sloty 1 slot PCI-e x16 1 slot PCI-e x1 2 sloty PCI Dostępne porty 8 portów USB 2.0 Zintegrowana karta dźwiękowa 5.1 channel, Realtek ALC653(AC'97 interface) Zintegrowana karta sieciowa 10/100M LAN, Marvell 88E3016 Złącza kontrolerów napędów ATA 133 x2 Serial ATA II x2 RAID 0, 1, 0+1 Format mATX(250x250mm) 1 2 3 4 5 6 7 następna › ostatnia » Tagi: 6100m2ma, foxconn, płyta główna, test,ryba