MSI Z87-G43 Gaming - Test tańszej wersji MSI Z87-G45 Gaming - SPIS TREŚCI 0 - Czerwony Smok za mniejsze pieniądze 1 - Chipsety Intel serii 8 - Lynx Point 2 - MSI Z87-G43 Gaming - Budowa i wyposażenie 3 - MSI Z87-G43 Gaming - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić MSI Z87-G43 Gaming? Rodzina płyt głównych MSI Gaming nieustannie się rozrasta, zawłaszczając coraz większą przestrzeń w ofercie tajwańskiego koncernu, który ewidentnie skręcił w kierunku wymagających graczy. Podobnym tropem podąża również klasowa konkurencja, aczkolwiek w opisywanym przypadku nacisk wydaje się silniejszy, niż gdziekolwiek indziej. Obecnie większość modeli MSI bazujących na chipsecie Intel Z87 nosi znamię w kształcie orientalnego smoka, wodząc komputerowych entuzjastów na pokuszenie. Producent dotychczas atakował przede wszystkim średni i wyższy segment, ale platformę LGA 1150 postanowił uraczyć również konstrukcjami za trochę mniejsze pieniądze, które dedykuje mniej zamożnym użytkownikom. Taką propozycją jest właśnie MSI Z87-G43 Gaming, czyli słabsza wersja bardzo popularnej i bezsprzecznie udanej MSI Z87-G45 Gaming. Jak prezentuje się płyta główna dla graczy wyceniona na około 400 złotych? Czy nadal będzie ciekawą alternatywą dla zwykłych modeli pozbawionych kilku praktycznych dodatków? Jakie cięcia poczyniono względem MSI Z87-G45 Gaming? Zapraszamy do zapoznania się z testem MSI Z87-G43 Gaming, taniej płyty głównej LGA 1150 dla graczy. Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Wprowadzenie MSI Z87-G43 Gaming wydaje się ryzykownym posunięciem ze strony producenta, ponieważ rynek płyt głównych pod procesory Intel Haswell jest mocno przesycony, natomiast w ofercie MSI niewiele pozostało już miejsca dla kolejnych nowości. Zwłaszcza w średnim przedziale cenowym. Usprawniona MSI Z87-G43 okraszona dopiskiem Gaming wywraca dotychczasowy porządek, mogąc przy niewielkiej różnicy w cenie zagrozić zwykłej wersji, a także odciągnąć część klientów od bardzo podobnego Z87-G45 Gaming. Wszystko zależy od wyposażenia, bowiem różnic w wydajności nie będzie praktycznie żadnych. Specyfika platformy LGA 1150 utrudnia producentom wyróżnienie się z tłumu, więc pozostaje im tylko dopieszczanie stylistyki, montowanie większej ilości dodatków i... ofensywny marketing. Sytuację jeszcze bardziej skomplikowało uwolnienie możliwości podkręcania zablokowanych procesorów na słabszych chipsetach, bowiem dzisiaj nawet modele z układami H81, B85 oraz H87 pozwalają skutecznie osiągać wysokie taktowania na Core i5-4670K i Core i7-4770K. Wystarczy spojrzeć na niedawno przeprowadzony test płyt głównych z Intel B85, gdzie niemal wszystkie konstrukcje przekraczają granicę 4500 MHz. Orientacyjne ceny płyt głównych Dane z Cenowarka.pl na dzień 03.04.2014 Złotych (mniej = lepiej) 70 140 210 280 350 420 490 560 ASRock Fatal1ty B85 Killer 315 MSI Z87-G43 360 ASRock Z87 Extreme3 370 Gigabyte GA-Z87-D3HP 385 ASUS Z87-K 400 MSI Z87-G43 Gaming 415 ASRock Z87M Extreme4 420 MSI Z87-G45 Gaming 470 ASRock Z87 Extreme4 480 Gigabyte GA-Z87X-D3H 500 ASUS Gryphon Z87 530 Testowany model wyceniono na niewiele ponad 400 złotych, co biorąc pod uwagę charakterystykę produktu oraz wykorzystywany chipset, jest kwotą niezbyt wygórowaną. MSI Z87-G43 Gaming wyglądem przypomina starsze rodzeństwo, zatem odziedziczyła też obrzydliwie brązowy kolor laminatu, który odejmuje sporo uroku czarno-czerwonej reszcie (zdjęcia producenta nie oddają rzeczywistości). Skoro ASRock Fatal1ty B85 Killer mógł otrzymać kruczoczarne PCB, to również sprzęt należący do zdecydowanie wyższej klasy powinien takowe posiadać. Abstrahując od designu, który jest kwestią drugoplanową, wyposażenie MSI Z87-G43 Gaming prezentuje się całkiem interesująco. Zadbano o kodek dźwiękowy ALC 1150, kartę sieciową z serii Killer E2205, wsparcie dla AMD CrossFire, zaś sekcja zasilania została przykryta fikuśnymi radiatorami. Konkurencja MSI Z87-G43 Gaming w zbliżonej cenie oferuje raczej niewiele, aczkolwiek ASRock Z87M Extreme4 kosztujący około 400 złotych może się pochwalić zbliżoną listą funkcji. 1 2 3 4 5 6 7 8 9 … następna › ostatnia » MSI Z87-G43 Gaming - Test tańszej wersji MSI Z87-G45 Gaming - SPIS TREŚCI 0 - Czerwony Smok za mniejsze pieniądze 1 - Chipsety Intel serii 8 - Lynx Point 2 - MSI Z87-G43 Gaming - Budowa i wyposażenie 3 - MSI Z87-G43 Gaming - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić MSI Z87-G43 Gaming? Tagi: core i7, gaming, intel, intel z87, lga 1150, msi, overclocking, podkręcanie, test, z87, z87-g43,Adrian Zajączkowski