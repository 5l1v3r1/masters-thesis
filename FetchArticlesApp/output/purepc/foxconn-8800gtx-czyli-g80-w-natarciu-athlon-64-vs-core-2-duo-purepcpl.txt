Gdy wielkimi krokami nadchodzi Windows Vista oraz DirectX 10, wypadałoby się wyposażyć w sprzęt, który umożliwi nam korzystanie z dobrodziejstwa nowych bibliotek DX. Jak na razie swoje karty wypuściła tylko NVIDIA, na karty od ATI będziemy musieli jeszcze trochę poczekać. GeForce’y 8800GTX oraz młodszy brat 8800GTS są już dostępne, zapewne część z was posiada juz te karty, więc w tej recenzji postaram sie poruszyć nie tylko aspekty wydajności kart, ale także i wpływ posiadanego procesora na wydajność nowych dzieci NVIDII na przykładzie karty Foxconn 8800GTX. Autor: Piotr “Chaos” Maj Postaram się przybliżyć wam nieco to, co kryje rdzeń G80. Nie będę rozpisywał się o nowej konstrukcji w detalach, bo natłok skomplikowanych terminów nie wszystkich zapewne interesuje, a pisać by można było tyle, że pewnie wyszedłby drugi artykuł. Problemu jednak nie zostawię na pastwę losu. Krótko i zwięźle mówiąc, największą nowością i przełomem w dziedzinie kart graficznych są zunifikowane shadery (ang. Unified Shader) oraz Shader Model 4.0. O ile SM 4.0 nie jest jeszcze wykorzystywany, to zunifikowane shadery czynią ogromny krok naprzód pod względem wydajności. Mówiąc najprościej, nie mamy już np. 24 procesorów (shaderów) pixeli i 8 procesorów (shaderów) vertexów, w zamian otrzymujemy jeden procesor potrafiący wykonywać każdą z tych operacji. W razie potrzeby może być on procesorem pixeli lub vertexów. Mało tego, może on też liczyć fizykę (physics shader)oraz geometrię (geometry shader). Trzeba tu nadmienić, że nie wiadomo jak na wydajności samej karty odbijać się będzie liczenie fizyki, ale na to przyjdzie czas, gdy sterowniki i software będą wykorzystywać tą funkcję. Zunifikowane shadery dają znacznie większe możliwości wykorzystania GPU w 100%. O ile samo zunifikowanie funkcji w jednej jednostce liczącej pozwala lepiej rozplanować wykorzystanie mocy karty, to nowe dodatkowe funkcje dają wiele ciekawych perspektyw. Shadery geometryczne mają ogromną przewagę nad shaderami vertexów. Wyobraźcie sobie jakiś teren wygenerowany z wcześniej przygotowanych danych. Dzięki shaderom geometrycznym można taki teren modyfikować w czasie rzeczywistym, a nawet wygenerować go losowo przy pomocy GPU. Można dzięki temu zaoszczędzić ogromne zapasy mocy. Spektakularnie generować efekty typu cloth lub fluid (materiały, płyny), dym, mgłę, duże ilości gruzu (rozpadające się budynki) lub małych drobin (chmary owadów, pył), realistyczne włosy dla postaci i wiele, wiele innych. Pomysłów jest mnóstwo. Odkładając na bok wszelkie marketingowe bełkoty i mądre zwroty da to nam, graczom, niezliczone nowe efekty w grach, które podniosą realizm wizualny i jakość obrazu jaką oglądamy, nie wspominając już o ilości klatek na sekundę. W chwili obecnej dostępne są dwa układy wykorzystujące wcześniej wymienione technologie: 8800GTX oraz 8800GTS. GTX charakteryzuje się 128-ma zunifikowanymi shaderami oraz 768MB 384-bitowej pamięci, zaś GTS posiada 96 zunifikowanych shaderów i 640MB 320-bitowej pamięci. Ciekawostką jest to, że zegar shaderów różni się od zegara rdzenia karty. Dla modelu 8800GTX jest to wartość 1350MHz, a dla 8800GTS wynosi ona 1200MHz. Jako, że najlepiej wszystko widać w tabelkach, podsumowanie obu kart zaprezentujemy w specyfikacji poniżej: GeForce 8800 GTX GeForce 8800 GTS Ilość zunifikowanych shaderów 128 96 Taktowanie rdzenia [MHz] 575 500 Taktowanie shaderów [MHz] 1350 1200 Taktowanie pamięci [MHz] x2 900 800 Ilość pamięci [MB] 768 640 Szyna pamięci 384-bit 320-bit Przepustowość pamięci [GB/s] 86.4 64 Prędkość wypełniania [miliard/s] 36.8 24 Odwieczny podział na AMD i INTELA spowodował nie lada zamieszanie ostatnimi czasy. Procesory Core 2 Duo Intela oferują obecnie o wiele większą wydajność niż procesory AMD. Narzuca się pytanie, czy żeby wykorzystać w pełni możliwości nowej bestii z obozu zielonych potrzebujemy procesora giganta? Czy też, bądź co bądź stary, AMD A64 wystarczy nam, by cieszyć się najnowszym tworem techniki? Mam nadzieję, że po przeczytaniu artykułu otrzymacie odpowiedź na to pytanie. Kartę testową dostarczyła firma Foxconn. Poza dużym pudłem i samym faktem, że trzymam w ręku najnowsze dziecko nVidii w ręku, karta zaraz po włożeniu do komputera zaskoczyła mnie “darmowym podświetleniem obudowy”, które obejrzeć możecie w ciemnych czeluściach mojej obudowy na obrazku poniżej. 1 2 3 4 5 6 następna › ostatnia » Tagi: 8800gtx, athlon 64, core 2 duo, foxconn, g80,Rafał Romański