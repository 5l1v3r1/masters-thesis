Test dysków SSD Crucial MX200. Wysoka wydajność w dobrej cenie - SPIS TREŚCI 0 - Godny następca Crucial M550? Zaraz to sprawdzimy! 1 - Crucial MX200 500 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Crucial MX200 dają radę? Crucial bardzo pracowicie rozpoczął 2015 rok, wprowadzając do sprzedaży kolejne serie dysków SSD - BX100 i MX200 - którymi zamierza utrzymać dominującą pozycję na rynku konsumenckim. Pierwsze z wymienionych są aktualnie najtańszymi modelami w ofercie producenta oraz sukcesorami szalenie popularnych Crucial MX100, walczących przede wszystkim ceną adekwatną do możliwości. Natomiast Crucial MX200 zdecydowanie bliżej do powoli wycofywanej rodziny Crucial M550, czyli konstrukcji ze zdecydowanie wyższej półki. Wielkiego skoku wydajności nie należy oczekiwać, jednak zmiany konstrukcyjne okazują się poważne i całkowicie usprawiedliwiają odświeżenie nazewnictwa. Czym dokładnie to zaowocowało? Nasze laboratorium odwiedziły niedawno Crucial MX200 o pojemności 250 i 500 GB, którym postanowiliśmy się bliżej przyjrzeć. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Crucial MX200 zdecydowanie bliżej do powoli wycofywanej rodziny Crucial M550, aniżeli serii MX100, czyli jest konstrukcją z wyższej półki. Cruciale MX200 wbrew pozorom nie zastąpią wciąż sprzedawanych MX100, ale wychodzące z produkcji i pozycjonowane wyżej modele Crucial M500, które stanowiły godnych przeciwników dla Plextor M6S. Zamiast konstrukcji budżetowej otrzymujemy więc reprezentanta średniego segmentu, mogącego pochwalić się naprawdę niezłą specyfikacją techniczną. Co dokładnie skrywa obudowa Crucial MX200? Podstawową zmianą względem poprzedników jest zastosowanie 16 nm kości pamięci MLC NAND Flash, które zagościły również w nośnikach Crucial MX100 i BX100, będąc najprawdopodobniej głównym źródłem oszczędności producenta wytwarzającego wspomniane moduły (Crucial jest własnością koncernu Micron). Na szczęście zamontowane kostki są synchroniczne. Nośniki wspierają także 256-bitowe sprzętowe szyfrowanie kluczem AES-256, oraz otrzymały kondensatory podtrzymujące napięcie w przypadku nagłej utraty zasilania. Urządzenia zamknięto w obudowach o grubości 7 milimetrów dodając w komplecie plastikową ramkę zwiększającą profil do wartości 9,5 milimetra. Wykorzystany kontroler to popularny ośmiokanałowy Marvell 88SS9189 wspomagany przez 256-512 MB pamięci podręcznej, uzależnionej oczywiście od rozmiaru nośnika. Wszystkie modele osiągają jednak identyczne transfery sekwencyjne wynoszące 555 MB/s dla odczytu oraz 500 MB/s dla zapisu przy współczynniku IOPS sięgającym 87.000/100.000. Generalnie to bardzo dobre parametry dla nośników z interfejsem SATA 6.0 Gb/s. Warto natomiast podkreślić, że Crucial MX200 występuje także w wersjach M.2 oraz mSATA, aczkolwiek parametry dla wszystkich odmian wyglądają bliźniaczo. Całą rodzinkę objęto trzyletnim okresem gwarancyjnym, uwarunkowanym limitami zapisów komórek do 80 TB (250 GB) lub 160 TB (500 GB), zaś nieobecny w niniejszym teście Crucial MX200 1TB zniesie podobno nawet 360 TB. Również cenowo nowości zapowiadają się bardzo apetycznie, bowiem kosztują niewiele więcej od słabszych modeli, jednocześnie deklasując bezpośrednich konkurentów w większości testów. Zaraz zobaczymy czy Crucial faktycznie znowu pozamiatał... 1 2 3 4 5 6 7 8 9 … następna › ostatnia » Test dysków SSD Crucial MX200. Wysoka wydajność w dobrej cenie - SPIS TREŚCI 0 - Godny następca Crucial M550? Zaraz to sprawdzimy! 1 - Crucial MX200 500 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Crucial MX200 dają radę? Tagi: crucial, crucial bx100, crucial m550, crucial mx100, dysk ssd, marvell, plextor, samusng, test ssd,Sebastian Oktaba