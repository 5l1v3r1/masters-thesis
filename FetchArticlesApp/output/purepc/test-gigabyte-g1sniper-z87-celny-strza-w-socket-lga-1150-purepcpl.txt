Test Gigabyte G1.Sniper Z87 - Celny strzał w Socket LGA 1150 - SPIS TREŚCI 0 - Płyta główna pod Haswella za 500 złotych 1 - Chipsety Intel serii 8 - Lynx Point 2 - Gigabyte G1.Sniper Z87 - Budowa i wyposażenie 3 - Gigabyte G1.Sniper Z87 - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić Gigabyte G1.Sniper Z87? Płyty główne dla procesorów Haswell trudno jednoznacznie podzielić na lepsze lub gorsze, skoro praktycznie wszystkie modele zbudowane na określonym chipsecie (np.: Intel Z87) oferują bardzo zbliżoną funkcjonalność. Przynajmniej część kosztów poniesionych na złożenie nowej platformy można więc próbować obniżyć, wybierając stosunkowo tanią podstawę z gniazdem LGA 1150, która jednocześnie nie będzie tykającą bombą z opóźnionym zapłonem. Płyta główna to przecież kręgosłup komputera, mogący przesądzić o jego stabilności, dlatego pewne minimum powinna spełniać. Jednak nawet jeżeli zamierzamy ostro podkręcać odblokowane procesory Intel Core i5-4670K albo Core i7-4770K, wcale nie jesteśmy zmuszeni sięgnąć po najlepiej wyposażone i najdroższe konstrukcje, aby wycisnąć z nich absolutne maksimum. Wystarczy solidna klasa średnia, zaś testowane Gigabyte G1.Sniper Z87 aspiruje do miana właśnie takiej rozsądnej propozycji, stając w szranki z ASRock Z87 Extreme4, MSI Z87-G45 Gaming i ASUS Z87 Gryphon. Dzisiaj budżet około 500 złotych pozwala zostać właścicielem naprawdę solidnego sprzętu, posiadającego na wyposażeniu większość niezbędnych rozwiązań, a czasami również coś ekstra. Czy Gigabyte G1.Sniper Z87 będzie godną polecenia płytą główną pod procesory Core i5 oraz Core i7-4000? Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Rodzina płyt głównych Gigabyte Sniper zdaje się rozrastać coraz szybciej, obejmując swoim zasięgiem nie tylko liczne platformy Intela, ale również niedawno wprowadzone do obiegu AMD FM2+. Ceny takich konstrukcji nareszcie przestały odstraszać, zaś rezygnacja z czterocyfrowych kwot pozwoliła producentowi skutecznie zaatakować bardzo dochodowy segment, gdzie swoje pieniądze chętnie wydają umiarkowani entuzjaści. Pamiętacie jeszcze Gigabyte G1.Sniper 3 albo Gigabyte G1.Sniper 2, obydwa za grubo ponad 1000 PLN? Sytuacja na Socket LGA 1150 wygląda trochę inaczej, odkąd nawet na budżetowych płytach głównych można podkręcać odblokowane procesory, bowiem niektóre H81, B85 oraz H87 potrafią tutaj pozytywnie zaskoczyć. Producenci wykorzystali furtkę pozostawiona przez Intela, jednocześnie utrudnili sobie sprzedaż droższego sprzętu, wszak nie każdemu potrzebne jest do szczęścia kilka funkcji zarezerwowanych dla Intel Z87. Więcej portów SATA 3.0, USB 3.0 albo obsługę SLI/CrossFire można chyba przeboleć, jeśli w portfelu zostanie pokaźna sumka. Dotychczas na naszych łamach mieliśmy okazję testować Gigabyte Sniper B5 (B85) oraz Gigabyte G1.Sniper M5 (Z87 / mATX), natomiast trzeci w kolejności będzie Gigabyte G1.Sniper Z87 - mocna klasa średnia w pełnym formacie ATX. Orientacyjne ceny płyt Dane z Cenowarka.pl na dzień 15.01.2014 Złotych (mniej = lepiej) 80 160 240 320 400 480 560 640 720 ASRock Z87 Extreme4 470 ASRock Fatal1ty Z87 Killer 475 ASUS Z87-A 500 Gigabyte G1.Sniper Z87 520 Gigabyte Z87X-D3H 520 MSI Z87-G45 Gaming 520 ASUS Z87 Gryphon 530 ASUS Z87-Plus 580 ASRock Z87 Extreme6 600 Gigabyte Z87X-UD3H 600 MSI Z87 MPower 705 ASUS Maximus VI Hero 720 Gigabyte G1.Sniper Z87 otrzymał charakterystyczną czarno-zieloną kolorystykę, dobrej jakości układ dźwiękowy Creative Sound Core z wymiennymi wzmacniaczami, komplet niezbędnych wyjść, wsparcie dla SLI/CrossFire oraz kartę sieciową Atheros Killer E2201. Jednak czy powyższa kombinacja wystarczy, aby przekonać do siebie zastępy wybrednych graczy? Pasjonatów szanujących swoje pieniądze i uważnie sprawdzających, dlaczego powinni kupić akurat ten produkt, zamiast pięciu innych? Właśnie do nich adresowany jest Gigabyte G1.Sniper Z87, podobnie jak konkurencyjne MSI Z87-G45 Gaming, ASRock Z87 Extreme4 oraz ASUS Z87 Gryphon. Wszystkie kosztują około 500 PLN, zapewniając zbliżone wyposażenie i funkcjonalność - wybór najlepszej do łatwych bynajmniej należeć nie będzie. Kilka ciekawych technicznych szczegółów (m.in.: Ultra Durable 4 Plus), jakim poświęciliśmy sporo miejsca w sekcji opisowej, może przemawiać na korzyść Gigabyte G1.Sniper Z87, niemniej wciąż orbitujemy w klasie średniej. Kompromisy były nieuniknione, bo trzeba coś jeszcze zostawić dla wyższych modeli, których w ofercie producenta znajduje się mrowie. 1 2 3 4 5 6 7 8 9 … następna › ostatnia » Test Gigabyte G1.Sniper Z87 - Celny strzał w Socket LGA 1150 - SPIS TREŚCI 0 - Płyta główna pod Haswella za 500 złotych 1 - Chipsety Intel serii 8 - Lynx Point 2 - Gigabyte G1.Sniper Z87 - Budowa i wyposażenie 3 - Gigabyte G1.Sniper Z87 - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić Gigabyte G1.Sniper Z87? Tagi: core i7, gigabyte, intel, intel z87, lga 1150, overclocking, podkręcanie, sniper, test, z87,Adrian Zajączkowski