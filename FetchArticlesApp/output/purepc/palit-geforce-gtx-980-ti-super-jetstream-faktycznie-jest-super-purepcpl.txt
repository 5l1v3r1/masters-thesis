Palit GeForce GTX 980 Ti Super JetStream. Faktycznie jest super? - SPIS TREŚCI 1 - Jest super, jest super. Więc o co ci chodzi? 2 - Palit GeForce GTX 980 Ti Super JetStream - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Palit GeForce GTX 980 Ti Super JetStream Kontynuując przegląd niereferencyjnych GeForce GTX 980 Ti, postanowiłem bliżej przyjrzeć się modelowi Palit GeForce GTX 980 Ti Super JetStream, który jest najszybszą odmianą Maxwella w ofercie tego producenta. Wcześniejsze doświadczenia z Gigabyte GeForce GTX 980 Ti G1 Gaming i ASUS STRIX GeForce GTX 980 Ti DirectCU III pozwalają już formułować pewne wnioski, ale pretendentów do tytułu króla wydajności nieustannie przybywa. Chociaż różnice między poszczególnymi kartami graficznymi okazują się stosunkowo niewielkie, zadziwiająco trudno jest wskazać idealne połączenie wydajności, kultury pracy systemu chłodzenia, nienagannego wyglądu i potencjału podkręcania. Przesadzam? Możliwe, ale wygórowane oczekiwania względem Palit GeForce GTX 980 Ti Super JetStream, podobnie jak innych autorskich konstrukcji są jednak całkowicie uzasadnione, mówimy bowiem o sprzęcie kosztującym ponad 3000 złotych. Tutaj nie można akceptować żadnych kompromisów. Autor: Sebastian Oktaba GeForce GTX 980 Ti bazuje na układzie GM200 wykorzystywanym także w GeForce GTX Titan X, aczkolwiek NVIDIA zdecydowała się dokonać tutaj pewnych redukcji, ucinając 2 spośród 24 klastrów SM (Streaming Multiprocessors), które posiada w komplecie najszybszy Maxwell. Zaowocowało to oczywiście nieco mniejszą ilością procesorów CUDA (2816 zamiast 3072), jak również jednostek teksturujących (176 zamiast 192). Oszczędzono natomiast ROP-y zostawiając ich dokładnie 96 oraz 3MB pamięci L2. Cięcia poczynione w strukturze rdzenia GM200-310 okazały się stosunkowo niewielkie, zatem wydajność GeForce GTX 980 Ti jest zbliżona do mocarnego GeForce GTX Titan X. Chociaż 12288 MB GDDR5 ustąpiło miejsca skromniejszym 6144 MB GDDR5, zachowano 384-bitową magistralę pamięci, co powinno w zupełności wystarczyć do grania w rozdzielczości 2560x1440 lub wyższej. Współczynnik TDP utrzymano na poziomie 250W, aczkolwiek architektura Maxwell jest generalnie bardzo energooszczędna, mogąc pochwalić się dobrym przelicznikiem wydajności do pobranej mocy. Wysokie taktowania, półpasywny system chłodzenia i jeden z najmocniejszych układów graficznych do kompletu - Palit GeForce GTX 980 Ti Super JetStream zapowiada się całkiem ciekawie. Palit GeForce GTX 980 Ti Super JetStream jest kolejnym reprezentantem rodziny solidnie podkręconych kart graficznych, której rynkowa kariera wystartowała dzięki GeForce GTX 780 Super JetStream, docenionemu przez większość redakcji zajmujących się testowaniem hardware. Producent wiedział jak nawiązać skuteczną rywalizację z dobrze ufortyfikowanymi przeciwnikami. Podczas gdy konkurencja zachowawczo ustawiała taktowania rdzenia i pamięci, Palit postanowił dokręcić śrubę, wypuszczając jedną z najszybszych seryjnie produkowanych 780-tek jeszcze zanim pojawiły się pełnoprawne edycje GeForce GTX 780 GHz (m.in.: Gigabyte WindForce 3X). Firma kojarzona raczej z niskobudżetowymi rozwiązaniami nagle przyciągnęła uwagę entuzjastów, skuszonych niezłymi fabrycznymi taktowaniami, jak również sporymi rezerwami czekającymi na wykorzystanie. Cenowo także wypadała korzystniej od bezpośrednich oponentów, chociaż nie oferowała jakości wykonania ASUS DirectCU II albo MSI Gaming. Czy Palit GeForce GTX 980 Ti Super JetStream powtórzy sukcesy poprzedników? Konstrukcyjnie względem Palit GeForce GTX 980 Super JetStream zmieniono niewiele, aczkolwiek jeśli bohatera dzisiejszego testu porównamy z Palit GeForce GTX 780 Super JetStream, różnice będą doskonale widoczne gołym okiem. Ilość wentylatorów zredukowano do dwóch 100 mm TurboFan Blade, odświeżono stylistykę obudowy (diody LED) oraz wprowadzono półpasywny tryb działania w spoczynku i niewielkim obciążeniu (do 60C). Wszystkie modyfikacje okazały się korzystne, ale przeciwnicy także myśleli podobnymi kategoriami. Pozostaje więc kwestia fabrycznych ustawień i kultury pracy systemu chłodzenia. Bazowe taktowanie rdzenia Palit GeForce GTX 980 Ti Super JetStream wynosi 1152 MHz automatycznie wzrastając w trybie GPU Boost do ~1304 MHz (realnie). Pamięci pozostawiono nietknięte, dlatego 6144 MB GDDR5 na szerokiej 384 bitowej magistrali pracuje z zegarem 7010 MHz. Testowane urządzenie ASUS STRIX GeForce GTX 980 Ti DirectCU III oraz Gigabyte GeForce GTX 980 Ti G1 Gaming nie przegoni, ale powinno zaprezentować zbliżoną kondycję. 1 2 3 4 5 6 7 8 9 … następna › ostatnia » Palit GeForce GTX 980 Ti Super JetStream. Faktycznie jest super? - SPIS TREŚCI 1 - Jest super, jest super. Więc o co ci chodzi? 2 - Palit GeForce GTX 980 Ti Super JetStream - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Palit GeForce GTX 980 Ti Super JetStream Tagi: geforce, gm200, gtx 980 ti, karta graficzna, nvidia, palit, super jetstream, test,Sebastian Oktaba