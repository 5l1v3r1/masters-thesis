Test karty graficznej ASUS STRIX GeForce GTX 980 Ti DirectCU III - SPIS TREŚCI 1 - Umarł król! Niech żyje król! ASUS zmienia koncepcję 2 - ASUS GTX 980 Ti DirectCU III - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Jak DirectCU III wyszedł ASUS-owi? Ostatnie dni zdominowały premiery kart graficznych Radeon R9 300/Fury X, jednak pomimo ofensywy AMD absolutnie nie zapominamy o konkurencyjnych rozwiązaniach, zwłaszcza iż przybywa niereferencyjnych modeli GeForce GTX 980 Ti. Flagowy okręt NVIDII przybrany w autorskie systemy chłodzenia, będzie prawdopodobnie głównym obiektem zainteresowania amatorów bezkompromisowej wydajności, których oczekiwania są wprost proporcjonalne do zasobności portfela. Pytanie o najlepszy możliwy wybór pozostaje jeszcze nierozstrzygnięte, ale bardzo ciekawie zapowiada się chociażby ASUS STRIX GeForce GTX 980 Ti DirectCU III. Urządzenie otrzymało potężny system chłodzenia z trzema wentylatorami, odświeżone wzornictwo i solidnie podniesione zegary, mające pomóc ASUS-owi w zdobyciu tytułu najlepszej karty graficznej z górnej półki. Autor: Sebastian Oktaba GeForce GTX 980 Ti bazuje na układzie GM200 wykorzystywanym także w GeForce GTX Titan X, aczkolwiek NVIDIA zdecydowała się dokonać tutaj pewnych redukcji, ucinając 2 spośród 24 klastrów SM (Streaming Multiprocessors), które posiada w komplecie najszybszy Maxwell. Zaowocowało to oczywiście nieco mniejszą ilością procesorów CUDA (2816 zamiast 3072), jak również jednostek teksturujących (176 zamiast 192). Oszczędzono natomiast ROP-y zostawiając ich dokładnie 96 oraz 3MB pamięci L2. Cięcia poczynione w strukturze rdzenia GM200-310 okazały się stosunkowo niewielkie, zatem wydajność GeForce GTX 980 Ti jest zbliżona do mocarnego GeForce GTX Titan X. Chociaż 12288 MB GDDR5 ustąpiło miejsca skromniejszym 6144 MB GDDR5, zachowano 384-bitową magistralę pamięci, co powinno w zupełności wystarczyć do grania w rozdzielczości 2560x1440 lub wyższej. Współczynnik TDP utrzymano na poziomie 250W, aczkolwiek architektura Maxwell jest generalnie bardzo energooszczędna, mogąc pochwalić się dobrym przelicznikiem wydajności do pobranej mocy. ASUS STRIX GeForce GTX 980 Ti DirectCU III zapowiada się ciekawie. Urządzenie otrzymało potężny system chłodzenia z trzema wentylatorami, odświeżone wzornictwo i solidnie podniesione zegary. Niedawno gościliśmy w naszych skromnych progach Gigabyte GTX 980 Ti G1 Gaming, którego fabryczne taktowania okazały się wystarczająco wysokie, aby zdeklasować wszystkich rywali łącznie z GeForce GTX Titan X. Wówczas brakowało jednak punktu odniesienia poza konstrukcjami referencyjnymi, bowiem reszta producentów dopiero pracowała nad własnymi modelami. Gigabyte GTX 980 Ti G1 Gaming prawem pierwszego został okrzyknięty killerem, ale poszczególne marki błyskawicznie nadrobiły zaległości przystępując do aktywnej rywalizacji. Wśród nowości znalazł się również ASUS STRIX GeForce GTX 980 Ti DirectCU III, który względem poprzedników został poddany szeregowi poważnych zmian stylistycznych oraz konstrukcyjnych. Rodzina kart graficznych STRIX cieszy się zasłużoną popularnością, ASUS wprowadzając półpasywny system chłodzenia dokonał małej rewolucji i zmotywował konkurencję do działania, niemniej w przypadku GeForce GTX 980 Ti wybrał inne rozwiązanie. System chłodzenia DirectCU III posiada trzy wentylatory, zamiast dwóch stosowanych we wcześniejszych wersjach, ale urządzenie pracuje całkowicie pasywnie do osiągnięcia ~65 stopni Celsjusza, więc najważniejsza cecha DirectCU II STRIX została zachowana. Podświetlana listwa na grzbiecie testowanej karty graficznej podczas obciążenia delikatnie pulsuje, zaś połączenie czerni, srebra i czerwieni wygląda nienagannie, chociaż w moim subiektywnym odczuciu starsza rewizja wywiera lepsze pierwsze wrażenie. ASUS STRIX GeForce GTX 980 Ti DirectCU III może się również pochwalić wyraźnie podniesionym taktowaniem rdzenia, standardowo wynoszącym 1216 MHz i sięgającym 1354 MHz w trybie GPU Boost 2.0. Natomiast 6144 MB pamięci GDDR5 na 384-bitowej magistrali podkręcono do wartości 7200 MHz. Częstotliwości wyższe od Gigabyte GTX 980 Ti G1 Gaming napawają optymizmem, aczkolwiek ASUS bardziej zachowawczo ustawił GPU Boost i zmienił pamięci Samsunga na Hynixy, co znalazło odzwierciedlenie w wynikach. 1 2 3 4 5 6 7 8 9 … następna › ostatnia » Test karty graficznej ASUS STRIX GeForce GTX 980 Ti DirectCU III - SPIS TREŚCI 1 - Umarł król! Niech żyje król! ASUS zmienia koncepcję 2 - ASUS GTX 980 Ti DirectCU III - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Jak DirectCU III wyszedł ASUS-owi? Tagi: asus, directcu, geforce, gm200, gtx 980 ti, karta graficzna, nvidia, strix, test,Sebastian Oktaba