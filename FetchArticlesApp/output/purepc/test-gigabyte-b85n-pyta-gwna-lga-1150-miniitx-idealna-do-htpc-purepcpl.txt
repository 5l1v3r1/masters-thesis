Test Gigabyte B85N - Płyta główna LGA 1150 mini-ITX idealna do HTPC - SPIS TREŚCI 0 - Mała płyta główna o dużych możliwościach 1 - Chipsety Intel serii 8 - Lynx Point 2 - Gigabyte B85N - Budowa i wyposażenie 3 - Gigabyte B85N - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Gigabyte B85N to mocarny maluch Niewielkie komputery zdobywają coraz szersze grono zwolenników, którzy poszukują rozsądnego kompromisu między wydajnością i gabarytami, aczkolwiek zarazem chcieliby zachować funkcjonalność pełnowymiarowego desktopowego peceta. Niepoprawni marzyciele o wybujałych oczekiwaniach? Wbrew pozorom, obecnie nie stanowi to większego problemu! Jednak budowanie takiego stanowiska najlepiej zacząć od absolutnych podstaw, czyli wyboru odpowiedniej płyty głównej - jeśli naprawdę chcemy zredukować ilość zajmowanego miejsca do minimum, to najrozsądniejszym formatem będzie oczywiście mini-ITX. Wówczas pozostajemy w klasie mikrusów, ale wrota do dalszej rozbudowy wciąż będą otwarte. Producenci już dawno dostosowali oferty do rynkowych oczekiwań klienteli, więc dzisiaj złożenie potężnego HTPC stanowi czystą przyjemność. Jedną z ciekawszych płyt głównych mini-ITX dostępnych dla platformy LGA 1150 jest Gigabyte B85N, oferująca w standardzie wszystkie funkcje chipsetu Intel B85, dodatkowo wzbogacone o sloty mSATA i mPCIE. Kombinacja wygląda na elastyczną i idealnie nadającą na podstawę małego komputera o dużym potencjale... Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Postępująca miniaturyzacja doprowadziła do sytuacji, kiedy komputer można zamknąć w skrzynce o wymiarach 20x20 centymetrów, jaki podstawową funkcjonalnością nie będzie ustępował blaszakom w obudowach Full Tower ATX. Rzecz jasna, zestaw mini-ITX trzeba składać rozważniej i dobór komponentów odgrywa tutaj kluczowe znaczenie. Gniazda mPCIE czy mSATA bardzo rozszerzają możliwości rozbudowy platformy o nośnik SSD albo kartę Wi-Fi, dlatego obydwa warto uwzględnić podczas poszukiwania płyty głównej. Zwłaszcza iż miejsce jest tutaj absolutnie bezcenne. Czy finansowo wychodzi to drożej od zwykłego peceta? Trochę, ale wszystko zależy od indywidualnych preferencji użytkownika - jedni będą potrzebować wypasionego Intel Z87, innym wystarczy zupełnie przeciętne Intel B85. Zresztą, aktualnie konstrukcje mini-ITX wcale nie kosztują kroci i spokojnie za około 300 złotych znajdziemy coś interesującego. Karty graficzne o skróconym PCB tudzież niskim profilu również są powszechnie dostępne np.: GeForce GTX 760 zapewniający znakomitą wydajność. Dzięki temu pogramy w Crysis 3 albo Battlefield 4 przy wysokich ustawieniach szczegółowości obrazu nawet w FullHD. Orientacyjne ceny płyt Dane z Cenowarka.pl na dzień 28.04.2014 Złotych (mniej = lepiej) 50 100 150 200 250 300 350 400 450 ASRock B85M-ITX 290 ASUS B85-Plus 310 MSI B85I 310 Gigabyte H81TN 310 ASUS Vanguard B85 330 MSI B85-G43 GAMING 340 Gigabyte G1.Sniper B5 340 Gigabyte B85N 350 ASRock Fatal1ty H87 Performance 355 ASRock Z87 PRO4 360 ASRock H87M-ITX 370 Gigabyte GA-Z87-HD3 370 ASUS H87-PRO 380 ASRock Z87 Extreme3 380 Gigabyte Z87N-WiFi 440 Dlaczego o tym wspominam? Wiele osób składa miniaturowy komputer z zamiarem podłączenia pod domowy telewizor i staje wówczas przed poważnym dylematem - jaką płytę główną LGA 1150 wybrać do jednego z procesorów Intel Haswell? Gigabyte B85N może okazać się strzałem w dziesiątkę, ponieważ posiada wszystko co potrzeba upchnięte na laminacie o wymiarach zaledwie 17x17 centymetrów, czyli spełniającym wymogi standardu mini-ITX. Zejście o stopień niżej przy zachowaniu takiego poziomu wydajności i możliwości rozbudowy jest praktycznie niewykonalne. A oferta wygląda kusząco, skoro na pokładzie znajdziemy PCI-Express 3.0 x16, mSATA i mPCIE, stwarzające świetne warunki do zmajstrowania wydajnej skrzyneczki o niewielkich rozmiarach. Gigabyte B85N nie jest wprawdzie pierwszą płytą główną w takim formacie jaka odwiedziła nasze skromne progi, a bazującą na chipsecie Intel B85, bowiem wcześniej mieliśmy okazję przyjrzeć się bliżej konstrukcjom Biostar oraz ASRock. Jednak właśnie ten model wydaje się najbardziej uniwersalny i pokładamy w nim spore nadzieje. Zobaczymy teraz czy wszystko wygląda równie dobrze na papierze, jak w krzyżowym ogniu testów... 1 2 3 4 5 6 7 8 9 … następna › ostatnia » Test Gigabyte B85N - Płyta główna LGA 1150 mini-ITX idealna do HTPC - SPIS TREŚCI 0 - Mała płyta główna o dużych możliwościach 1 - Chipsety Intel serii 8 - Lynx Point 2 - Gigabyte B85N - Budowa i wyposażenie 3 - Gigabyte B85N - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Gigabyte B85N to mocarny maluch Tagi: b85, gigabyte, htpc, intel, intel b85, itx, lga 1150, test,Adrian Zajączkowski