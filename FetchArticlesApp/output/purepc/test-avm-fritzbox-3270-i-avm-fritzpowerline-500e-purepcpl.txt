Test AVM FRITZ!Box 3270 i AVM FRITZ!Powerline 500e - SPIS TREŚCI 0 - Test AVM FRITZ!Box 3270 i AVM FRITZ!Powerline 500e 1 - AVM FRITZ!Box 3270 - wygląd zewnętrzny 2 - AVM FRITZ!Powerline 500e - wygląd zewnętrzny 3 - AVM FRITZ!Box 3270 - oprogramowanie: Opcje ogólne / Internet / Kontrola rodzicielska / QoS / VPN 4 - AVM FRITZ!Box 3270 - oprogramowanie: Sieć LAN / NAS / Wi-Fi / Administracja 5 - AVM FTITZ!Powerline 500e - oprogramowanie 6 - Testy FRITZ!Box 3270: Wi-Fi 802.11n 2,4 GHz 7 - Testy FRITZ!Box 3270: Wi-Fi 802.11n 5 GHz 8 - Testy FRITZ!Box 3270: USB / Pobór mocy 9 - Testy FRITZ!Powerline 500e 10 - Podsumowanie: AVM FRTIZ!Box 3270 i FRITZ!Powerline 500e Sieci komputerowe to niewątpliwe temat rzeka, wszak technologii umożliwiających łączenie komputerów jest tak dużo, że przeciętny użytkownik ma problem z wyborem tej optymalnej. Najprostszym i najbardziej rozpowszechnionym sposobem na przygotowanie domowej infrastruktury okazuje się Wi-Fi, wystarczy bowiem kupić router z wbudowanym AP (Access Point) oraz bezprzewodowe karty sieciowe do komputerów stacjonarnych, aby cieszyć się wirtualną pajęczyną. Takie rozwiązanie ma niestety pewne wady, wśród których główną jest bardzo ograniczony zasięg. Do utrzymania w miarę przyzwoitych transferów wymagane są urządzenia dostępowe z mocnymi antenami, kosztujące raczej niemało. Poza tym, mimo pozornej łatwości w konfiguracji Wi-Fi, osoba kompletnie nieobeznana z terminologią będzie potrzebowała porady kogoś nieco bardziej doświadczonego. Dla takich osób istnieje jednak pewna alternatywa w postaci adapterów powerline, które umożliwiają połączenie z internetem za pośrednictwem instalacji elektrycznej. Czy ta technologia ma w ogóle sens, pokazaliśmy w poradniku budowy domowej sieci komputerowej, jaki znajdziecie pod TYM linkiem. Dzisiaj postanowiliśmy sprawdzić kolejne urządzenia tego typu, aczkolwiek tym razem od firmy AVM. Producent dostarczył nam również do testów router AVM FritzBox! WLAN 3270, który reprezentować będzie grono urządzeń 802.11n. Autor: Kamil Śmieszek Na początek wypadałoby przybliżyć nieco sylwetkę firmy, która wyprodukowała bohaterów niniejszego testu. AVM zostało założone w 1986 roku w Berlinie - przedsiębiorstwo jest jednym z dwóch wiodących na rynku europejskim, oferujących urządzenia sieciowe dla łączy szerokopasmowych. W Niemczech routery, karty sieciowe czy adaptery powerline z logo AVM są doskonale znane, czego jednak nie można powiedzieć o naszym pięknym kraju. Sprzęt tego producenta dopiero zaczyna się pojawiać na półkach rodzimych sklepów. Czy AVM i marka FRITZ! zdobędą przychylność polskich konsumentów w podobnym stopniu, jak stało się to u naszego sąsiada za Odrą? Cóż, wszystkie urządzenia, jakie firma posiada w swojej ofercie, produkowane są bezpośrednio na miejscu, w Niemczech. Producent nie zdecydował się na przeniesienie fabryk do krajów azjatyckich, co może świadczyć o chęci zapewnienia wzorowej jakości i dbałości o najmniejsze detale. Pierwszym urządzeniem spod szyldu FRITZ! jakiemu się przyjrzymy, będzie AVM FRITZ!Box 3270. Jest to router plasowany przez niemieckiego producenta w średnim segmencie cenowym. Trzeba przyznać, że takie określenie dla sprzętu kosztującego 400 złotych jest dość odważne, szczególnie jeśli chodzi o polski rynek. W naszym kraju za takie pieniądze można od routera oczekiwać już naprawdę dużo. W każdym bądź razie, na tym polu cenowym konkurenci FRITZ!Box'a 3270 na pewno będą mieli całkiem sporo do powiedzenia. Jednak nie uprzedzajmy faktów - być może rzeczywiście razem z wysoką ceną idzie w parze ponadprzeciętna funkcjonalność? A wiedzieć trzeba, że FRITZ!Box przeznaczony jest do użytku domowego, gdzie liczą się głównie walory stricte multimedialne. Początkowy obraz sytuacji z pewnością dobrze wskazać może nam specyfikacja techniczna, której rzecz jasna nie mogliśmy pominąć: Specyfikacja techniczna AVM FRITZ!Box 3270: Złącza fizyczne: 1x WAN (DSL) / 4x LAN 10/100 Mbps / 1x USB 2.0 Anteny: 2x Zewnętrzne Tryby pracy: router Wi-Fi / AP / Reapeater / Switch ethernetowy Obsługiwane standardy DSL: ADSL / ADSL2+ Obsługiwane standardy Wi-Fi: IEEE 802.11a / 802.11b / 802.11g / 802.11n Obsługa IPv6 / DNS / VPN / DDNS / modemów 3G / serwer multimediów Częstotliwość pracy: 2,4 GHz / 5 GHz Bezpieczeństwo WLAN: WEP (64/128 bit) / WPA-WPA2-PSK / WPA-WPA2 Enterprise (Radius), WPS, filtrowanie MAC Możliwość stworzenia gościnnych sieci Wi-Fi DHCP: Serwer / Lista klientów / Rezerwacja adresów / DHCPv6 Port Forwarding: Przekierowywanie portów / UPnP Kontrola dostępu: Kontrola rodzicielska / QoS Stanowa zapora sieciowa Możliwość dołączenia urządzeń USB Obsługa zewnętrznych nośników pamięci USB (protokoły SMB i FTP) Wsparcie dla urządzeń pracujących pod kontrolą systemów Android oraz Apple iOS Wymiary: 21 x 15.5 x 2.5 cm (szerokość x długość x wysokość) 24 miesiące gwarancji Cena: ~400 PLN Około 350 złotych przyjdzie nam z kolei zapłacić za zestaw dwóch adapterów powerline AVM FRITZ!Powerline 500e. W tym wypadku cena raczej nie jest wygórowana - urządzenia PLC konkurencji obsługujące standard HomePlug AV do 500 Mb/s kosztują bowiem podobne pieniądze. Jak pokazaliśmy w naszym poradniku budowy i konfiguracji domowej sieci komputerowej, technologia PLC jest zdecydowanie dobrym pomysłem na rozszerzenie zasięgu sieci tam, gdzie nie poradzą sobie routery Wi-Fi zarówno pod względem wygody, jak i szybkości transferu danych. Urządzenia PLC są w stanie zapewnić transfery bardzo podobne do wbudowanych w routery punktów dostępowych 802.11 średniej klasy. Czas więc sprawdzić, jak wygląda sytuacja w przypadku testowanych adapterów FRITZ!Powerline 500e. To samo tyczy się routera AVM FRITZ!Box WLAN 3270 - czy będzie on w stanie stawić czoła dość mocnej konkurencji? Po odpowiedzi zapraszamy na dalsze strony artykułu. 1 2 3 4 5 6 7 8 9 … następna › ostatnia » Test AVM FRITZ!Box 3270 i AVM FRITZ!Powerline 500e - SPIS TREŚCI 0 - Test AVM FRITZ!Box 3270 i AVM FRITZ!Powerline 500e 1 - AVM FRITZ!Box 3270 - wygląd zewnętrzny 2 - AVM FRITZ!Powerline 500e - wygląd zewnętrzny 3 - AVM FRITZ!Box 3270 - oprogramowanie: Opcje ogólne / Internet / Kontrola rodzicielska / QoS / VPN 4 - AVM FRITZ!Box 3270 - oprogramowanie: Sieć LAN / NAS / Wi-Fi / Administracja 5 - AVM FTITZ!Powerline 500e - oprogramowanie 6 - Testy FRITZ!Box 3270: Wi-Fi 802.11n 2,4 GHz 7 - Testy FRITZ!Box 3270: Wi-Fi 802.11n 5 GHz 8 - Testy FRITZ!Box 3270: USB / Pobór mocy 9 - Testy FRITZ!Powerline 500e 10 - Podsumowanie: AVM FRTIZ!Box 3270 i FRITZ!Powerline 500e,Kamil Śmieszek