Test Gigabyte Aivia - Osmium, Krypton i Krypton Mat - SPIS TREŚCI 0 - Zestaw gracza Gigabyte Aivia 1 - Gigabyte Osmium - Budowa 2 - Gigabyte Osmium - Testy 3 - Gigabyte Krypton - Budowa 4 - Gigabyte Krypton - Testy 5 - Krypton Mat - Budowa 6 - Podsumowanie Producenci sprzętu komputerowego mają niełatwy orzech do zgryzienia. W wielu kwestiach powiedziano już naprawdę wszystko, zaś nowe produkty muszą nas wciąż zaskakiwać ergonomią, wyglądem lub czymś zupełnie oryginalnym. Podobnie sprawa wygląda z peryferiami komputerowymi. Na rynku znajduje się kilkadziesiąt klawiatur oraz myszek, które są godne uwagi i wyróżniają na tle tak zwanej chińszczyzny. Do potencjalnie atrakcyjnego działu akcesoriów dołączyło w ostatnich latach wiele firm, zatem nie możemy pod tym względem narzekać na nudę i monotonność. Gigabyte to tajwański producent kojarzący się raczej z podzespołami siedzącymi we wnętrzu naszych skrzynek. Zamiłowanie do płyt głównych i kart graficznych nie oznacza jednak rezygnacji z innych sektorów, czego najlepszym przykładem może być seria produktów dla graczy o nazwie Aivia. Czy Gigabyte poradzi sobie z mocnymi konkurentami i zaskoczy nas czymś nowym? Zapraszamy do zapoznania się z klawiaturą Osmium, myszką Krypton i podkładką Krypton Mat. Autor: Arkad - Arkadiusz Pracki Peryferia dedykowane graczom stale zyskują na popularności, a prawie każdy producent w swojej ofercie umieszcza dopiski sugerujące wysokie aspiracje ich klawiatur, myszek lub czegokolwiek innego. Rynek takich akcesoriów to zresztą łakomy kąsek dla każdej firmy, więc nie dziwi nas coraz większa ilość graczy rywalizujących w tym sektorze. W każdej recenzji staramy się sprawdzić sprzęt pod kątem rzeczywistej jakości wykonania, ergonomii oraz sprawności w grach, bowiem nie wszystkie gadżety dla amatorów wirtualnej rozrywki są właściwie przemyślane. Do naszej redakcji trafił tym razem zestaw Gigabyte Aivia, który składa się z klawiatury Gigabyte Osmium, myszy Gigabyte Krypton oraz podkładki Gigabyte Krypton Mat. Sprawdźmy zatem, czy produkty Gigabyte Aivia będą godne polecenia osobom, które chciałyby zwiększyć komfort podczas grania. Kilka miesięcy temu testowaliśmy zestaw gracza od Corsaira, który zaskoczył nas jakością wykonania oraz poważnym podejściem do tematu. Warto przypomnieć, że Corsair zaczynał od kości pamięci i dopiero po jakimś czasie otworzył się szerzej na nowe działy, w tym także akcesoria dla graczy. Z kolei Gigabyte to firma od dawien dawna posiadająca bogate portfolio, gdzie znajdziemy prawie każdą grupę produktową przeznaczoną do rozrywki i pracy. Jednak konkurencja na polu akcesoriów dla graczy jest silna, więc i nasze wymagania ostatnimi czasy wzrosły. Miejmy nadzieje, że Gigabyte nie pragnął jedynie powiększenia swojej oferty o kolejny produkt bez "duszy", których na rynku nie brakuje. Prezentowane dziś akcesoria to najwyższa możliwa półka cenowa, więc oczekiwania będą oczywiście adekwatne do ilości "zielonych" potrzebnych do zakupu urządzeń. Konkurencja w tym przedziale cenowym jest naprawdę silna, chociaż jak powszechnie wiadomo, gracze mają różne gusta i głębokie kieszenie. Czy Gigabyte wzięło sobie do serca opinie potencjalnych klientów i przygotowało naprawdę ciekawe stylistycznie produkty? Czy w parze z wysoką ceną idzie solidna jakość wykonania oraz niezła ergonomia? Tak zakładamy, ponieważ w innym przypadku będziemy musieli wziąć do ręki skórzany pas i wymierzyć sprawiedliwość :) Po tym przydługawym wstępie czas przejść do oględzin pierwszego produktu... 1 2 3 4 5 6 7 następna › ostatnia » Test Gigabyte Aivia - Osmium, Krypton i Krypton Mat - SPIS TREŚCI 0 - Zestaw gracza Gigabyte Aivia 1 - Gigabyte Osmium - Budowa 2 - Gigabyte Osmium - Testy 3 - Gigabyte Krypton - Budowa 4 - Gigabyte Krypton - Testy 5 - Krypton Mat - Budowa 6 - Podsumowanie Tagi: gigabyte, klawiatura, krypton, krypton mat, mysz, osmium, podkładka, test,Arkadiusz Pracki