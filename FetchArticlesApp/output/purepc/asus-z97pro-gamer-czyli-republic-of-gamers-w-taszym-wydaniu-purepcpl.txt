ASUS Z97-Pro Gamer, czyli Republic of Gamers w tańszym wydaniu - SPIS TREŚCI 0 - Tańsza alternatywa serii Republic of Gamers 1 - ASUS Z97-Pro Gamer - Budowa i wyposażenie 2 - ASUS Z97-Pro Gamer - UEFI 3 - ASUS Z97-Pro Gamer - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - Republic of Economic Gamers? ASUS Z97-Pro Gamer jest najnowszą płytą główną z chipsetem Intel Z97 dla procesorów Haswell, którą producent zamierza zaatakować pozycje okupowane przez Gigabyte GA-Z97X-Gaming 5, MSI Z97 Gaming 5 oraz ASRock Fatal1ty Z97X Killer. Zapowiada się krwawa i bezlitosna walka! Chociaż ASUS w swojej przepastnej ofercie posiada już urządzenia z serii Republic of Gamers dedykowane graczom, postanowił wprowadzić do sprzedaży tańszą konstrukcję o podobnej funkcjonalności i wyposażeniu, której ewidentnie brakowało od premiery gniazda LGA 1150. Koncern nareszcie dostrzegł przepaść cenową dzielącą ASUS Maximus VII Ranger od pozostałych płyt głównych, również skierowanych do jasno sprecyzowanego odbiorcy, którą postanowił teraz zasypać modelem ASUS Z97-Pro Gamer. Pozostaje pytanie czy faktycznie otrzymaliśmy mieszankę godną zainteresowania? Zobaczmy jaki to smakowity kąsek ugotowali nam tajwańscy kucharze. Autor: Sebastian Oktaba i Maciej Wawrzynowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil's Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. ASUS Z97-Pro Gamer najprościej byłoby nazwać tańszą wersją ASUS Maximus VII Ranger, zwłaszcza iż różnice między płytami głównymi są relatywnie niewielkie, zaś przepaść cenowa już zdecydowanie zauważalna. Oferta ASUS do niedawna była sztywno posegregowana - producent posiadał trzy zasadnicze serie adresowane do różnych odbiorców, które zawierały spektrum modeli o wszelakim przeznaczeniu. Podstawowa uwzględniała konstrukcje od najtańszych po najdroższe, bazujące na pełnej gamie chipsetów m.in: ASUS H81M-Plus, ASUS B85M-E i ASUS Z97-Deluxe. Urządzenia należące do wyspecjalizowanej rodziny The Ultimate Force (TUF), czyli opancerzone Sabertooth i Gryphon w militarnej kolorystyce, stworzono dla amatorów niezawodności. Natomiast trzeci filar portfolio ASUS stanowiła seria Republic of Gamers, której korzenie sięgają jeszcze czasów platformy LGA 775. Płyty główne z logotypem ROG zawsze wyróżniały się wzornictwem oraz wyposażeniem, ale wymagało to dopłacenia kilkuset złotych względem konkurencji i zwykłych modeli ASUS, dlatego tylko najwięksi entuzjaści decydowali się dokonać takiego zakupu. Dzisiaj sytuacja na rynku wygląda zupełnie inaczej, zaistniała potrzeba urozmaicenia oferty i producent wykonał zdecydowany krok w kierunku niezbyt majętnych entuzjastów, którym na serię Republic of Gamers zwyczajnie szkoda pieniędzy. Orientacyjne ceny płyt głównych Dane z Cenowarka.pl na dzień 11.02.2015 Wartość w złotych 90 180 270 360 450 540 630 720 ASRock Fatal1ty Z97 Killer 535 ASRock Z97 Extreme4 580 MSI Z97 Gaming 5 585 Gigabyte GA-Z97X-Gaming 5 590 ASUS Z97-Pro Gamer 600 Gigabyte GA-Z97X-UD3H-BK 665 Gigabyte GA-Z97X-Gaming 7 675 MSI Z97 Gaming 7 685 MSI Z97 MPower 705 ASUS Maximus VII Ranger 729 Bohater dzisiejszego testu otwiera zupełnie nowy rozdział w historii płyt głównych dla graczy w wykonaniu ASUS, bowiem obok B85-Pro Gamer oraz H97-Pro Gamer, reprezentuje serię będącą czymś na kształt tańszego Republic of Gamers. Kolorystyka nadal pozostaje czarno-czerwona, wyposażenie stosunkowo bogate, zaś dodatkowe oprogramowanie rozbudowane. Wprawdzie już wcześniej pojawił się doceniony ASUS Maximus VII Ranger, najtańszy z przedstawicieli ROG dla gniazda LGA 1150, niemniej w porównaniu do Gigabyte GA-Z97X-Gaming 5, MSI Z97 Gaming 5 czy ASRock Fatal1ty Z97X Killer wciąż pozostał stanowczo zbyt drogim modelem. ASUS Z97-Pro Gamer zamierza ostro powalczyć o klienta w segmencie płyt głównych dla entuzjastów za 550-600 złotych, gdzie zatrzymuje się większość osób szukających dobrej podstawy komputera. Otrzymujemy zatem wysokiej kodek dźwiękowy ALC 1150 (SupremeFX), wsparcie SLI/CrossFireX (x8/x8), złącza M.2 i SATA Express oraz możliwości bezproblemowego podkręcania procesorów plus stosowania szybkich pamięci DDR3. 1 2 3 4 5 6 7 8 9 … następna › ostatnia » ASUS Z97-Pro Gamer, czyli Republic of Gamers w tańszym wydaniu - SPIS TREŚCI 0 - Tańsza alternatywa serii Republic of Gamers 1 - ASUS Z97-Pro Gamer - Budowa i wyposażenie 2 - ASUS Z97-Pro Gamer - UEFI 3 - ASUS Z97-Pro Gamer - Oprogramowanie 4 - Platforma testowa i ustawienia podczas testów 5 - Testy: Czas bootowania / SATA III / USB 3.0 6 - Testy: AIDA 64 / Cinebench R15 7 - Testy: 3DMark / Metro Last Light 8 - Podkręcanie i test pamięci RAM 9 - Pomiar temperatur podczas obciążenia i spoczynku 10 - Pobór mocy podczas obciążenia i spoczynku 11 - Podsumowanie - Republic of Economic Gamers? Tagi: asus, gamer, haswell, intel z97, lga 1150, ranger, republic of gamers, z97-pro gamer,Maciej Wawrzynowski