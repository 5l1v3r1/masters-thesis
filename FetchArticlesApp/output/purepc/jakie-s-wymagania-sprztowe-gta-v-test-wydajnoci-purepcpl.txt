Jakie są wymagania sprzętowe GTA V? Test wydajności - SPIS TREŚCI 0 - Sprawdzamy wymagania sprzętowe GTA V PC 1 - Miejsca testowe i procedura pomiarowa 2 - Porównanie ustawień graficznych 3 - Platforma testowa i wykorzystane sterowniki 4 - Wpływ detali na płynność działania 5 - Test kart graficznych GTA V - 1920x1080 / Medium / FXAA / AF x8 6 - Test kart graficznych GTA V - 1920x1080 / High / FXAA / AF x8 7 - Test kart graficznych GTA V - 1920x1080 / Very High / FXAA / AF x16 8 - Test kart graficznych GTA V - 2560x1440 / High / FXAA / AF x8 9 - Test kart graficznych GTA V - 2560x1440 / Very High / FXAA / AF x16 10 - Test procesorów GTA - 1920x1080 / Very High / FXAA / AF x16 11 - Podsumowanie - Jaki komputer do GTA V? Wymagania sprzętowe GTA V długo pozostawały wielką niewiadomą, jednak wszyscy zainteresowani chyba przeczuwali, że modernizacja słabszych komputerów może okazać się konieczna. Pytanie brzmi - jaki procesor i karta graficzna będą potrzebne do płynnej zabawy w przyzwoitych ustawieniach? Produkcje z otwartym światem są zazwyczaj bardzo zasobożerne, wystarczy spojrzeć na Watch Dogs, Assassin's Creed: Unity albo Dragon Age: Inkwizycja, zaś Grand Theft Auto V również jest rasowym sandboxem. Będziemy zatem świadkami globalnej stypy czy programiści zgodnie z obietnicami dopieścili optymalizację? Tego dowiecie się analizując zawartość niniejszej publikacji, gdzie przygotowaliśmy mnóstwo wykresów. Ponieważ GTA V może stanowić dla wielu graczy inspirację do wymiany podzespołów, dobrze wiedzieć jaki procesor i karta graficzna będą optymalnym wyborem. Autor: Sebastian Oktaba Grand Theft Auto V jest niezaprzeczalnie jedną z najbardziej wyczekiwanych tegorocznych premier, oczywiście tylko wśród zatwardziałych pecetowców, ponieważ wersje konsolowe są dostępne od zamierzchłych czasów. Najpierw Rockstar zarobiło na posiadaczach Xbox 360 i PlayStation 3 (2013), później zgarnęło jeszcze więcej od użytkowników Xbox One i PlayStation 4 (2014), aby ostatecznie wypuścić także edycję na blaszaki (2015). Trwało to skandalicznie długo i trudno nie dostrzegać w takiej strategii czystego wyrachowania, ale programiści w ramach zadośćuczynienia obiecywali pececiarzom ulepszoną oprawę audiowizualną, sprawniejszą sztuczną inteligencję oraz dodatki niedostępne dla konsolowców m.in.: widok pierwszoosobowy, wsparcie modów itp. Koniec końców nie spełnił się najczarniejszy scenariusz, że kolejna odsłona GTA pozostanie tytułem ekskluzywnym nakręcającym sprzedaż urządzeń Sony i Microsoftu, którego nigdy nie zobaczymy na dyskach twardych wzorem Red Dead Redemption. Teraz przejdźmy do wymagań sprzętowych, prezentujących się następująco: Minimalna konfiguracja komputera do GTA V: Intel Core 2 Quad Q6600 2.4 GHz / AMD Phenom 9850 2.5 GHz 4GB pamięci operacyjnej NVIDIA 9800 GT 1GB / AMD HD 4870 1GB 65 GB wolnego miejsca na dysku twardym Karta dźwiękowa kompatybilna z DirectX 10 Windows Vista / 7 SP1 / 8 / 8.1 64-Bit Zalecana konfiguracja komputera do GTA V: Intel Core i5-3470 3.2 GHz / AMD FX-8350 4 GHz 8 GB pamięci operacyjnej NVIDIA GTX 660 2GB / AMD HD 7870 2GB 65 GB wolnego miejsca na dysku twardym Karta dźwiękowa kompatybilna z DirectX 10 Windows Vista / 7 SP1 / 8 / 8.1 64-Bit Według Rockstar minimalna konfiguracja zdolna udźwignąć GTA V powinna posiadać procesor Intel Core 2 Quad Q6600 albo AMD Phenom 9850, czyli wymagana jest archaiczna lecz czterordzeniowa jednostka, co powinno lekko zaniepokoić posiadaczy Pentiumów oraz Celeronów. Karta graficzna również wygląda podejrzanie, wszak GeForce 9800 GT lub Radeon HD 4870 dysponujące zaledwie 1GB VRAM to naprawdę leciwe konstrukcje nie wspierające nawet DirectX 11. Bądźmy zupełnie szczerzy - posiadacze takiego sprzętu prawdopodobnie zostaną skazani na drastyczne obcinanie detali. Rekomendowany zestaw też prezentuje zdecydowanie zbyt rozsądnie, więc naiwnością byłoby sądzić iż pozwoli na ustawienia powyżej średnich. Wymagany jest czterordzeniowy procesor Intel Core i5-3470 albo AMD FX-8350, wspierany przez kartę graficzną klasy GeForce GTX 660 ewentualnie Radeon HD 7870 2GB, czyli komputer zupełnie... przeciętny. Gdyby to wystarczyło byłoby naprawdę pięknie. Intuicja jednak podpowiada, że przesunięcie suwaków w prawo podniesie poprzeczkę i nawet najszybsze pecety złapią zadyszkę. Niestety developer milczy odnośnie takiego scenariusza, wspominając tylko o mitycznych 4K 60 FPS żądających już konfiguracji SLI/CrossFire złożonych z najszybszch modeli. Grand Theft Auto V jest niezaprzeczalnie jedną z najbardziej wyczekiwanych tegorocznych premier, oczywiście tylko wśród zatwardziałych pecetowców, ponieważ wersje konsolowe są dostępne od zamierzchłych czasów. Recenzja Grand Theft Auto V - Druga młodość GTA: San Andreas (Xbox 360) Silnik graficzny RAGE napędzający Grand Theft Auto V wprawdzie nie należy do najmłodszych, zadebiutował przecież w zamierzchłym 2006 roku, aczkolwiek przeszedł liczne modyfikacje oraz usprawnienia, które pozwalają mu olśniewać pomimo upływającego czasu. Uzupełnieniem bazowej technologii są Euphoria i Bullet, czyli wtyczki odpowiadające za zaawansowany model fizyczny oraz animację postaci, bardzo istotne dla całokształtu produkcji (kolizje pojazdów, mimika twarzy). Oprawa wizualna GTA V jest co najmniej satysfakcjonująca, trudno zresztą poza Watch Dogs wskazać ładniejszego sandboxa z równie rozbudowanym światem. Generalnie jest na czym oko zawiesić. Twórcy udostępnili mnóstwo opcji konfiguracyjnych, zatem dostosowanie poziomu ustawień do posiadanego sprzętu powinno być stosunkowo proste. Wśród suwaków znajdziemy m.in.: regulację szczegółowości tekstur, granicę obszaru rysowania, miękkie cienie (m.in.: PCSS) i wybór wersji bibliotek DirectX. Jest także kilka technik wygładzania krawędzi (FXAA, MSAA, TXAA), natomiast posiadacze GeForce GTX 900 mogą jeszcze wykorzystać MFAA dostępne w panelu sterowania NVIDIA, które pożera mniej zasobów od MSAA. Czy Grand Theft Auto V pójdzie na Waszych kartach graficznych i procesorach? Wszystkie karty graficzne i płyty główne potrzebne do wykonania testu dostarczyła firma: 1 2 3 4 5 6 7 8 9 … następna › ostatnia » Jakie są wymagania sprzętowe GTA V? Test wydajności - SPIS TREŚCI 0 - Sprawdzamy wymagania sprzętowe GTA V PC 1 - Miejsca testowe i procedura pomiarowa 2 - Porównanie ustawień graficznych 3 - Platforma testowa i wykorzystane sterowniki 4 - Wpływ detali na płynność działania 5 - Test kart graficznych GTA V - 1920x1080 / Medium / FXAA / AF x8 6 - Test kart graficznych GTA V - 1920x1080 / High / FXAA / AF x8 7 - Test kart graficznych GTA V - 1920x1080 / Very High / FXAA / AF x16 8 - Test kart graficznych GTA V - 2560x1440 / High / FXAA / AF x8 9 - Test kart graficznych GTA V - 2560x1440 / Very High / FXAA / AF x16 10 - Test procesorów GTA - 1920x1080 / Very High / FXAA / AF x16 11 - Podsumowanie - Jaki komputer do GTA V? Tagi: gra, grand theft auto v, gta 5, gta v, karta graficzna, procesor, rockstar, test, wymagania sprzętowe,Sebastian Oktaba