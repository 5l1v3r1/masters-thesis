Modecom Alfa M1 i M2. Aluminiowe obudowy mini-tower - SPIS TREŚCI 0 - Specyfikacja techniczna Modecom Alfa M1 i Modecom Alfa M2 1 - Modecom Alfa M1 - Wygląd zewnętrzny #1 2 - Modecom Alfa M1 - Wygląd zewnętrzny #2 3 - Modecom Alfa M1 - Wnętrze #1 4 - Modecom Alfa M1 - Wnętrze #2 5 - Modecom Alfa M2 - Wygląd zewnętrzny #1 6 - Modecom Alfa M2 - Wygląd zewnętrzny #2 7 - Modecom Alfa M2 - Wnętrze #1 8 - Modecom Alfa M2 - Wnętrze #2 9 - Czy warto kupić Modecom Alfa M1 i Modecom Alfa M2? Komputery jeszcze do niedawna kojarzyły się ze sporymi skrzynkami, które zajmowały sporą część pomieszczenia - do tej pory można znaleźć użytkowników, jacy wolą klasyczne konstrukcje typu Full-Tower i w żaden sposób nie potrafią zaakceptować mniejszych skrzynek. Trendy jednak stale się zmieniają i produkty takie jak Modecom Alfa M1 oraz Modecom Alfa M2 zaczynają stanowić bardzo dobrą propozycję dla klientów chcących pozbyć się z pokoju sporego komputera, który pomimo swoich rozmiarów wcale nie jest wydajniejszy od mniejszego brata. Oczywiście, kilka kart graficznych, spora baza danych oraz potężne chłodzenie wymagają odpowiedniej przestrzeni, ale większość posiadaczy peceta nigdy nie zdecyduje się na inwestycje w takie komponenty. Czy warto więc rozważyć zakup mniejszych obudów komputerowych, takich jak Modecom Alfa M1 oraz Modecom Alfa M2? Sprawdzimy to w dzisiejszym teście. Autor: Arkadiusz Pracki Firma Modecom to jeden z tych producentów, którzy w przeszłości walczyli o klienta głównie ceną i opłacalnością. Trudno tutaj mówić o marce produkującej high-endowe produkty mogące rywalizować z najlepszymi konstrukcjami dostępnymi na rynku. Nie przekreśla to jednak szans testowanych dzisiaj obudów Modecom Alfa M1 oraz Modecom Alfa M2 - na pewno nie mamy do czynienia z produktami budżetowymi przeznaczonymi dla klientów, którzy przy zakupie komputera patrzą tylko i wyłącznie na cenę podzespołów. Z drugiej strony, kwoty pokroju 260 oraz 360 złotych nie należą jeszcze do najwyższych i trudno zaliczyć opisywane modele do segmentu high-end. Już na wstępie warto wspomnieć, że Modecom Alfa M1 i Modecom Alfa M2 to obudowy przeznaczone dla węższego grona odbiorców niż typowe konstrukcje ATX - decydując się na jedną ze wspomnianych skrzynek musimy brać pod uwagę pewne ograniczenia wynikające z budowy każdego modelu. Uogólniając, mamy do czynienia z obudowami stworzonymi dla coraz popularniejszych konfiguracji micro-ATX, które w żaden sposób nie ustępują standardowym platformom ATX (w przypadku zwykłego użytkownika). Obudowy Modecom Alfa M1 i Modecom Alfa M2 wyglądają całkiem nieźle - czy równie dobrze sprawdzają się one podczas instalacji komponentów? Sprawdźmy to! Obudowy typu mini-tower zaczynają rywalizować ze swoimi krewnymi w rozmiarach chociażby midi-tower. Patrząc na trendy sklepowe, pewna grupa klientów bez problemu rezygnuje z dodatkowych slotów i innych funkcji w płytach głównych ATX na rzecz platformy micro-ATX - jeśli nie widać różnicy, to po co przepłacać? Modecom Alfa M1 i Modecom Alfa M2 pozwalają na zbudowanie wydajnego komputera zajmującego nieco mniej powierzchni od wspomnianego wcześniej midi-tower. Warto wspomnieć, że mamy do czynienia z dosyć eleganckimi konstrukcjami, które nie mają nic wspólnego z plastikowymi skrzynkami wyposażonymi w siatkowane wloty powietrza i świecące wentylatory. Stylistyczna wysoka półka? Zależy dla kogo. Na pewno jest zdecydowanie lepiej niż w przypadku wielu podobnych modeli przeznaczonych dla płyt głównych micro-ATX. Niektórzy mogą być nawet zaskoczeni, że to właśnie Modecom kojarzący się nadal z budżetowymi produktami stworzył tak ładne i atrakcyjne obudowy dla entuzjastów sprzętu komputerowego. Specyfikacja Modecom Alfa M1: Wymiary: 400 x 303 x 223 mm (W x D x S) Waga całkowita: 4,3 kilograma Materiały: Aluminium / Plastik ABS / Szkło akrylowe Obsługiwane formaty: micro-ATX / Mini-ITX Maksymalna wysokość coolera CPU: 168 mm Maksymalna długość karty graficznej: 250 mm Liczba slotów kart rozszerzeń: 4 Liczba zatok wewnętrznych 3.5 / 2.5 cala: 2 / 5 Liczba zatok zewnętrznych 5.25 cala: 0 Liczba zatok zewnętrznych 3.5 cala: 0 Wyjścia na przednim panelu: 2x USB 3.0 / 2x Audio Aluminiowe panele Akrylowe okna po obydwu stronach (pełnowymiarowe) System chłodzenia Modecom Alfa M1: 2x 120 mm (Opcjonalnie / Front) 1x 120 mm (Opcjonalnie / Góra) 1x 120 mm (Opcjonalnie / Dół) 1x 120 mm (Opcjonalnie / Tył) Filtry przeciw kurzowi (Dół / Zasilacz) Specyfikacja Modecom Alfa M2: Wymiary: 380 x 300 x 176 mm (W x D x S) Waga całkowita: 3,7 kilograma Materiały: Aluminium / Plastik ABS / Szkło akrylowe Obsługiwane formaty: micro-ATX / Mini-ITX Maksymalna wysokość coolera CPU: 138 mm Maksymalna długość karty graficznej: 250 mm Liczba slotów kart rozszerzeń: 4 Liczba zatok wewnętrznych 3.5 / 2.5 cala: 2 / 3 Liczba zatok zewnętrznych 5.25 cala: 0 Liczba zatok zewnętrznych 3.5 cala: 0 Wyjścia na przednim panelu: 2x USB 3.0 / 2x Audio Aluminiowe panele Akrylowe okna po obydwu stronach (pełnowymiarowe) System chłodzenia Modecom Alfa M2: 2x 120 mm (Opcjonalnie / Front) 1x 120 mm (Opcjonalnie / Góra) 1x 120 mm (Opcjonalnie / Dół) 2x 80 mm (Opcjonalnie / Tył) Filtry przeciw kurzowi (Dół / Zasilacz) Specyfikacje testowanych obudów Modecom Alfa M1 i Modecom Alfa M2 prezentują się dosyć interesująco, szczególnie gdy przejdziemy do sekcji dotyczącej systemu chłodzenia. Żaden z modeli nie posiada ani jednego wentylatora w zestawie, natomiast proponowane przez producenta miejsca montażowe pozostawiają wiele do życzenia - zarówno w przypadku Modecom Alfa M1, jak i Modecom Alfa M2 otrzymujemy możliwość dołożenia 120-milimetrowych na górze lub froncie skrzynki. Patrząc na konstrukcję widzimy jednak, że aluminiowy panel stanowiący główny zewnętrzny element skutecznie uniemożliwia wymianę powietrza w tych miejscach. Dlaczego Modecom zdecydował się jednak na proponowanie klientowi takiego rozwiązania? Nie mamy zielonego pojęcia. Warto wspomnieć, że wentylatory montowane z tyłu oraz na dole są jak najbardziej funkcjonalne ze względu na otwory wentylacyjne. Modecom Alfa M1 i Modecom Alfa M2 pozwalają na instalację karty graficznej o długości 250 milimetrów, natomiast maksymalna wysokość coolera to 168 milimetrów (Alfa M1) oraz 138 milimetrów (Alfa M2). Obudowa bez wentylatorów? Podzespoły komputerowe nie lubią tego... System montażu dysków również należy do specyficznych. Aby zamontować nośniki na górze lub froncie, należy najpierw wyjąć stalowy element podtrzymujący nasz magazyn danych - później przykręcamy każdy dysk przy pomocy czterech śrub znajdujących się pod spodem... i gotowe. Zadanie to nie jest tak łatwe jak w przypadku obudów z beznarzędziowym systemem montażu, ale nie możemy mówić o zbyt wysokim stopniu skomplikowania, który uniemożliwia instalację podzespołów. Co ciekawe, Modecom nie wspomina o miejscu na 2,5-calowy dysk SSD po drugiej stronie tacki płyty głównej w modelu Alfa M1, a po naszych oględzinach znaleźliśmy cztery otwory pozwalające na dołożenie wspomnianego nośnika. Przejdźmy teraz do dokładnego opisu każdej z testowanych obudów. Zaczynamy od większego i droższego produktu Modecom Alfa M1 pozwalającego na montaż większej ilości dysków oraz wyższego coolera procesora. 1 2 3 4 5 6 7 8 9 następna › ostatnia » Modecom Alfa M1 i M2. Aluminiowe obudowy mini-tower - SPIS TREŚCI 0 - Specyfikacja techniczna Modecom Alfa M1 i Modecom Alfa M2 1 - Modecom Alfa M1 - Wygląd zewnętrzny #1 2 - Modecom Alfa M1 - Wygląd zewnętrzny #2 3 - Modecom Alfa M1 - Wnętrze #1 4 - Modecom Alfa M1 - Wnętrze #2 5 - Modecom Alfa M2 - Wygląd zewnętrzny #1 6 - Modecom Alfa M2 - Wygląd zewnętrzny #2 7 - Modecom Alfa M2 - Wnętrze #1 8 - Modecom Alfa M2 - Wnętrze #2 9 - Czy warto kupić Modecom Alfa M1 i Modecom Alfa M2? Tagi: micro-atx, mini-itx, mini-tower, modecom, modecom alfa m1, modecom alfa m2, obudowa, test,Arkadiusz Pracki