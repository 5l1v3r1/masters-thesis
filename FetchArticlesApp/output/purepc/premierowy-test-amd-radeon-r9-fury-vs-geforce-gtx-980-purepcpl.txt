Premierowy test AMD Radeon R9 Fury vs GeForce GTX 980 - SPIS TREŚCI 1 - Czy Radeon Fury jest godnym rywalem GeForce GTX 980? 2 - ASUS STRIX Radeon R9 Fury DirectCU III - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Fury, Fury, Fury... Jeśli czekaliście na premierę karty graficznej AMD Radeon R9 Fury, czyli odrobinę słabszej i tańszej wersji modelu AMD Radeon R9 Fury X, dzisiejszy dzień prawdopodobnie spędzicie przed monitorem na przeglądaniu testów. Zapowiada się bowiem ciekawy pojedynek między AMD Radeon R9 Fury i NVIDIA GeForce GTX 980. Obydwa urządzenia reprezentują zbliżony poziom wydajności, więc konkurencja nareszcie powinna nabrać rumieńców, zwłaszcza gdyby AMD podjęło agresywną politykę cenową. Teoretycznie wszystko jest możliwe, jednak dopiero pomiary przeprowadzone w wymagających grach pozwolą wyłonić zwycięzcę. Zaczynamy! Naszą redakcję odwiedził niereferencyjny ASUS STRIX Radeon R9 Fury DirectCU III, którego wyposażono w potężny system chłodzenia powietrzem, zapewniający rdzeniowi Fiji PRO odpowiednie warunki pracy. Popcorn przygotowany? Autor: Sebastian Oktaba Premiera AMD Radeon R9 Fury X wywołała ożywioną dyskusję wśród entuzjastów, którzy tygodniami odkładali zakupy wypatrując godnego konkurenta dla GeForce GTX 980 Ti, mającego zaoferować zbliżoną wydajność za porównywalne pieniądze. Suma summarum efekt końcowy wszystkich nie usatysfakcjonował. Produkt Czerwonych dopiero w rozdzielczości 4K rozwijał skrzydła, natomiast przy ustawieniach 1920x1080 oraz 2560x1440 nie doganiał flagowego okrętu NVIDII. Zastosowanie 4096 MB pamięci HBM także wzbudziło kontrowersje, wszak wspomniane 4K wymaga już zdecydowanie więcej przestrzeni na tekstury. Niestety tutaj producent napotkał ograniczenia stricte technologiczne tzn.: HBM obecnie nie pozwala na wstawienie kolejnych stosów zwiększających VRAM. Sytuację dodatkowo skomplikowała cena przekraczająca 3000 złotych, pośrednio spowodowana niewystarczającą dostępnością towaru na sklepowych półkach i bardzo wysokim kursem amerykańskiej waluty. Oczywiście pomijając mimo wszystko niezłą wydajność, Radeon R9 Fury X posiada także wianuszek innych atutów - kompaktową budowę, ujmujące wzornictwo oraz fabryczny system chłodzenia cieczą zapewniający niskie temperatury przy nienagannej kulturze pracy. Po prostu trochę zabrakło czystej wydajności w przeliczeniu na złotówki - gdyby Radeon R9 Fury X kosztował mniej od GeForce GTX 980 Ti automatycznie zyskałby na atrakcyjności, dlatego drugie uderzenie Fiji może okazać się skuteczniejsze. Jeśli relacja między Radeonem R9 Fury X oraz Radeonem R9 Fury będzie analogiczna do Radeona R9 390X i Radeona R9 390, to najnowsza karta graficzna AMD powinna być dobrą alternatywą dla GeForce GTX 980. Jeśli relacja między Radeonem R9 Fury X oraz Radeonem R9 Fury będzie analogiczna do Radeona R9 390X i Radeona R9 390, gdzie zaledwie kilka procent słabsza wydajność oznacza zarazem kilkaset złotych oszczędności, to najnowsza karta graficzna AMD powinna cieszyć się sporym zainteresowaniem. Wcześniejsza strategia firmy wskazywałaby na podobne posunięcie, a ponieważ Radeona R9 390X trudno nazwać pełnoprawnym rywalem GeForce GTX 980, byłaby to korzystna polityka z punktu widzenia potencjalnego kupującego szukającego realnej alternatywy dla Maxwella. Trzeba jednak wyraźnie zaznaczyć, że Radeony R9 Fury trafią do sprzedaży wyłącznie w wersjach niereferencyjnych, koncepcyjnie bardzo dalekich od miniaturowego Radeona R9 Fury X. Zamiast zintegrowanego systemu chłodzenia cieczą poszczególni producenci zastosowali klasyczne coolery powietrzne i autorskie płytki drukowane, co zaowocowało zwiększeniem gabarytów urządzeń do monstrualnych rozmiarów. Testowany dzisiaj ASUS STRIX Radeon R9 Fury DirectCU III jest bratem bliźniakiem ASUS STRIX GeForce GTX 980 Ti DirectCU III, zajmującym w obudowie ponad 30 centymetrów, więc korzyści z osadzenia pamięci oraz rdzenia graficznego w jednym zwartym module wyparowały. Skoro kwestie teoretyczne mamy zaliczone, pozostaje sprawdzić jak przedstawia się specyfikacja bohatera niniejszego artykułu. Układ graficzny Fiji PRO został okrojony względem Fiji XT, aczkolwiek redukcji nie dokonano na wszystkich płaszczyznach, więc przypuszczenia z akapitu powyżej zaczynają nabierać realnych kształtów. Radeon Fury posiada 3584 zamiast 4096 procesorów strumieniowych oraz 224 zamiast 256 jednostek teksturujących, ale niezmienna pozostała ilość ROP-ów wynosząca 64 (tożsama także dla Radeonów R9 390/390X). Żadnych modyfikacji nie przeszedł natomiast podsystem pamięci bazujący na kościach HBM (High Bandwidth Memory), gdzie zagościło 4096 MB karmionych 4096-bitową magistralą. Współczynnik TDP również utrzymał wcześniejszą wartość (275W), zaś standardowe taktowanie rdzenia wynosi 1000 MHz. Chociaż premierowym samplem został w naszym przypadku ASUS STRIX Radeon R9 Fury DirectCU III, urządzenie pracuje z fabrycznymi zegarami pozwalającymi na uczciwe porównanie jego wydajności z podstawową wersją GeForce GTX 980. Oczywiście nowość wspiera komplet autorskich rozwiązań AMD wśród których znalazły się między innymi Virtual Screen Resoultion, FreeSync, TrueAudio i Mantle. Pozostałe kwestie wynikające z zastosowanej architektury, jak również bardziej szczegółowe opisy technologii HBM poruszałem w poprzedniej publikacji, więc zainteresowanych tym tematem odsyłam do premierowego testu Radeona R9 Fury X. 1 2 3 4 5 6 7 8 9 … następna › ostatnia » Premierowy test AMD Radeon R9 Fury vs GeForce GTX 980 - SPIS TREŚCI 1 - Czy Radeon Fury jest godnym rywalem GeForce GTX 980? 2 - ASUS STRIX Radeon R9 Fury DirectCU III - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - Fury, Fury, Fury... Tagi: amd, fury, gcn, geforce, gtx 980, hbm, karta graficzna, radeon r9, test,Sebastian Oktaba