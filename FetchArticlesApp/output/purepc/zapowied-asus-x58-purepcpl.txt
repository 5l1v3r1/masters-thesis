Do rynkowej premiery nowej architektury procesorów Intela, szerzej znanych pod nazwą Core i7, pozostało jeszcze sporo czasu. Jednak już teraz producenci płyt głównych prześcigają się w publikowaniu nowinek o zbliżających się konstrukcjach opartych na chipsecie X58. Skoro sam Nehalem na razie musi zostać owiany nutką tajemnicy, my postaramy się przybliżyć naszym czytelnikom nadchodzące rozwiązania firmy Asus na przykładzie dwóch płyt: P6T Deluxe OC Palm oraz Rampage II Extreme! Z pewnością te dwa modele zagoszczą w komputerach wielu użytkowników, zatem rzućmy na nie okiem. Zapraszamy do lektury! Autor: ryba - Marcin Rywak W dniu 10. września, w Warszawie, odbyła się prezentacja owych płyt dla prasy. Skoro nie są one już tajemnicą, to czemu by nie pokazać ich szerszemu gronu czytelników? Pokaz od strony technicznej prowadził dla nas Jakub Natorski. Na spotkaniu pojawił się również przedstawiciel Intela w postaci Radosława Walczyka, który bliżej przedstawił zagadnienia związane z nową architekturą. Zgodnie z ostatnimi ustaleniami, płyty oparte na chipsecie X58 będą mogły obsługiwać standard SLI i właśnie w dwie karty nVidii była wyposażona platforma do prezentacji. Oczywiście zaprezentowane zostało poprawne działanie takiego rozwiązania, gdyż jakiekolwiek testy są zabronione do dnia premiery. 1 2 3 4 5 następna › ostatnia » Tagi: asus, asus x58, płyta główna, x58, zapowiedź,ryba