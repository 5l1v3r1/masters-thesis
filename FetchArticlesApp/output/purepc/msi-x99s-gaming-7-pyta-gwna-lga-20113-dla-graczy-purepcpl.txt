MSI X99S Gaming 7 - Płyta główna LGA 2011-3 dla graczy - SPIS TREŚCI 0 - Dla profesjonalisty czy gracza, oto jest pytanie... 1 - Charakterystyka chipsetu Intel X99 2 - MSI X99S Gaming 7 - Budowa i wyposażenie 3 - MSI X99S Gaming 7 - Wygląd UEFI 4 - MSI X99S Gaming 7 - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Gaming nie Gaming, ale działa dobrze Płyty główne z gniazdem LGA 2011-3 dla procesorów Haswell-E to sprzęt dedykowany przede wszystkim profesjonalistom, potrzebującym komputera do zaawansowanych prac obliczeniowych, bowiem graczom szukających maszyny do szeroko pojmowanej zabawy przed monitorem spokojnie wystarczy LGA 1150. Skutecznie odstraszają również ceny podzespołów nowej platformy. Zatem czy modele pokroju MSI X99S Gaming 7 mające właśnie takie przeznaczenie znajdą nabywców? Jeśli sprzęt posiada wszystko co potrzebne, został solidnie zaprojektowany i wzorowo spełnia swoje statutowe zadania, to nazewnictwo oraz wianuszek specyficznych dodatków w gruncie rzeczy niewiele zmieniają. Czy wspominanej MSI X99S Gaming 7 niczego nie brakuje sprawdzimy w niniejszej publikacji. Autor: Sebastian Oktaba Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie zostaje ono rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. Płyta główna stricte dla graczy na platformie dla profesjonalistów? Czy to może się sprzedać? Zapewne tak, jednak wszystko zależy od wykonania, faktycznych możliwości i opłacalności takiej konstrukcji. MSI X99S Gaming 7 jest kontynuatorem idei dostosowywania płyt głównych do potrzeb graczy, którzy oprócz atrakcyjnego wyglądu oczekują też lepszych rozwiązań dźwiękowych, łatwego podkręcania procesora oraz bezwzględnej stabilności. Producent od momentu zaprezentowania modelu Z77-G45 Gaming konsekwentnie poszerza ofertę o kolejnych członków rodziny Gaming, więc podobna taktyka nie mogła ominąć również świeżo wprowadzonego chipsetu Intel X99 i gniazda LGA 2011-3. Wbrew pozorom nie tylko MSI postanowiło uszczęśliwić graczy z zasobnymi portfelami, bowiem konkurencja od dłuższego czasu posiadała w portfolio takie płyty główne z układami Intel X79 np.: ASUS Rampage IV Formula. Dlatego w przypadku MSI X99S Gaming 7 możemy co najwyżej mówić o równaniu do reszty, niż wytaczaniu zupełnie nowych kierunków trochę sprzecznych z przeznaczeniem procesorów Haswell-E. Mimo wszystko graczy mających chrapkę na sześcio lub ośmiordzeniowe jednostki nie brakuje, zwłaszcza w krajach gdzie minimalna płaca jest odrobinę wyższa niż nasza średnia krajowa. Orientacyjne ceny płyt głównych Dane z Cenowarka.pl na dzień 09.09.2014 Wartość w złotych 200 400 600 800 1000 1200 1400 1600 1800 ASUS ROG Rampage V Extreme Intel X99, 8x DDR4, E-ATX 1650 MSI X99S Gaming 9 AC Intel X99, 8x DDR4, E-ATX 1500 ASUS X99-Deluxe Intel X99, 8x DDR4, ATX 1450 ASRock X99 WS Intel X99, 8x DDR4, ATX 1425 Gigabyte GA-X99-Gaming 5 Intel X99, 8x DDR4, ATX 1050 ASUS X99-A Intel X99, 8x DDR4, ATX 1050 MSI X99S Gaming 7 Intel X99, 8x DDR4, ATX 980 ASRock X99 Extreme4 Intel X99, 8x DDR4, ATX 900 MSI X99S SLI Plus Intel X99, 8x DDR4, ATX 800 ASUS ROG Maximus VII Ranger Intel Z97, 4x DDR3, ATX 650 MSI Z97 MPower Intel Z97, 4x DDR3, ATX 600 ASRock Fatal1ty 990FX Killer AMD 990FX, 4x DDR3, ATX 500 ASRock Z97 Extreme4 Intel Z97, 4x DDR3, ATX 500 Producent na pokładzie MSI X99S Gaming 7 zamontował przede wszystkim pakiet komponentów będących cechą wspólną większości płyt głównych ze smoczej serii. Wstawiono zatem układ dźwiękowy Realtek ALC 1150 z systemem Audio Boost 2 oraz odseparowanymi ścieżkami na laminacie, któremu w uzyskaniu lepszych efektów pomaga oprogramowanie Sound Blaster Cinema 2. Oczywiście nie mogło zabraknąć również karty sieciowej Qualcomm Killer LAN E2205, portów dla peryferiów dedykowanych graczom (PS/2 i USB), komponentów Military Class 4 oraz stonowanego designu. MSI X99S Gaming 7 zapewnia wsparcie dla nowych standardów pamięci masowych M.2 x4 oraz SATA Express, których próżno szukać na modelach tego producenta z gniazdem LGA 1150. Całości dopełnia ośmiofazowa sekcja zasilania, bogaty pakiet wyjść tylnego panelu i oprogramowania m.in.: licencja na XSplit Gamecaster. Nie najgorzej prezentuje się także sugerowana cena MSI X99S Gaming 7 wynosząca w dniu dzisiejszym około 980 złotych, czyli mamy do czynienia ze stosunkowo tanią płytą główną LGA 2011-3. 1 2 3 4 5 6 7 8 9 … następna › ostatnia » MSI X99S Gaming 7 - Płyta główna LGA 2011-3 dla graczy - SPIS TREŚCI 0 - Dla profesjonalisty czy gracza, oto jest pytanie... 1 - Charakterystyka chipsetu Intel X99 2 - MSI X99S Gaming 7 - Budowa i wyposażenie 3 - MSI X99S Gaming 7 - Wygląd UEFI 4 - MSI X99S Gaming 7 - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Gaming nie Gaming, ale działa dobrze Tagi: core i7, ddr4, intel, intel x99, lga 2011, msi, overclocking, podkręcanie, test, x99,Sebastian Oktaba