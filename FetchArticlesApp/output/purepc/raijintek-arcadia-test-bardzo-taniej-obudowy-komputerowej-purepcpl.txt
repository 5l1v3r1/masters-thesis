Raijintek Arcadia - Test bardzo taniej obudowy komputerowej - SPIS TREŚCI 0 - Specyfikacja techniczna Raijintek Arcadia 1 - Raijintek Arcadia - Wygląd zewnętrzny #1 2 - Raijintek Arcadia - Wygląd zewnętrzny #2 3 - Raijintek Arcadia - Wnętrze #1 4 - Raijintek Arcadia - Wnętrze #2 5 - Platforma testowa i metodologia pomiarowa 6 - Raijintek Arcadia - Testy - Temperatury procesora 7 - Raijintek Arcadia - Testy - Temperatury karty graficznej 8 - Raijintek Arcadia - Testy - Temperatury mostka północnego 9 - Czy warto kupić Raijintek Arcadia? W dzisiejszych czasach pieniądze stanowią bardzo ważną część naszego życia - codziennie walczymy o jakże cenne złotówki pozwalające na zaspokajanie niemal wszystkich potrzeb, począwszy od egzystencjalnych, a skończywszy na zadowalających (jeśli tak w przenośni możemy je nazwać). Do jakiej kategorii można zaliczyć wyposażanie komputerów PC? Dla niektórych jest to potrzeba pierwszego rzędu, inni zaś chcą inwestować jak najmniej w urządzenia elektroniczne, które są dla nich narzędziem do pracy, a nie sposobem na spędzanie wolnego czasu, pierwszą miłością lub domowym przyjacielem stojącym zawsze na tym samym miejscu. Producenci igrają z cenami jak z ogniem, więc czasami dochodzi do sporych poparzeń... Bohater dzisiejszego testu to przeciwieństwo najdroższych skrzynek dostępnych na rynku, więc szanse na sukces są niewątpliwie bardzo duże - proszę nie odchodzić od monitorów, prezentujemy Wam budżetową konstrukcję Raijintek Arcadia! Autor: Arkadiusz Pracki W ostatnich miesiącach rzadko testowaliśmy tanie obudowy Midi-Tower przeznaczone dla mniej zamożnych użytkowników - częściej przewijały się tutaj konstrukcje za 200, 300 lub więcej złotych. Postanowiliśmy jednak przyjrzeć się segmentowi, który jest najczęściej wybierany przez klientów nie przywiązujących zbyt dużej uwagi do wyglądu i możliwości swoich komputerów. Firma Raijintek znana jest przede wszystkim z produkcji systemów chłodzenia dla procesorów i kart graficznych, jednak w portfolio znajdują się także dwie obudowy komputerowe. Mowa tutaj o skrzynkach dostępnych za całkiem małe pieniądze, aczkolwiek testowany dzisiaj model Arcadia odstaje od swojego droższego brata Agosa o niemal sto złotych - na całe szczęście różnica jest bardziej korzystna dla tej pierwszej obudowy, gdyż jest ona tańsza. Zgodnie z obecnymi ofertami sklepów internetowych, testowany produkt jest dostępny za 110 złotych, czyli bardzo małą sumę jak na skrzynkę Midi-Tower. Hmmm, gdzie oszczędzał producent i jakie elementy udało mu się wyciąć aby osiągnąć aż tak niską - można rzec budżetową - wycenę swojego tworu? Postaramy się odpowiedzieć na te pytania w dzisiejszej publikacji. Obudowa komputerowa ATX za około 100 złotych? To właśnie Raijintek Arcadia, czyli nowa propozycja producenta słynącego z dobrych produktów w bardzo rozsądnych cenach. Jak będzie tym razem? Polski rynek budżetowych obudów komputerowych w pewnym momencie był zdominowany przez konstrukcje od firmy SilentiumPC, która niewątpliwie trafiła w dziesiątkę jeśli chodzi o potrzeby polskich klientów - tanie produkty oferujące często elementy i możliwości znane z wyraźnie droższych modeli konkurencji przypadły do gustu niejednemu użytkownikowi, szczególnie jeśli nie lubił on wydawać zbyt wiele na podzespoły komputerowe. Raijintek postanowił pójść tym samym tropem i zrezygnował z kreowania swojej marki na poziomie premium, jednak nie przekreśla to szans firmy na sukces w wyższych segmentach w przyszłości. Nas obchodzi jednak tu i teraz - obudowa Arcadia (patrząc na samą specyfikację techniczną) prezentuje całkiem niezłe możliwości jak na swoją cenę, aczkolwiek konkurencja na tej półce cenowej jest ogromna. Dobrze nam znany SilentiumPC oferuje między innymi całkiem świeży model Brutus S30 Pure Black, który wygrywa z bohaterem dzisiejszej publikacji między innymi wbudowanym czytnikiem kart pamięci, ale jednocześnie przegrywa przez brak beznarzędziowego systemu montażu napędów i nośników. Jak widać, wybór nie jest taki prosty i Raijintek Arcadia może nas czymś zaskoczyć... Najpierw zerknijmy na specyfikację techniczną: Specyfikacja Raijintek Arcadia: Wymiary: 425 x 465 x 222 mm (W x D x S) Waga całkowita: 3,9 kilograma Materiały: Stal SPCC / Plastik ABS Obsługiwane formaty: mATX / ATX Maksymalna wysokość coolera CPU: 160 mm Maksymalna długość karty graficznej: 400 mm Liczba slotów kart rozszerzeń: 7 Liczba zatok wewnętrznych 3.5 / 2.5 cala: 4 / 2 Liczba zatok zewnętrznych 5.25 cala: 2 Liczba zatok zewnętrznych 3.5 cala: 1 Wyjścia na przednim panelu: 2x Audio / 1x USB 2.0 / 1x USB 3.0 System chłodzenia Raijintek Arcadia: 1x 120 mm (Opcjonalnie / Front) 1x 120 mm (1x 120 mm Fabrycznie / Tył) 2x 120 mm (Opcjonalnie / Góra) Filtry przeciw kurzowi (Front / Zasilacz / Góra) Raijintek Arcadia to zawodnik ważący zaledwie 3,9 kilograma - mamy do czynienia z produktem, który w żaden sposób nie wystaje poza standardy Midi-Tower i sztywno trzyma się swoich wymiarów. Obudowa wyróżnia się przede wszystkim beznarzędziowym systemem montażu napędów optycznych i nośników w standardzie 3,5 lub 2,5 cala, co jest niewątpliwie sporą zaletą przy tak niskiej cenie. Użytkownicy planujący rozbudowę zestawu komputerowego w przyszłości muszą zwrócić uwagę na całkiem małą powierzchnię zarezerwowaną na coolera procesora, bowiem do modelu Arcadia włożymy wieże o wysokości do 160 milimetrów - w przypadku kart graficznych o długości do 400 milimetrów nie powinno być żadnych problemów. Standardowo w tak niskim segmencie cenowym otrzymujemy tylko dwa porty USB, ale warto zaliczyć obecność jednego złącza w standardzie 3.0. Raijintek pomyślał także o całkiem solidnym zabezpieczeniu przeciwkurzowym swojego produktu, bowiem do zestawu są dołączone dwa oddzielne filtry dla zasilacza i panelu górnego, natomiast panel frontowy został fabrycznie wyposażony w niezbyt gęstą gąbkę blokującą przedostawanie się kurzu do wnętrza komputera. Jak oceniamy możliwości testowanej obudowy po samej specyfikacji technicznej? Niewątpliwie mogłoby być nieco lepiej, ale pamiętajmy o budżetowym segmencie modelu Arcadia i wycenie na poziomie zaledwie 110 złotych. Znajdziemy tutaj kilka niezbędnych funkcji, odpowiednią przestrzeń dla podzespołów i możliwość rozbudowy. Skupmy się teraz na poszczególnych elementach testowanego produktu. 1 2 3 4 5 6 7 8 9 następna › ostatnia » Raijintek Arcadia - Test bardzo taniej obudowy komputerowej - SPIS TREŚCI 0 - Specyfikacja techniczna Raijintek Arcadia 1 - Raijintek Arcadia - Wygląd zewnętrzny #1 2 - Raijintek Arcadia - Wygląd zewnętrzny #2 3 - Raijintek Arcadia - Wnętrze #1 4 - Raijintek Arcadia - Wnętrze #2 5 - Platforma testowa i metodologia pomiarowa 6 - Raijintek Arcadia - Testy - Temperatury procesora 7 - Raijintek Arcadia - Testy - Temperatury karty graficznej 8 - Raijintek Arcadia - Testy - Temperatury mostka północnego 9 - Czy warto kupić Raijintek Arcadia? Tagi: arcadia, atx, midi-tower, obudowa, raijintek, test,Arkadiusz Pracki