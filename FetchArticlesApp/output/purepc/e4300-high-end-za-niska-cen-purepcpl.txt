Rodzina procesorów Core 2 Duo już na wiele tygodni przed światową premierą wzbudziła wielkie zainteresowanie ludzi ze względu na niewygórowaną cenę za najniższe modele oraz wręcz genialną wydajność i potencjał overclockingu. Jedyną wadą E6300 oraz E6400 był zbyt niski mnożnik - żeby uzyskać pełnię mocy tych procesorów należało zaopatrzyć się w dobrą płytę główną i wysokiej jakości pamięć RAM. Ale czy zakup najtańszego procesora i drogiej płyty i pamięci ma jakikolwiek sens? W dzisiejszym teście zapoznamy się z najnowszym i zarazem najtańszym modelem C2D – E4300. Zapraszamy do publikacji. Autor: Marcin "ryba" Rywak Jak już wspomnieliśmy we wstępie, pomimo dużych możliwości OC, dopiero model E6600 dzięki mnożnikowi 9x, zapewniał, że z procesora wyciśniemy wszystko, co się tylko da – oczywiście stosując konwencjonalne systemy chłodzenia ;) Z tego samego powodu, E4300 jako najwolniejszy z dostępnych procesorów okazał się ciekawym kąskiem dla użytkowników, właśnie z powodu wyższego mnożnika (9x) oraz prawie dwukrotnie niższej ceny w stosunku do E6600. Co nowego możemy odszukać w architekturze tegoż procesora (a raczej czego nie odnajdziemy ;) ) Z pozytywnych zmian E4300 uzyskał niższe domyślne fsb, a co za tym idzie, możemy go zastosować na tańszych płytach głównych oraz ma to również wpływ na wyższe możliwości podkręcania. Nowy stepping L2 ma zapewnić niższy pobór energii, co jest równoznaczne z mniejszym wydzielaniem ciepła. Procesor do testów został dostarczony w wersji BOX, był on zapieczętowany, więc nie ma tutaj mowy o żadnej selekcji, jest to normalny zestaw, jaki możemy nabyć w sklepie. Delikatnie mówiąc standard. Tę piękną pseudo pastę termoprzewodzącą polecam od razu zastąpić, nawet tą najtańszą jaką możemy tylko kupić w miejscowym sklepie komputerowym. Prócz procesora w pudełku znajdziemy standardowe chłodzenie z miedzianym rdzeniem, które powinno wystarczyć do w miarę cichego chłodzenia naszego procesora. Jest tylko jedno ale... ...po takim widoku bałbym się zastosować to chłodzenie na swojej płycie :) 1 2 3 4 5 następna › ostatnia » Tagi: e4300, intel, procesor, test,ryba