Test dysków ADATA XPG SX930. Tanie SSD z pięcioletnią gwarancją - SPIS TREŚCI 1 - Konkurencji na rynku dysków SSD nigdy za wiele 2 - ADATA XPG SX930 240 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - ADATA niezbyt szybka, ale i niezbyt droga Rywalizacja w segmencie wysokowydajnych dysków SSD korzystających z interfejsu SATA 6.0 Gb/s nie słabnie, chociaż producenci dawno już osiągnęli poziom, którego przeskoczenie ze względów technologicznych jest poważnie utrudnione. Między najszybszymi modelami Crucial MX200, Plextor M6P albo Samsung SSD 850 PRO różnice są niewielkie, czasami wręcz marginalne, dlatego silniejszy nacisk położono na niezawodność, wytrzymałość oraz długość gwarancji flagowych serii. Pozycje dotychczasowych liderów postanowiła teraz zaatakować ADATA prezentując nośniki XPG SX930, będące oficjalnymi następcami dobrze kojarzonej serii XPG SX900, mogące pochwalić się bardzo dobrymi parametrami, wianuszkiem ciekawych technologii, pięcioletnim serwisem i niewygórowanymi cenami. Czy takie zestawienie wystarczy do nawiązania równorzędnej konkurencji? Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. ADATA XPG SX930 to dyski SSD próbujące wojować z najlepszymi, przynajmniej teoretycznie, ale przede wszystkim mają oferować korzystny przelicznik ceny do możliwości oraz wyposażenia. ADATA XPG SX930 zbudowano na kontrolerze JMicron 670H, układzie producenta kojarzonego z budżetowymi rozwiązaniami, który praktycznie nie istnieje w segmencie urządzeń dla entuzjastów. Pozostaję jednak optymistą, wszak jeszcze niedawno z rezerwą spoglądano na Phisona, będącego dziś motorem napędowym Kingston HyperX Savage czy GooRam Iridium Pro. Zatem co przynosi JMicron 670H? Specyfikacji tego kawałka krzemu nie otrzymałem przed publikacją, domniemam natomiast, że bazuje na rdzeniu ARM968 i występuje w wariancie czterokanałowym. Drugim elementem tworzącym całość uczyniono synchroniczne pamięci określane jako enterprise MLC Plus NAND (nie mylić z eMLC!). Informacja o procesie technologicznym (16 nm) ich wykonania jakoś umknęła Tajwańczykom przygotowującym oficjalne broszurki, ale wyraźnie zaznaczono, że producent dokonuje ścisłej selekcji modułów. Niestety wytrzymałość użytych kości pozostaje zagadką, podobnie jak funkcja pSLC Cache - zadeklarowano tylko istnienie tego rozwiązania. Generalnie ADATA XPG SX930 jest najbardziej tajemniczym dyskiem półprzewodnikowym, jaki kiedykolwiek zawitał do naszej redakcji :) Deklarowane transfery ADATA XPG SX930 wynoszą maksymalnie 560 MB/s dla odczytu oraz blisko 460 MB/s w przypadku zapisu sekwencyjnego, dorównując urządzeniom bazującym na kontrolerach Samsung MEX, Marvell 1987 albo szybszych odmianach Phison PS3000. Losowy zapis 4K sięga 72.000 IOPS, natomiast odczyt nawet 75.000 IOPS w zależności od pojemności nośnika. Tutaj powoli uwidacznia się przewaga Samsung SSD 850 PRO oraz Plextor M6P osiągających nawet 100.000 IOPS. Chociaż ADATA XPG SX930 posiada pamięć Cache DDR3, producent konsekwentnie milczy i żadnymi liczbami nie operuje - można zgadywać iż zafundował kości o maksymalnej wielkości 512 MB, ponieważ takie limity nakłada kontroler JMF670H. Testowane urządzenia objęto pięcioletnim okresem gwarancyjnym, podobnie jak Plextor M6P oraz Samsung SSD 850 EVO, aczkolwiek Samsung SSD 850 PRO oferuje już dziesięcioletni serwis. ADATA słowem jednak nie wspomina o limitach zapisów komórek, oznaczających wygaśnięcie umowy gwarancyjnej, co należy interpretować dwojako - takowych nie nałożono lub celowo pominięto w bardzo skromnym reviewer's guide. 1 2 3 4 5 6 7 8 9 … następna › ostatnia » Test dysków ADATA XPG SX930. Tanie SSD z pięcioletnią gwarancją - SPIS TREŚCI 1 - Konkurencji na rynku dysków SSD nigdy za wiele 2 - ADATA XPG SX930 240 GB - Budowa i wyposażenie 3 - Platforma testowa i metodologia pomiarowa 4 - AS SSD Benchmark - Zapis i odczyt sekwencyjny 5 - AS SSD Benchmark - Zapis i odczyt próbki 4K 6 - AS SSD Benchmark - Zapis i odczyt próbki 4K64T 7 - AS SSD Benchmark - Zapis i odczyt próbki 4K IOPS 8 - AS SSD Benchmark - Zapis i odczyt próbki 4K64T IOPS 9 - Czas kopiowania różnych plików 10 - Czas kopiowania małych plików 11 - Czas kopiowania dużego pliku 12 - Rozpakowywanie archiwum RAR 13 - Sprawdzanie spójności danych 14 - Wielozadaniowość - Instalacja i kopiowanie 15 - Wielozadaniowość - Instalacja i rozpakowywanie 16 - Instalacja gry Shadow Warrior 17 - Instalacja gry The Sims 3 18 - Czas wgrywania S.T.A.L.K.E.R: Cień Czarnobyla 19 - Podsumowanie - ADATA niezbyt szybka, ale i niezbyt droga Tagi: adata, dysk ssd, jmircon, tani dysk ssd, test ssd, xpg sx930,Sebastian Oktaba