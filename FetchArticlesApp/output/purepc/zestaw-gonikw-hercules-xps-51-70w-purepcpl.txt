Ostatnimi czasy nasz portal obfituje w liczne artykuły, w których testujemy sprzęt muzyczny. Nie zaspokoimy dziś potrzeb, nie z naszej winy, niektórych użytkowników naszego forum, którzy tak bardzo prosili o testy poszczególnych firm, tak często tam omawianych. Za to prezentujemy zestaw głośników dość mało znanej na polskim rynku firmy Hercules, która zajmuje się produkcją przede wszystkim sprzętu muzycznego; specjalizuje się w nagłośnieniu, kartach dźwiękowych czy mikserach. Próbując zdobyć nasze uznanie firma ta wypuściła na rynek trzy modele zestawów składających się z pięciu głośników satelitarnych i subwoofera, czyli w skrócie 5.1. My mamy przyjemność testować najwyższy oznaczeniem model - XPS 5.1 70. Producent na swojej stronie internetowej zapewnia o niezapomnianych wrażeniach podczas korzystania z tego zestawu. Czy tak jest naprawdę? Zapraszamy do recenzji głośników firmy Hercules, model XPS 5.1 70. Autor: Marta Jaszczyk - eMJotka Czytając wątki na forach i poszukując odpowiedzi na jedno z najczęściej przez wielu użytkowników zadawane pytanie - kupić dwie kolumny czy może zestaw satelit z subwooferem, w sumie mało kto z nas odnajdzie właściwą odpowiedź, ponieważ jej nie ma. Nie można jednoznacznie odpowiedzieć, jaka kompilacja będzie najlepsza i uniwersalna w każdej sytuacji wykorzystania dźwięku (film, muzyka, przemówienia i gry). Wszystko zależy od gustu, zapotrzebowania i oczywiście zasobów finansowych. Jeszcze kilka lat temu zależało nam głównie na odtwarzaniu muzyki w domowym zaciszu, wtedy wybór był nietrudny. Co jednak zrobić, gdy w dobie malejącej popularności kin głośniki służą nam nie tylko do słuchania ulubionych kawałków, ale i oglądania filmów? Aby zadbać o jakiekolwiek przyjemne odczucia związane z nowoczesnymi efektami dźwiękowymi w filmach, przydaje się jednak inteligentne rozmieszczenie głośników, niekoniecznie potężnej mocy. I tu wkraczają do akcji zestawy kilku mniejszych głośników o małej mocy oraz jednego subwoofera, który jest odpowiedzialny za niskie tony. A gdy posiadamy fundusz godny początkujących miłośników dobrego brzmienia, czyli w granicach do trzystu złotych, pojawia się właśnie rozwiązanie - nasz testowany zestaw XPS 5.1 70. Jednak dopiero po testach zdradzimy, czy warto kupić, czy jednak dalej szukać ciekawszej alternatywy. 1 2 3 4 następna › ostatnia » Tagi: głośniki, hercules, zestaw głośników,eMJotka