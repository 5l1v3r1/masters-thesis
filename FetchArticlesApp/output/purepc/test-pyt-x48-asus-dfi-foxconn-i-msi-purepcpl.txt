Powszechnie wiadomo, że najbardziej opłacalną zagrywką w handlu jest ponowna sprzedaż starego produktu pod nową nazwą. Skoro klienci są w stanie dać wiarę kilku marketingowym sloganom i ochoczo otworzyć portfele, czemu by tego nie wykorzystać? Wystarczy tłustym drukiem wyszczególnić kilka nowych opcji i bajerów na pudełku, żeby omamić tych, którzy nie posiadają wystarczającej wiedzy do rozszyfrowania tego typu praktyk i gotowe. Nie inaczej jest w branży komputerowej. Dziś na celownik weźmiemy płyty główne zbudowane na chipsecie Intel X48, który de facto jest niczym więcej, jak odświeżonym X38 z kilkoma kosmetycznymi zmianami. Nie znaczy to wcale, że nie jest on wart uwagi, niemniej my skupimy się bardziej na tym, co zaoferowali nam poszczególni producenci płyt głównych tacy jak: MSI, Asus, Foxconn oraz DFI. Zapraszamy do lektury! Autor: ryba - Marcin Rywak Chipset X48 nie jest wcale najnowszym dziełem Intela. Pojawił się on dość długo przed tańszym P45, o którym szerzej pisaliśmy niedawno. Jednak dopiero w ostatnim czasie na rynku pojawiły się bardzo ciekawe propozycje wyposażone w ten ekskluzywny kawałek krzemu. W porównaniu do X38 nie zmieniło się prawie nic, tak jak to ujęliśmy na wstępie. Dodano jedynie „oficjalną” obsługę FSB 400, jak również wsparcie dla pamięci DDR31600. Te wartości jednak nie były żadnym wyzwaniem dla poprzedniego chipsetu. Niestety, takie są prawa rynku i niekoniecznie muszą nam się podobać. W dzisiejszym teście przyjrzymy się aż pięciu płytom opartym właśnie o X48. Do boju przystąpiły: Asus Rampage Extreme DFI LANParty UT X48 T3R DFI LANPatry LT X48 T2RS Foxconn BlackOps MSI Platinum X48C Jak się okazuje, ceny płyty wyglądają podobnie, jak te oparte o X38, tak więc Intel daje nam to samo w nowej odsłonie. Posiadacze X38 raczej nie będą zainteresowani zmianą swoich płyt :]. Sam chipset posiada własny odpromiennik ciepła (IHS), tak jak to było w przypadku X38. 1 2 3 4 5 6 7 8 9 następna › ostatnia » Tagi: asus, dfi, foxconn, msi, płyta główna, test, x48,ryba