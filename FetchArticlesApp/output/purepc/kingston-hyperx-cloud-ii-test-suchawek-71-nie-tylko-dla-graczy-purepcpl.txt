Kingston HyperX Cloud II. Test słuchawek 7.1 nie tylko dla graczy - SPIS TREŚCI 0 - Test następcy niezwykle udanego HyperX Cloud 1 - Kingston HyperX Cloud II - Wygląd zewnętrzny 2 - Kingston HyperX Cloud II - Testy 3 - Kingston HyperX Cloud I czy II? Kingston HyperX Cloud II jest następcą niezwykle udanego zestawu HyperX Cloud, który przebojem zdobył serca graczy szukających wygodnych i dobrze grających słuchawek. Model oznaczony numerem II został dodatkowo wyposażony w zewnętrzną kartę dźwiękową podłączaną przez gniazdo USB, zapewniającą obsługę dźwięku przestrzennego 7.1. Takie funkcje spisują się zazwyczaj przeciętnie, będąc przereklamowanym bajerem o marketingowym zabarwieniu, więc do Kingston HyperX Cloud II podeszliśmy z lekką dozą sceptycyzmu. Czy słusznie? Producent bardzo poważnie i profesjonalnie podszedł do wykonania pierwszego Clouda, konsekwentnie realizując swoje postanowienia przy drugim projekcie, zatem szybko rozwiał nasze wątpliwości. Przed Wami test Kingston HyperX Cloud II. Autor: Tomasz Kowalski Dźwięk przestrzenny w słuchawkach dla graczy jest niezwykle mocno eksponowaną technologią. Jednak w przypadku takich produktów efekty wielokanałowe są najczęściej emulowane, co niestety okazuje się niezbyt wiarygodną i mało przydatną funkcją. Czy tak będzie z testowanym modelem przekonamy się w trakcie testów odsłuchowych. Reszta nie zbudza zastrzeżeń. Pod względem budowy najnowszy zestaw Kingston HyperX Cloud II nie zmienił się w stosunku do poprzednika. Delikatne modyfikacje dotknęły jedynie kolorów, a kabelek zakończony został pojedynczym złączem jack combo 3,5 mm. Wpinany jest on teraz do dołączonej karty dźwiękowej, konsoli, telefonu lub np. tabletu. Jeżeli dodatkowa karta dźwiękowa obsługująca tryb 7.1 sprosta pokładanym w niej oczekiwaniom, to zestaw może okazać się jedną z lepszych propozycji, jeżeli poszukujemy słuchawek podłączanych do portu USB. Specyfikacja techniczna następcy jest niemalże identyczna jak poprzednika. Nieznaczne zmiany dotknęły natomiast mikrofonu, w którym rozszerzył się zakres częstotliwości przewodzenia. Kingston HyperX Cloud II jest zaledwie wersją rozwojową pierwszych Cloud-ów, ale wprowadza bardzo ważną nowość - dodatkową kartę dźwiękową z systemem przestrzennym 7.1. Zobaczymy co z tego wyniknie. Niewielka ilość modyfikacji to wbrew pozorom dobra wiadomość, ponieważ możemy być spokojni o właściwości stricte użytkowe słuchawek. Pamiętajmy - lepsze jest wrogiem dobrego. Poprzednikowi pod względem jakości brzmienia, wykonania czy użytych materiałów trudno było cokolwiek zarzucić, więc i zmiany na tym polu Kingstonowi nie były szczególnie potrzebne. Dokładnych informacji na temat nowości w HyperX Cloud II, czyli karty dźwiękowej z trybem 7.1 podłączanej pod port USB niestety szukać na próżno. Producent nie podaje danych takich jak chociażby natężenie prądu w mA. W tym przypadku określenie mocy wyjściowej zastosowanego układu opieramy jedynie na subiektywnych testach odsłuchowych. Dzięki zewnętrznej karcie dźwiękowej możemy nie tylko wygenerować sprzętowo reprodukowany dźwięk przestrzenny, ale także sterować poziomem głośności słuchawek i mikrofonu, a ten ostatni też wyciszać. Dla użytkowników z przeciętnymi zintegrowanymi kartami dźwiękowymi, zestaw ten może okazać się naprawdę ciekawą opcją... o ile jakość dźwięku z dołączonego źródła nie okaże się rozczarowująca. Słuchawki dla gracza? Kingston HyperX Cloud vs ASUS Strix Pro Dodatkowa karta dźwiękowa obsługuje również funkcje redukcji szumów otoczenia i pogłosów (echa). Obydwie mają na celu polepszenie jakości naszego głosu podczas komunikacji w grach sieciowych, jak również w popularnych programach do komunikacji m.in.: Skype czy Teamspeak. Nasze poprzednie doświadczenia z tak małymi kartami dźwiękowymi w zestawach słuchawkowych nie były jednak najlepsze. Nawet w bardzo drogim modelu SteelSeries Siberia Elite karta dźwiękowa stanowiła element, który pozostawiał sporo do życzenia. W trakcie testów często okazywało się, iż jakość dźwięku jest przeciętna, natomiast moc wyjściowa w niektórych przypadkach niewystarczająca. Czy podobnie będzie w tym przypadku zaraz się przekonamy. Na początek przyjrzyjmy się dokładniej budowie zewnętrznej Kingston HyperX Cloud II, bowiem słuchawki odbyły sesję zdjęciową z panem Głowackim. 1 2 3 4 następna › ostatnia » Kingston HyperX Cloud II. Test słuchawek 7.1 nie tylko dla graczy - SPIS TREŚCI 0 - Test następcy niezwykle udanego HyperX Cloud 1 - Kingston HyperX Cloud II - Wygląd zewnętrzny 2 - Kingston HyperX Cloud II - Testy 3 - Kingston HyperX Cloud I czy II? Tagi: cloud, dla gracza, dźwięk, hyperx, kingston, recenzja, słuchawki, test,Tomasz Kowalski