Jakie wymagania Watch Dogs? Duże! Test kart graficznych i procesorów - SPIS TREŚCI 0 - Jaka karta graficzna i procesor do Watch Dogs 1 - Ustawienia graficzne i metodologia pomiarowa 2 - Platforma testowa 3 - Watch Dogs Test GPU - 1920x1080 / Medium / HBAO+ / SMAA / Tekstury Medium 4 - Watch Dogs Test GPU - 1920x1080 / High / HBAO+ / MSAA x4 / Tekstury High 5 - Watch Dogs Test GPU - 1920x1080 / Ultra / HBAO+ / MSAA x4 / Tekstury High 6 - Watch Dogs Test GPU - 2560x1440 / High / HBAO+ / MSAA x4 / Tekstury High 7 - Watch Dogs Skalowanie CPU - 1920x1080 / High / HBAO+ / MSAA OFF / Tekstury High 8 - Watch Dogs Test CPU Intel vs AMD - 1920x1080 / High / HBAO+ / MSAA OFF / Tekstury High 9 - Porównanie ustawień graficznych - GeForce GTX 660 i Radeon R7 265 10 - Podsumowanie - Jaki komputer do Watch Dogs Czy Watch Dogs pójdzie na moim komputerze? Jaka karta graficzna i procesor są potrzebne do komfortowej zabawy? Co muszę wymienić żeby wszystko działało płynnie? Takich pytań przybywało w ostatnich tygodniach w komentarzach pod aktualnościami dotyczącymi Watch Dogs, którego wymagania sprzętowe od pierwszych oficjalnych zapowiedzi budziły niepokój właścicieli pecetów. Dzisiaj postaramy się sprawdzić jakiej maszyny faktycznie gra potrzebuje do ukazania pełni możliwości, bowiem wersja dedykowana platformie Windows powinna być ładniejsza od next-genów. Chociaż Ubisoft w rekomendowanej konfiguracji podawał stosunkowo słabą kartę graficzną i bardzo mocny procesor, mieliśmy pewne wątpliwości odnośnie takiego zestawu, zwłaszcza iż nieproporcjonalność podzespołów była ewidentna. Intel Core i7-3770 albo AMD FX-8350 obok GeForce GTX 560 Ti tudzież Radeon HD 7850 trochę zastanawiały, wszak większość współczesnych dobrze napisanych gier przerzuca ciężar obliczeń na kartę graficzną... Czy wymagania sprzętowe Watch Dogs rzeczywiście są powodem do zmartwień? Bezsprzecznie to morderca słabych komputerów, czego potwierdzenie znajdziecie w teście wydajności procesorów i kart graficznych. Autor: Sebastian Oktaba Odkąd zaprezentowano pierwszy trailer Watch Dogs podczas targów E3 2012, produkcja Ubisoft natychmiast trafiła na łamy absolutnie wszystkich branżowych mediów, określana mianem next-gena gotowego wyznaczyć nowe standardy. Rewolucje miały dotyczyć nie tylko przebiegu samej rozgrywki, ale również kwestii stricte technicznych. Producent nie zaprzeczał, ale potem stopniowo dawał graczom do zrozumienia, że początkowe materiały były odrobinę podkolorowane. Wybuchł mały skandal, ale bardziej w świecie konsolowców niżeli pecetowców, bo właśnie wersje na pudełka do grania poprzedniej generacji została brutalnie wykastrowana. Natomiast pod względem gatunkowym Watch Dogs najbardziej przypomina serię Grand Theft Auto, wprowadzając do rozgrywki elementy dotychczas niespotykane u konkurencji, dodatkowo wymieszane ze szczyptą Assassin's Creed. Motywem przewodnim jest manipulowanie otoczeniem za pomocą elektronicznych gadżetów, połączonych do centralnego systemu zarządzającego pokaźnych rozmiarów metropolią, którego zasady działania opanował głównych bohater będący hakerem. Ponieważ Watch Dogs jest także rasowym sandboxem, otrzymujemy dużo swobody w wyborze środków transportu, rozwiązywania misji czy marnotrawienia wolnego czasu na zwiedzaniu wirtualnego świata. Zupełnie jak wspomniane Grand Theft Auto. Watch Dogs nie pozostawia nikomu złudzeń - jeśli chcecie zobaczyć grę w pełnej krasie, musicie uzbroić się w naprawdę wydajny komputer. Rekomendowane wymagania sprzętowe Watch Dogs zastanawiały od samego początku, bowiem obecność procesora Intel Core i7-3770 albo AMD FX-8350 sugerowała położenie silnego nacisku na wielowątkowość, jakiej poprawne wykorzystanie w grach komputerowych zdarzało się nadzwyczaj rzadko. Generalnie nawet z czterema fizycznymi rdzeniami większość tytułów miewała poważne problemy, tymczasem w minimalnej konfiguracji Watch Dogs widnieje Core 2 Quad Q8400 albo AMD Phenom II X4 940. Gdyby zalecana karta graficzna dotrzymywała procesorowi kroku, można by odczytać taką wiadomość jednoznacznie - najwyższe ustawienia wymagają najlepszego sprzętu. Sytuacja wygląda inaczej, ponieważ zdaniem Ubisoft wystarczy GeForce GTX 560 Ti lub Radeon HD 7850, będące dzisiaj powszechnie spotykaną klasą średnią. Skąd taka dysproporcja? Watch Dogs należy do gatunku sandbox podobnie jak Grand Theft Auto, gdzie mocny procesor zawsze znajdował zastosowanie, dlatego nie należy bagatelizować zaleceń twórców. Zastanawiająca też wysoka jest również ilość wymaganej pamięci operacyjnej, wahającej się w graniach 6-8 GB, daleko wykraczając poza przyjęte rozsądne minimum wynoszące 4 GB. Minimalne wymagania sprzętowe Watch Dogs: Procesor: Intel Core 2 Quad Q8400 albo AMD Phenom II X4 940 Karta graficzna: GeForce GTX 460 albo Radeon HD 5770 System operacyjny: Windows Vista SP2 (64-bit), 7 (SP1) albo 8 Pamięć operacyjna: 6 GB Dysk twardy: 25 GB wolnego miejsca Zalecane wymagania sprzętowe Watch Dogs: Procesor: Intel Core i7-3770 albo AMD FX-8350 Karta graficzna: GeForce GTX 560 Ti albo Radeon HD 7850 Pamięć operacyjna: 8 GB System operacyjny: Windows Vista SP2 (64-bit), 7 (SP1) albo 8 Dysk twardy: 25 GB wolnego miejsca Watch Dogs został objęty programem partnerskim NVIDII, która zadbała o zaimplementowanie w grze pakietu autorskich technologii, zatem w opcjach znajdziemy m.in: wygładzanie krawędzi TXAA oraz technikę cieniowania HBAO. Czy optymalizacja dla układów GeForce również będzie zauważalnie lepsza? Tego dowiemy się niebawem, aczkolwiek mając w pamięci pozostałe tytuły Ubisoftu można śmiało zakładać, że karty graficzne giganta z Santa Clara zaoferują wyższą wydajność od konkurencyjnych modeli AMD Radeon. Podobną historię przerabialiśmy w przypadku Assassin's Creed III albo Far Cry 3. Wokół Watch Dogs zdążyło narosnąć też mnóstwo plotek, domysłów oraz insynuacji, szczególnie tych związanych z oprawą wizualną. Posiadacze konsol Xbox 360 i PlayStation 3 chyba mogą poczuć się rozczarowani, edycje na Xbox One i PlayStation 4 przynajmniej nie odrzucają, aczkolwiek nie działają w rozdzielczości FullHD. Natomiast wersja pecetowa wygląda naprawdę przyzwoicie zawierając bogaty zestaw ustawień, pozwalający na skrupulatne dostosowanie grafiki do możliwości sprzętu. Chociaż skok jakościowy jest mniejszy od spodziewanego, zwłaszcza kiedy spojrzymy na pamiętny materiał z targów E3 2012, to Watch Dogs prawdopodobnie będzie najładniejszym sandbox'em na komputery osobiste. Pytanie tylko jakim kosztem... Bezlitosna recenzja Watch Dogs, który nie sprostał oczekiwaniom Recenzja Grand Theft Auto V - Druga młodość GTA: San Andreas Przed premierą Watch Dogs był kreowany na graficznego killera, który wyznaczy zupełnie nowe standardy w gatunku sandboxów. 1 2 3 4 5 6 7 8 9 … następna › ostatnia » Jakie wymagania Watch Dogs? Duże! Test kart graficznych i procesorów - SPIS TREŚCI 0 - Jaka karta graficzna i procesor do Watch Dogs 1 - Ustawienia graficzne i metodologia pomiarowa 2 - Platforma testowa 3 - Watch Dogs Test GPU - 1920x1080 / Medium / HBAO+ / SMAA / Tekstury Medium 4 - Watch Dogs Test GPU - 1920x1080 / High / HBAO+ / MSAA x4 / Tekstury High 5 - Watch Dogs Test GPU - 1920x1080 / Ultra / HBAO+ / MSAA x4 / Tekstury High 6 - Watch Dogs Test GPU - 2560x1440 / High / HBAO+ / MSAA x4 / Tekstury High 7 - Watch Dogs Skalowanie CPU - 1920x1080 / High / HBAO+ / MSAA OFF / Tekstury High 8 - Watch Dogs Test CPU Intel vs AMD - 1920x1080 / High / HBAO+ / MSAA OFF / Tekstury High 9 - Porównanie ustawień graficznych - GeForce GTX 660 i Radeon R7 265 10 - Podsumowanie - Jaki komputer do Watch Dogs Tagi: gry, karta graficzna, procesor, ubisoft, watch dogs, wymagania,Sebastian Oktaba