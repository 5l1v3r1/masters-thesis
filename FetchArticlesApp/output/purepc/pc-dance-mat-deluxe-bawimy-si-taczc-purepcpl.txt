Każdy z nas lubi się czasem zabawić. Taniec i muzyka pozwalają na oderwanie się od szarej codzienności. Teraz nie musisz już iść na dyskotekę, aby stać się królem parkietu. Na rynku pojawił się produkt, który umożliwia taneczne szaleństwa w domowym zaciszu. PC DANCE MAT DELUXE to urządzenie, przy którym każdy znajdzie coś dla siebie. Na dokładny opis zapraszam do dalszej części artykułu. Autor: Damian "D2mian" Piotrowski Na rynku sprzętu komputerowego znajduje się wiele urządzeń, które sprawiają, że zabawa przy monitorze komputera staje się bardziej realistyczna. Zapalony rajdowiec czy miłośnik latania już od dawna mógł skorzystać z dobrodziejstw wyspecjalizowanych manipulatorów, takich jak kierownica, wolant czy joystik. Na szczęście dla entuzjastów parkietu oraz wszelakich rytmów muzyki producenci stworzyli produkt, który pozwala na wyśmienitą zabawę przy ulubionych utworach w zaciszu własnego pokoju. Nieważne czy lubisz bawić się sam czy z przyjaciółmi, ten produkt jest wprost stworzony do nakręcenia każdej imprezy na wysokie obroty. Co w trawie piszczy... Pudełko, w którym dostarczana jest mata. W pudełku znajdziemy: - matę do tańczenia wykonaną z antypoślizgowego materiału - grę Stepmania MAX Stepmix1 - podkładki antypoślizgowe - instrukcję obsługi Mata nie wymaga sterowników, ale jedynie, gdy używamy systemu Windows NT/2000/XP, w momencie, gdy na naszym dysku gości starszy system (Windows 95/98/Me) trzeba użyć sterowników, które znajdują się na płycie dołączonej do produktu. Również gra Stepmania nie musi być instalowana, co jest bardzo ciekawym pomysłem - matę można zabrać z taką płytką wszędzie i w kilka minut zacząć zabawę. Instalacja urządzenia jak i Stepmani jest bardzo prosta i nie powinna sprawić problemów nawet początkującym osobom. Aby zacząć zabawę należy podłączyć matę do portu USB w komputerze, a następnie przejść przez proces instalacji kolejno wciskając DALEJ. Po tym zabiegu program Stepmania MAX Stepmix1 został pomyślnie zainstalowany na naszym komputerze i umożliwia rozpoczęcie zabawy. 1 2 3 następna › ostatnia » Tagi: mata, pc dance mat deluxe, taniec, test,D2mian