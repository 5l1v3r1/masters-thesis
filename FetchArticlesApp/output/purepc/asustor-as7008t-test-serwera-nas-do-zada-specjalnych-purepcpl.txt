Asustor AS7008T - Test serwera NAS do zadań specjalnych - SPIS TREŚCI 0 - Asustor AS7008T - serwer NAS do zadań specjalnych 1 - Asustor AS7008T - Wygląd zewnętrzny 2 - Asustor ADM - Interfejs konfiguracyjny cz. 1 3 - Asustor ADM - Interfejs konfiguracyjny cz. 2 4 - Asustor ADM - Interfejs konfiguracyjny cz. 3 5 - Asustor ADM - Interfejs konfiguracyjny cz. 4 6 - Testy: SMB / FTP / iSCSI 7 - Testy: RAID 5 vs SHR 8 - Testy: Czas uruchamiania / Pobór mocy / Kultura pracy 9 - Podsumowanie - Asustor AS7008T - sprzęt kosztowny, ale czy wart zachodu? Serwery NAS cieszą się coraz większą popularnością, nie tylko w firmach, ale również w domach, gdzie pełnią funkcję prostego w instalacji i zarządzaniu lokalnego centrum danych. Po wyjęciu takiego urządzenia z pudełka wystarczy jedynie wsadzić dyski twarde, podłączyć do sieci LAN, włączyć zasilanie i gotowe. Ich konfiguracja też przeważnie jest banalna, gdyż większość wiodących producentów udostępnia systemy operacyjne podobne w obsłudze do Windowsa czy środowisk graficznych Gnome czy KDE. Co jednak, jeśli zapragniemy wykorzystać taki serwer do nieco bardziej wymagających zadań? Tutaj zaczynają się schody, gdyż podzespoły montowane w tych stosunkowo niedrogich i popularnych modelach NASów są często zbyt słabe, aby podołać tym czynnościom. Trzeba więc poszukać wydajniejszych rozwiązań. Z pomocą przychodzi firma Asustor, której serwer AS7008T zdecydowaliśmy się Wam dziś zaprezentować. Autor: Kamil Śmieszek Chociaż sprzęt tego producenta pierwszy raz gości na naszych łamach, marka wcale nie powinna być wszystkim czytelnikom tak obca, jakby się mogło wydawać. Skojarzenia z ASUSem są jak najbardziej słuszne. Asustor to spółka-córka firmy ASUS, specjalizująca się w rozwiązaniach obejmujących głównie segment sieciowych pamięci dyskowych i monitoringu. Firma działa na rynku stosunkowo niedługo (została założona dopiero w 2011 roku), co jednak wcale nie przeszkodziło jej w zdobyciu całkiem niezłej popularności, szczególnie biorąc pod uwagę dość skostniały segment serwerów NAS. Asustor nie ma łatwo, gdyż jest zmuszony do konkurowania ze starymi rynkowymi wyjadaczami m.in.: Synology czy QNAP. Kilka stron dalej będziemy już wiedzieli, czy testowanemu dziś serwerowi AS7008T uda się wyjść z tejże rywalizacji obronną ręką. Serwer Asustor AS7008T jest chyba najbardziej zaawansowaną konstrukcją NAS, jakiej dotychczas mieliśmy okazję przyjrzeć się w naszym redakcyjnym laboratorium. Już sama możliwość zainstalowania i konfiguracji w macierzy ośmiu dysków świadczy o potencjalnym bogactwie funkcji oferowanych przez to urządzenie. Do kogo tak naprawdę jest skierowany ten model? Teoretycznie, według nomenklatury producenta, z zalet serii 7 skorzystają przede wszystkim firmy. Z drugiej strony, bez wątpienia domowi użytkownicy również coś tu dla siebie znajdą. Przyczynia się do tego głównie zainstalowany system Asustor ADM, zapewniający duże możliwości konfiguracji urządzenia, a także pozwalający na instalację nowych aplikacji, rozszerzających jego funkcjonalność. Innym powodem jest możliwość podłączenia bezpośrednio do serwera telewizora lub innego odbiornika obsługującego HDMI i streamingu materiałów wideo w rozdzielczości 4K. Asustor AS7008T - podstawowe dane techniczne: Orientacyjna cena: ~6100 zł Procesor: Intel Core i3-4330 Taktowanie procesora: 3500 MHz Pamięć RAM: 2 GB DDR3 SO-DIMM (max 16 GB) Maksymalna liczba HDD: 8 Maksymalny rozmiar macierzy: 48 TB Typy macierzy: JBOD / RAID (0, 1, 5, 6, 10) Interfejsy sieciowe: 2x Gigabit Ethernet (opcja rozszerzenia o kartę PCI Express z portami 10 GbE) Agregacja łączy: Tak Interfejsy wejścia/wyjścia: 3x USB 2.0, 2x USB 3.0, 2x eSATA, 1x HDMI, 1x S/PDIF Obsługa Hot Swap: Tak Waga: 8.64 kg Rozmiary: 29.3 x 23.0 x 21.5 cm Skoro tak, to wydajność Asustora AS7008T musi stać na dość wysokim poziomie. Są na to bardzo realne szanse, gdyż wewnątrz zainstalowano procesor Intel Core i3-4330 o częstotliwości taktowania 3,5 GHz. Jednostka ta, jeśli weźmiemy pod uwagę zwykłe pecety, nie należy co prawda do demonów wydajności, ale zamontowanie takiego CPU w serwerze NAS zauważalnie powinno wpłynąć na zwiększenie jego mocy przerobowych (chociażby w stosunku do jednostek Intel Atom z rodziny Bay Trail montowanych w topowych NASach dla segmentu SOHO u np. Synology). Całości towarzyszy 2 GB pamięci RAM DDR3 w formacie SO-DIMM, którą można rozszerzyć do 16 GB. Nieźle prezentują się także możliwości sieciowe urządzenia – standardowo zainstalowano tu dwa gniazda RJ-45 wspierajace gigabitowy Ethernet, choć producent wspomina o możliwości rozszerzenia o kolejne porty, ale już w standardzie 10 GbE. Tradycyjny CPU, notebookowa pamięć RAM, obecność portu rozszerzeń…Niemalże zwykły komputer, prawda? Szkoda, że za takie bogactwo konfiguracyjne trzeba sporo zapłacić. Warto? 1 2 3 4 5 6 7 8 9 następna › ostatnia » Asustor AS7008T - Test serwera NAS do zadań specjalnych - SPIS TREŚCI 0 - Asustor AS7008T - serwer NAS do zadań specjalnych 1 - Asustor AS7008T - Wygląd zewnętrzny 2 - Asustor ADM - Interfejs konfiguracyjny cz. 1 3 - Asustor ADM - Interfejs konfiguracyjny cz. 2 4 - Asustor ADM - Interfejs konfiguracyjny cz. 3 5 - Asustor ADM - Interfejs konfiguracyjny cz. 4 6 - Testy: SMB / FTP / iSCSI 7 - Testy: RAID 5 vs SHR 8 - Testy: Czas uruchamiania / Pobór mocy / Kultura pracy 9 - Podsumowanie - Asustor AS7008T - sprzęt kosztowny, ale czy wart zachodu? Tagi: adm, as7008t, asustor, core i3-4330, intel, nas, serwer,Kamil Śmieszek