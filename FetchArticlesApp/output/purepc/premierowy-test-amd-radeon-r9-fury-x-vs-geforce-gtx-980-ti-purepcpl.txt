Premierowy test AMD Radeon R9 Fury X vs GeForce GTX 980 Ti - SPIS TREŚCI 1 - Czy posiadacze kart GeForce wpadną w furię? 2 - AMD Radeon R9 Fury X - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Podsumowanie - Furia przeciwko Maxwellowi Długo wyczekiwana premiera AMD Radeon R9 Fury X nareszcie stała się faktem i możemy zaprezentować Wam oficjalne wyniki najnowszej karty graficznej koncernu z Sunnyvale. Czy będziemy świadkami rewolucji, poskromienia GeForce GTX 980 Ti oraz rozpoczęcia bardzo ostrej rywalizacji cenowej między producentami? Tego dowiecie się studiując poniższą publikację. Radeon R9 Fury X (Fiji XT) przynosi kilka innowacyjnych rozwiązań, przecierając szalki dla kolejnych generacji kart graficznych, aczkolwiek chyba wszyscy oczekujemy jednego - wydajności na poziomie topowych modeli NVIDII. Gdyby inżynierowie AMD okiełznali jeszcze kwestię poboru mocy znajdującego odbicie w kulturze pracy i temperaturach, rywalizacja zdecydowanie nabrałaby rumieńców. Gotowi obejrzeć starcie gigantów? Zapraszam na porównanie Radeon R9 Fury X kontra GeForce GTX 980 Ti. Autor: Sebastian Oktaba Radeon R9 Fury X bazujący na architekturze GCN 1.2 (Graphics Core Next) jest aktualnie najszybszą jednordzeniową kartą graficzną w szeregach AMD, którą producent pozycjonuje jako konkurenta dla GeForce GTX 980 Ti. Rezygnacja z oznaczeń liczbowych wyraźnie podkreśla wyjątkowość tego modelu względem pozostałych Radeonów serii 300, które delikatnie rzecz ujmując, niczego innowacyjnego nie wprowadzały. Bohater dzisiejszego testu zamierza jednak uratować honor starszych kolegów. Układ graficzny Fiji XT dysponuje 4096 procesorami strumieniowymi, 256 jednostkami teksturującymi oraz 64 ROP-ami. Bazowe taktowanie rdzenia wynosi 1050 MHz, natomiast współczynnik TDP ustalono na poziomie 275W. Specyfikacja prezentuje się imponująco, ale zastanawia szybkość wypełniania pikselami rzędu 67.2 GP/s, dorównująca... teoretycznie znacznie słabszemu Radeonowi R9 390X. Całość mierzącą 596 mm² oraz zawierającą prawie 9 milionów tranzystorów wykonano w tradycyjnym 28 nm procesie technologicznym, bowiem niższa litografia jeszcze nie została wdrożona w fabrykach. Najnowsza rewizja GCN przyniosła natomiast wydajniejsze teselatory, implementację usprawnionej kompresji tekstur i absolutną nowość czasowo zarezerwowaną wyłącznie dla urządzeń AMD. Chodzi mianowicie o rewolucyjne pamięci HBM (High Bandwidth Memory), ponieważ GDDR5 tutaj nie uświadczymy. Kości HBM charakteryzują się odmienną (trójwymiarową) konstrukcją niż popularne GDDR5, bowiem poszczególne moduły ułożono warstwami oraz połączono superszybkim interfejsem (tzw.: interposer), pełniącym funkcję pomostu między pamięcią i procesorem graficznym. Kolejną fundamentalną zmianą jest przesunięcie stosów HBM znacznie bliżej rdzenia, co pozwoliło skrócić odległość jaką muszą pokonywać wysyłane dane. Budowa komórek nie uległa drastycznej zmianie, ale siedmioletnia już technologia GDDR5 osiągnęła zdaniem AMD maksimum swoich możliwości, dlatego we flagowym modelu zdecydowano się wprowadzić nowocześniejsze rozwiązanie. Pozostaje pytanie co zyskujemy? Przede wszystkim mniejsze rozmiary, większą przepustowość oraz sprawność energetyczną w stosunku do układów GDDR5. Radeon R9 Fury X otrzymał 4 GB pamięci HBM taktowanej zegarem 1000 MHz, której magistrala wynosi astronomiczne 4096-bitów. Jeśli wierzyć plotkom wersje dysponujące 8 GB powinny pojawić się niebawem, wszak high-endowej karcie graficznej przydałoby się odrobinę więcej miejsca na tekstury. Warto jeszcze wspomnieć, że inauguracja GDDR5 również przypadła ATi/AMD, pierwszy raz zastosowanych w Radeonie HD 4870, więc firma kontynuuje dobre tradycje, Bardzo istotną cechą wyróżniającą Radeona R9 Fury X okazują się również kompaktowe rozmiary i fabryczny system chłodzenia wodnego. Samo urządzenie mierzy zaledwie 190 milimetrów będąc niewiele dłuższym od budżetowego Radeona R7 260X! Flagowiec AMD wyznacza tutaj zupełnie nowe standardy zwłaszcza dla właścicieli skrzynek micro-ATX. Oczywiście jest jeszcze 120 milimetrowa chłodnica, która utrudnia upchnięcie tego wszystkiego w ograniczonej przestrzeni, ale starania producenta trzeba docenić. Wprowadzenie zintegrowanego chłodzenia cieczą ogranicza także głośność i zbawiennie wpływa na temperatury rdzenia oraz zgromadzonych nieopodal pamięci HBM. Natomiast bardzo staranne wykonanie, wysokiej jakości materiały plus drobne elementy ozdobne sprawiają, że Radeon R9 Fury X trudno nazwać inaczej niż produktem klasy premium. Sprzęt wywiera bardzo pozytywne wrażenie - jeśli wydajność dorówna jego aparycji będziemy mieli prawdziwego killera. Radeon R9 Fury X wspiera także technologie API Mantle, DirectX 12, TrueAudio, FreeSync, Virtual Super Resolution i ograniczenie maksymalnej liczby wyświetlanych klatek na sekundę (tzw.: Frame Rate Targeting Control), dostępne w zakładce Performance w panelu zarządzania CCC. Tyle suchej teorii - przechodzimy teraz do najważniejszego punktu dzisiejszego programu. 1 2 3 4 5 6 7 8 9 … następna › ostatnia » Premierowy test AMD Radeon R9 Fury X vs GeForce GTX 980 Ti - SPIS TREŚCI 1 - Czy posiadacze kart GeForce wpadną w furię? 2 - AMD Radeon R9 Fury X - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Podsumowanie - Furia przeciwko Maxwellowi Tagi: amd, fury x, gcn, geforce, gtx 980 ti, hbm, karta graficzna, radeon r9, test,Sebastian Oktaba