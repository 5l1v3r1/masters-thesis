Dawno, dawno temu… Może nie do końca tak dawno, gdyż znajdzie się niejeden góral pamiętający tamte czasy, dokładnie w 1947 roku w Laboratoriach Bell Telephone Laboratories, gdy trzej panowie: John Bardeen, Walter Houser Brattain oraz William Bradford Shockley wynaleźli tranzystor, nikt nie potrafił przewidzieć, że ulegnie aż takiej miniaturyzacji i na tyle zrewolucjonizuje naszą rzeczywistość. Autor: Łukasz "KvaNfield" Poczęsny Pierwszy tranzystor był wielkości kilkunastu centymetrów. Otaczająca nas codzienność wręcz napuchnięta jest urządzeniami, opartymi na różnego rodzaju tranzystorach. Wysoko zaawansowane technologie litografii krzemowej pozwalają nam na wytwarzanie tranzystorów o rozmiarach zaledwie kilkudziesięciu nanometrów, pracujących na częstotliwościach rzędu gigaherców. Zdjęcie tranzystora wykonanego w technologii 65 nm Dzisiejsze procesory posiadają ich już po ponad pół miliarda. Ciągle rosnące zapotrzebowanie na moc obliczeniową połączoną z niskim poborem mocy oraz tendencja do miniaturyzacji sprawiły jednak, że sięgamy powoli kresu możliwości technik litograficznych, co mogłoby spowodować zastój w tak dynamicznie rozwijającej się dziedzinie techniki, jaką jest branża IT. Plan technologiczny firmy Intel na najbliższe lata z roku 2005. Dla niej samej, jak i dla nas klientów, nie oznaczałoby to niczego dobrego: brak nowinek, niczym niezaspokojony rosnący popyt na moc obliczeniową, co zaowocowałoby utrzymującymi się na bardzo wysokim poziomie cenami. Na szczęście nauka szykuje nam już kilka wyjść z zaistniałej sytuacji ;). 1 2 3 4 5 6 następna › ostatnia » Tagi: procesory, technologia, tranzystor, tranzystory,Rafał Romański