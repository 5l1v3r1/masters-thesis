W ostatnim czasie firma MCS wprowadziła do sprzedaży nową rodzinę bloków wodnych. Są one integralnymi elementami zestawów WC (water cooling - chłodzenie wodne), stosowanymi na elementach emitujących energię cieplną: rdzeniach (procesor, karta graficzna), mostkach, itp. Stanowią typową propozycję dla spragnionych ciszy poszukiwaczy wydajnego sposobu chłodzenia. Ich konstrukcja odbiega znacznie od odpowiedników, które były dostępne dotychczas na rynku. Miedziane spody zyskały srebrny połysk dzięki chromowo-niklowej powłoce, a przezroczysty top (wierzchnia część bloku)z plexiglassu został zastąpiony anodyzowanym na czarno aluminium. Zapraszam do zapoznania się z prezentacją produktu i wrażeniami z użytkowania. Autor: Marcin "ryba" Rywak Cały zestaw dostarczony do testów składał się z bloków (w wersji OEM w folii ochronnej) na CPU (Central Processing Unit - procesor), GPU (Graphics Processing Unit - rdzeń karty graficznej), chipset, pompki Hydor L20, rezerwuaru 5,25”, chłodnicy COOLTEK EXSTREAM 120 mm Dual oraz niebieskiego węża firmy Innovatec. Wszystkie bloki zostały wykonane na wysokiej klasy frezarce numerycznej. Zapewnia to idealną powtarzalność produkcji bloków oraz jakość wykonania. Od początku możemy zauważyć że producent zadbał o jakość wykonania produktu i wykończenia detali. Obie części każdego bloku zostały pokryte specjalną warstwą ochronną. Zapobiega ona powstawaniu tzw. ogniwa galwanicznego, dzięki czemu chroni wszystkie miedziane lub aluminiowe elementy układu przed korozją oraz niekorzystnym wpływem cieczy na układ. X3N SX (CPU) Wymiary blok: wysokość 24mm, szerokość 86mm, długość 69mm Wymiary spodu: wysokość 8mm, szerokość 76mm, długość 50mm Wymiary finów: wysokość ok. 5.5mm, długość 20mm, szerokość 0.5mm w restrze 0.5mm (ilość: 19) Kompatybilność: socket 462, 478, 754/939/940 Blok w pierwszym momencie sprawia wrażenie ciężkiego. Wszystko przez swoje pozornie masywne gabaryty. Odprowadzanie ciepła przebiega podczas przepływu wody przez finy – wystające z podstawy blaszki. Jest to jedna z najwydajniejszych metod odprowadzania ciepła w blokach wodnych. Blok do układu podłączamy przy pomocy dwóch króćców. Jest to według mnie efektywniejsza metoda od stosowania trzech króćców, jak to miało miejsce w poprzednich wersjach. Komplikowały one tylko układ oraz powodowały nieład w obudowie. W bloku zastosowano bezpośrednie mocowanie dla platformy K7, a w przypadku chęci zamontowania bloku na innej platformie wystarczy wyposażyć blok w specjalne blaszki (brak opcji dla gniazd AM2 oraz Socket 775). Zestaw śrubek, podkładek oraz kołków dystansowych umożliwiających montaż. 1 2 3 4 5 6 7 następna › ostatnia » Tagi: blok wodny, chłodzenie wodne, wc, x3, x4pro,SGJ