Samsung Portable SSD T1. Test przenośnego dysku SSD USB 3.0 - SPIS TREŚCI 0 - Przenośny SSD USB 3.0, czyli mały, ale wariat! 1 - Samsung Portable SSD T1 250 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Mały, fajny i wydajny? Samsung Portable SSD T1 jest przenośnym dyskiem półprzewodnikowym wykorzystującym interfejs USB 3.0, którego największymi zaletami są niewielkie rozmiary, estetyczne wykonanie i ponadprzeciętna wydajność. Testowany nośnik z powodzeniem może zastąpić nie tylko tradycyjne HDD zamknięte w nieporęcznych kieszeniach, ale również superszybkie pendrive o zbliżonej pojemności. Jako nośnik systemowy też spisałby się nienagannie. Brzmi zachęcająco? Taka przyjemność oczywiście słono kosztuje, płacimy natomiast za naprawdę mocnego zawodnika występującego w barwach renomowanego klubu. Postanowiliśmy więc przyjrzeć się Samsung Portable SSD T1 250 GB, którego specyfikacja może wpędzić w kompleksy niejednego SSD-ka pracującego pod SATA 6.0 Gb/s. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Samsung Portable SSD T1 jest przenośnym dyskiem półprzewodnikowym wykorzystującym interfejs USB 3.0, którego największymi zaletami są niewielkie rozmiary, estetyczne wykonanie i ponadprzeciętna wydajność. Pamięci przenośne najczęściej są utożsamiane z nośnikami talerzowymi, zamkniętymi w niekoniecznie poręcznych obudowach, których zadaniem jest chronić ich wrażliwe wnętrze. Klasyczne twardziele łatwo bowiem uszkodzić mechanicznie, dlatego bezpieczeństwo podczas transportu i działania okazuje się kluczowe. Niestety, wydajność takich rozwiązań jest dramatycznie niska, zwłaszcza gdy korzystamy z interfejsu USB 2.0. Pospolite napędy 5400 RPM znane z laptopów działają w żółwim tempie, natomiast trochę szybsze 3.5 calowe 7200 RPM pociągają za sobą zwykle większe gabaryty, wagę i głośność. Zaletą pozostaje cena jednego gigabajta w porównaniu do urządzeń wykorzystujących pamięć Flash, ponieważ zamiast 128 GB nośnika SSD kupimy 1TB HDD (~230 PLN). Jednak w kontekście odporności na czynniki zewnętrzne (zalanie, temperatury, wstrząsy), wymiarów obudowy czy ogólnej wydajności, Samsung Portable SSD T1 będący w istocie wariacją modelu SSD 850 EVO mSATA, deklasuje prawie wszystkich rywali. Masakruje też najlepsze pendrive USB 3.0 dostępne na rynku (posiadające kontroler SSD), kosztujące przecież niemałe pieniądze np.: SanDisk Cruzer Extreme. Specyfikacja techniczna Samsung Portable SSD T1: Pojemność: 250 GB (232,9 GB) Interfejs: USB 3.0 (kompatybilny wstecznie) Kontroler: Samsung MGX Pamięci: 3D V-NAND Flash (TLC) Wymiary: 71 x 9.2 x 53.2 mm Waga całkowita: 30 gramów Maksymalna prędkość zapisu: 450 MB/s Maksymalna prędkość odczytu: 450 MB/s Szyfrowanie: AES 256-bit Gwarancja: 36 miesięcy Żeby dostrzec potencjał prezentowanego modelu wystarczy zerknąć na specyfikację techniczną, która niewiele ustępuje pełnowymiarowym SSD-kom, chociaż mówimy o urządzeniu wielkości... pudełka zapałek. Samsung Portable SSD T1 250 GB korzysta z kontrolera MGX oraz 40 nm pamięci 3D V-NAND Flash - wszystkie komponenty rzecz jasna wyprodukowano w fabrykach Samsunga. Deklarowany zapis sekwencyjny wynosi 450 MB/s, natomiast odczyt również powinien sięgać 450 MB/s. Komunikacja z komputerem odbywa się poprzez interfejs USB 3.0, więc nadarza się doskonała okazja, żeby sprawdzić ile potrafi taka konstrukcja w porównaniu do SATA 6.0 Gb/s. Warto jeszcze dodać, że producent udziela na Samsung Portable SSD T1 gwarancji o długości 36 miesięcy. Bezpośrednich rywali testowanego urządzenia trudno wskazać, rynek przenośnych SSD jest jeszcze stosunkowo niewielki, zwłaszcza jeśli szukamy modeli z najwyższej półki wydajnościowej o małych gabarytach. Większość nośników to zwyczajne 2,5 calówki, które rozwijają prędkości sekwencyjne ledwo przekraczające 200 MB/s (często to jeszcze SATA 3.0 Gb/s). Samsung Portable SSD T1 jest zatem sprzętem dość unikalnym. Samsung SSD 850 EVO. Test tańszej wersji Samsung SSD 850 Pro 1 2 3 4 5 6 7 8 9 … następna › ostatnia » Samsung Portable SSD T1. Test przenośnego dysku SSD USB 3.0 - SPIS TREŚCI 0 - Przenośny SSD USB 3.0, czyli mały, ale wariat! 1 - Samsung Portable SSD T1 250 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Mały, fajny i wydajny? Tagi: 3d nand flash, 3d v-nand flash, dysk ssd, samsung, ssd, ssd 850 evo, test, usb 3.0,Sebastian Oktaba