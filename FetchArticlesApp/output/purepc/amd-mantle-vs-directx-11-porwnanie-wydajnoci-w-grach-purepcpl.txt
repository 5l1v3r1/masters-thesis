AMD Mantle vs DirectX 11 - Porównanie wydajności w grach - SPIS TREŚCI 0 - Scena gier nie tylko DirectX stoi 1 - Ustawienia i metodologia testowa 2 - Platforma testowa i użyte sterowniki 3 - Dragon Age: Inquisition - AMD Mantle vs DirectX 4 - Civilization: Beyond Earth - AMD Mantle vs DirectX 5 - Sniper Elite III - AMD Mantle vs DirectX 6 - Thief - AMD Mantle vs DirectX 7 - AMD TrueAudio i TressFX 2.0 8 - Mantle lekiem prawie na wszystko? Prawie... Ostatnio przy zmianie platformy do testowania kart graficznych i opracowywaniu nowej metodologii pomiarowej, postanowiłem z ciekawości sprawdzić, jak wygląda aktualna kondycja AMD Mantle. Wrzawa spowodowana zaimplementowaniem tego interfejsu programistycznego do Battlefield 4 trochę przycichła, aczkolwiek tytułów wykorzystujących alternatywne API względem DirectX powoli lecz systematycznie przybywa. Sniper Elite III, Thief, Dragon Age: Inkwizycja czy Sid Meier's Civilization: Beyond Earth trudno nazwać grami niszowymi. Zebrałem więc wszystkie interesujące produkcje, których jeszcze nie miałem okazji testować, aby sprawdzić czy przyrost wydajności w każdym przypadku faktycznie jest satysfakcjonujący. Będzie to także doskonała okazja, aby bliżej przyjrzeć się pozostałym technologiom sygnowanym logiem AMD: TressFX i TrueAudio. Autor: Sebastian Oktaba Korzyści płynące z zastosowania Mantle będą odczuwalne przede wszystkim w sytuacjach, gdzie wąskim gardłem okazuje się procesor, ograniczający wydajność karty graficznej. Zdaniem AMD możemy w takim przypadku liczyć na gigantyczny wzrost ilości generowanych klatek na sekundę, sięgający nawet 50%, aczkolwiek wszystko jest uzależnione od ustawień i konkretnej gry komputerowej. Serowniki Catalyst pod kierownictwem DirectX charakteryzują się niestety dużym narzutem na procesor, który w poszczególnych tytułach różnie się zachowuje. Czasami nie powoduje to żadnych odczuwalnych problemów, aby innym razem kompletnie rozłożyć wydajność na łopatki, zwłaszcza gdy Radeony połączymy z jednostkami obliczeniowymi o słabym pojedynczym wątku. Najczęściej dotyczy to wszelkich APU i modeli FX. Dlatego powstało niskopoziomowe API przygotowywane specjalnie pod Radeony z układami GCN, pozwalające programistom na lepszą optymalizację kodu, wyeliminowanie zbędnych procedur i zredukowanie obciążenia generowanego przez drivery. Mantle przeszło chrzest bojowy w pierwszym kwartale bieżącego roku, bowiem na początku lutego oficjalny patch wprowadził do Battlefield 4 odpowiednie zmiany, pozwalające na wybór metody renderowania obrazu. Efekty rzeczywiście były spektakularne, wszak sięgały 50% deklarowanych na slajdach, chociaż nie wszystko działało idealnie m.in.: procesory dwurdzeniowe pomimo uzyskiwania lepszych wyników cierpiały na okazjonalne przycięcia. Niemniej jednak właściciele modeli cztero lub sześcio-wątkowych (FX-6000 i Core i3) poczuli już zdecydowane przyspieszenie bez negatywnych skutków ubocznych, co dokładnie opisaliśmy w artykule - Battlefield 4: Mantle vs DirectX. Wówczas AMD skutecznie zamknęło usta niedowiarkom, sami zresztą byliśmy pozytywnie zaskoczeni rezultatami Radeonów w połączeniu ze słabymi procesorami, co udowodniło sens rozwijania tego interfejsu... Przynajmniej z perspektywy Czerwonych, ponieważ NVIDIA z oczywistych względów nie wyraziła zainteresowania tym projektem, skupiając uwagę na dopracowaniu sterowników pod DirectX 11. Dzisiaj zajmę się kolejnymi produkcjami posiadającymi to alternatywne API, wśród których uwzględniłem Sniper Elite III, Dragon Age: Inkwizycja, Sid Meier's Civilization: Beyond Earth i Thief, zahaczając dodatkowo o Lichdom: Battlemage. Oprócz testów wydajności procesorów oraz układów graficznych, sprawdzę też pozostałe technologie AMD, stworzone z myślą o zintensyfikowaniu doznań podczas grania. TrueAudio miało bowiem poprawić jakość dźwięku transkodowanego w czasie rzeczywistym bezpośrednio z poziomu karty graficznej, odciążając tym samym procesor centralny, natomiast TressFX odpowiada za realistyczne odzwierciedlenie zachowania włosów spowodowane np.: zmiennymi warunkami atmosferycznymi. Pierwsza wymaga niestety AMD Radeon R9 290X, R9 290, R7 260X, R7 260 lub R9 295X2, ponieważ tylko nowsze rewizje GCN zapewniają jej obsługę, ale TressFX zadziała także na kartach graficznych Intel/NVIDIA. Od momentu premiery Battlefield 4 trochę materiału się nazbierało, a warto jeszcze mimochodem dodać, że Mirror's Edge 2, Battlefield Hardline czy Star Citizen też będą obsługiwać Mantle. Test procesorów i kart graficznych: Battlefield 4 Mantle vs DirectX 1 2 3 4 5 6 7 8 9 następna › ostatnia » AMD Mantle vs DirectX 11 - Porównanie wydajności w grach - SPIS TREŚCI 0 - Scena gier nie tylko DirectX stoi 1 - Ustawienia i metodologia testowa 2 - Platforma testowa i użyte sterowniki 3 - Dragon Age: Inquisition - AMD Mantle vs DirectX 4 - Civilization: Beyond Earth - AMD Mantle vs DirectX 5 - Sniper Elite III - AMD Mantle vs DirectX 6 - Thief - AMD Mantle vs DirectX 7 - AMD TrueAudio i TressFX 2.0 8 - Mantle lekiem prawie na wszystko? Prawie... Tagi: amd, fx, geforce, gtx, intel, karta graficzna, mantle, nvidia, porównanie, procesor, radeon, test,Sebastian Oktaba