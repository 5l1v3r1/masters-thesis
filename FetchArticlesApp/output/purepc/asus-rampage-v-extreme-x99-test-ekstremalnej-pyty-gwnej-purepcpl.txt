ASUS Rampage V Extreme X99 - Test ekstremalnej płyty głównej - SPIS TREŚCI 0 - Socket LGA 2011-3 w wydaniu ekstremalnym 1 - Charakterystyka chipsetu Intel X99 2 - ASUS Rampage V Extreme - Budowa i wyposażenie 3 - ASUS Rampage V Extreme - Wygląd UEFI 4 - ASUS Rampage V Extreme - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Ekstremalna płyta główna w ekstremalnej cenie Platforma LGA 2011-3 jest aktualnie zbiorem najdroższych rozwiązań przeznaczonych dla rynku konsumenckiego, począwszy od ośmio lub sześciordzeniowych procesorów Haswell-E, poprzez pamięci operacyjne DDR4, skończywszy na płytach głównych z chipsetami Intel X99. Entuzjaści o zasobnych portfelach zacierają raczki, natomiast producenci sprzętu komputerowego nie próżnują i wprowadzają coraz bardziej wypasione konstrukcje, czego doskonałym przykładem jest testowany ASUS Rampage V Extreme. Wprawdzie płyta główna kosztująca niebagatelne 1700 złotych może niektórych przyprawiać o myśli samobójcze, aczkolwiek jeśli tradycja zostanie podtrzymana będzie to absolutnie najlepszy model z chipsetem Intel X99 przeznaczony dla overclockerów. Autor: Sebastian Oktaba Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie następnie zostaje rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych AMD/NVIDIA, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. Płyta główna kosztująca niebagatelne 1700 złotych może niektórych przyprawiać o myśli samobójcze, aczkolwiek jeśli tradycja zostanie podtrzymana będzie to absolutnie najlepszy model z chipsetem Intel X99 przeznaczony dla aktywnych overclockerów. ASUS Rampage IV Extreme, ASUS Rampage IV Formula oraz ASUS Rampage IV Black Edition - wymienione płyty główne posiadamy na redakcji, intensywnie wykorzystujemy od kilku(nastu) miesięcy w platformach testowych i dotychczas wszystkie spisywały się znakomicie. Sprzęt sygnowany logosami Republic of Gamers kosztuje grube pieniądze, ale jednocześnie oferuje spektakularne możliwości podkręcania, budowania konfiguracji Multi-GPU oraz regulacji ustawień, przydatnych zwłaszcza jeśli korzystamy z ekstremalnym metod chłodzenia (np.: ciekłego azotu). Jako maszyny do codziennej dziennikarskiej pracy ASUS Rampage również wzorowo spełniają powierzone im zadania. Znakomita większość użytkowników komputerów pewnie nigdy nie zdecydowałaby się przeznaczyć na płytę główną więcej niż 500 złotych, jednak seria ASUS Rampage nie została stworzona dla statystycznego Kowalskiego, tylko największych entuzjastów oraz zawodowych overclockerów. Cóż... osoby kupujące Core i7-5960X albo Core i7-5950K dysponują raczej odpowiednią ilością gotówki, aby właściwie ugościć sześcio lub ośmiordzeniowe procesory, doprawione 16GB pamięci DDR4. Orientacyjne ceny płyt głównych Dane z Cenowarka.pl na dzień 13.09.2014 Wartość w złotych 200 400 600 800 1000 1200 1400 1600 1800 ASUS ROG Rampage V Extreme Intel X99, 8x DDR4, E-ATX 1650 MSI X99S Gaming 9 AC Intel X99, 8x DDR4, E-ATX 1500 ASUS X99-Deluxe Intel X99, 8x DDR4, ATX 1450 ASRock X99 WS Intel X99, 8x DDR4, ATX 1425 Gigabyte GA-X99-Gaming 5 Intel X99, 8x DDR4, ATX 1050 ASUS X99-A Intel X99, 8x DDR4, ATX 1050 MSI X99S Gaming 7 Intel X99, 8x DDR4, ATX 980 ASRock X99 Extreme4 Intel X99, 8x DDR4, ATX 900 MSI X99S SLI Plus Intel X99, 8x DDR4, ATX 800 ASUS ROG Maximus VII Ranger Intel Z97, 4x DDR3, ATX 650 MSI Z97 MPower Intel Z97, 4x DDR3, ATX 600 ASRock Fatal1ty 990FX Killer AMD 990FX, 4x DDR3, ATX 500 ASRock Z97 Extreme4 Intel Z97, 4x DDR3, ATX 500 ASUS Rampage V Extreme jest najwyższym modelem w ofercie producenta, posiadającym na wyposażeniu absolutnie wszystko co potrzebne do satysfakcjonującej zabawy, udanej pracy i skutecznego podkręcania. Bardzo mocna sekcja zasilania została przykryta masywnymi radiatorami, wprowadzono nowoczesne interfejsy pamięci masowych (M.2 x4 oraz SATA Express), moduł WiFi & Bluetooth, kombinacje SLI/CrossFireX obejmują cztery karty graficzne, zaś maksymalna częstotliwość pamięci DDR4 sięga 4000 MHz. Całość zapowiada się bardzo obiecująco. Producent długo utrzymywał embargo informacyjne na specjalne autorskie technologie m.in.: O.C. Socket, które zdaniem inżynierów tajwańskiej firmy powinny wyraźnie poprawić potencjał podkręcania oraz stabilność procesorów Haswell-E. Warto jeszcze wspomnieć, że płyty główne Republic of Gamers objęto pięcioletnią gwarancją. Niedługo wyniki ekstremalnej sesji opublikuje najlepszy polski overclocker Xtreme-Addict (Michał Vobożil), wtedy zobaczymy czy rzeczywiście ASUS Rampage V Extreme pozamiata konkurencję. 1 2 3 4 5 6 7 8 9 … następna › ostatnia » ASUS Rampage V Extreme X99 - Test ekstremalnej płyty głównej - SPIS TREŚCI 0 - Socket LGA 2011-3 w wydaniu ekstremalnym 1 - Charakterystyka chipsetu Intel X99 2 - ASUS Rampage V Extreme - Budowa i wyposażenie 3 - ASUS Rampage V Extreme - Wygląd UEFI 4 - ASUS Rampage V Extreme - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Ekstremalna płyta główna w ekstremalnej cenie Tagi: asus, core i7, ddr4, intel, intel x99, lga 2011, overclocking, podkręcanie, republic of gamers, test, x99,Sebastian Oktaba