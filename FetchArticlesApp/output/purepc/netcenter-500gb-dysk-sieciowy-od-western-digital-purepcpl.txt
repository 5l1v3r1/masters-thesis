Ostatnio prezentowałem Wam zewnętrzne dyski USB, charakteryzujące się łatwą i szybką obsługą oraz ciekawym wyglądem. Dyski przydatne do archiwizacji zdjęć czy ulubionej muzyki. Teraz do testów trafił do mnie nieco inny produkt, jakim jest zewnętrzny dysk sieciowy podłączany przez złącze typu Ethernet. Zapraszam do recenzji, która zapozna Was nieco bliżej z tym produktem. Autor: Łukasz “lukasrz” Rzedzicki Specyfikacja System operacyjny: Windows 98SE/Me/2000/Server 2003/XP lub Mac OS X 10.1.5 lub starszy CPU: Pentium III 500MHz lub szybszy Przeglądarka: Netscape 7.2, Mozilla Firefox 1.0.3, Internet Explorer 6.0, Apple Safari 1.0.3 Zawartość pudełka: dysk twardy, kabel sieciowy, zasilacz, instrukcja obsługi, dwie podstawki pod dysk, oprogramowanie (2CD) Pojemność: 500GB Szybkość obr. talerzy: 7200rpm Pamięć podręczna: 8MB Interfejs: Ethernet Wymiary: wysokość: 55.0 mm, długość: 239.9 mm, szerokość: 150.0 mm, Temperatura otoczenia: Praca: 5 – 40C, Spoczynek: -20 - 65C Cena: 1300zł Pudełko, w którym kupujemy nasz dysk: Oraz jego zawartość (wyszczególniona w specyfikacji) Obudowa prawie identyczna jak w poprzednim, testowanym przeze mnie, modelu WD Media Center. Wykonana z solidnych materiałów. Nasz model różni się od wersji Media Center interfejsem, tutaj mamy złącze Ethernet, takie samo jak w karcie sieciowej czy innym urządzeniu sieciowym. Oprócz tego widzimy gniazdo na zasilacz, dwa wyjścia USB oraz malutki przycisk typu micro-switch służący do restartowania NetCenera. Na nalepce widnieje adres MAC naszego dysku. NetCenter po zamontowaniu dwóch podpórek, które można zainstalować w dowolny sposób. Tak prezentuję się nasz zewnętrzny “twardziel” w normalnym świetle, przycisk podświetlony na kolor żółto-pomarańczowy oznacza, że dysk jest w trakcie uruchamiania się. Troszkę się zdziwiłem, ponieważ NetCenter jest gotowy do pracy dopiero po 76 sekundach. Po około 40s od włączenia zasilania słyszymy pracę głowicy, tak jakby wczytywane było oprogramowanie urządzenia, po czym po chwili dysk przechodzi w stan gotowości. Niebieskie podświetlenie oznacza stan gotowości 1 2 3 4 następna › ostatnia » Tagi: dysk sieciowy, netcenter, wd, western digital,lukasrz