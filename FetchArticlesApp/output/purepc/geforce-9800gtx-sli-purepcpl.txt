Na początku kwietnia zaprezentowaliśmy Wam kartę GeForce 9800GTX - dziś nadszedł czas na testy tego modelu w SLI. Połączona moc dwóch GF 9800GTX daje nam jedną z najszybszych możliwych konfiguracji do gier. W większości dostępnych na rynku tytułów powinna zapewnić świetną wydajność, gdyż na tę chwilę pojedynczy GF9800GTX jest jedną z najwydajniejszych, jeśli nie najwydajniejszą, pojedynczą kartą. Przy okazji pokażemy ten akcelerator w wydaniu Zotaca oraz Foxconna w specjalnej wersji Extreme OC. Zapraszamy do lektury!!! Autor: torque - Łukasz Gabryś GeForce 9800GTX Jako, że w poprzednim artykule opisaliśmy architekturę oraz obudowę naszego dzisiejszego bohatera, nie będziemy się dzisiaj powtarzać i pominiemy tę część w artykule. Dla zainteresowanych, którzy albo nie czytali nic na temat tej karty albo chcieliby sobie o niej co nieco przypomnieć, podajemy link do poprzedniego artykułu https://www.purepc.pl/karty_graficzne/geforce_9800gtx_nowo_od_nvidii. Wątkiem przewodnim w tym artykule będzie praca dwóch GTXów połączonych w SLI. Sprawdzimy czy zestaw zbudowany z dwóch najlepszych “jednordzeniowych" kart jest w stanie sobie poradzić z każdą dostępną teraz grą. Przy okazji postaramy się odpowiedzieć, czy w ogóle opłaca się inwestować w taki tandem, bo jak wiadomo zakup dwóch identycznych kart, to nie koniec wydatków. Musimy mieć jeszcze odpowiednią płytę opartą na chipsecie nVidii, a niestety do tanich one nie należą. Przy okazji zaprezentujemy dwa modele 9800GTX. Pierwszy z nich firmowany przez Zotaca, będący referencyjną konstrukcją. Drugi to Foxconn w najszybszej dostępnej wersji Extreme OC, która fabrycznie ma bardzo ładnie podniesione zegary i chyba jest najszybciej taktowanym dostępnym w sklepie modelem opartym na rdzeniu 9800GTX (oczywiście chodzi o fabrycznie podkręcone modele). Co do samych testów wart jeszcze wspomnieć, że niższe rozdzielczości zostały pominięte ze względu na to, iż jeśli ktoś kupuje 2 karty z wyższej półki na pewno ma do tego odpowiedni monitor dysponujący rozdzielczością co najmniej 1680×1050. Poniżej parę zdjęć platformy testowej, na której zostały sprawdzone karty. Porównanie danych technicznych kart graficznych: Karta graficzna Diamond Viper HD3870 X2 MSI GF8800GTS 512MB Galaxy GF9800GX2 1GB BFG GF9800GTX Zotac 9800GTX Foxconn 9800GTX Ex OC Rdzeń R680 G92 2xG92-A2 G92-A2 G92-A2 G92-A2 Ilość tranzystorów [mln] 2×666 754 2×754 754 754 754 Technologia wykonania [nm] 55 65 65 65 65 65 Ilość jednostek zunifikowanych 2×64(320) 128 2×128 128 128 128 Liczba ROP 2×16 16 2×16 16 16 16 Taktowanie rdzenia [MHz] 825 730 600 675 675 780 Taktowanie shaderów [MHz] 825 1825 1500 1674 1674 1950 Taktowanie pamięci (rzeczywiste / efektywne) [MHz] 901/1802 900/1800 1000/2000 1100/2200 1100/2200 1180/2360 Pojemność pamięci [MB] 2×512 512 2×512 512 512 512 Typ pamięci/szerokość szyny GDDR3 / 2×256-bit GDDR3 / 256-bit GDDR3 / 2×256-bit GDDR3 / 256-bit GDDR3 / 256-bit GDDR3 / 256-bit Zotac GeForce 9800GTX - cena: 885zł Zotac GF 9800GTX otrzymujemy w średniej wielkości pudełku, które, jak to przeważnie u tego producenta bywa, jest utrzymane w żółtej kolorystyce. Karta jest zapakowana w folię elektrostatyczną i dodatkowo obłożona ze wszystkich stron matami antywstrząsowymi. Oczywiście, oprócz samej karty, w pudełku znajdziemy parę dodatków: instrukcje montażu karty i podłączenia, wie płyty - na jednej sterowniki do karty, a na drugiej najnowsza gra Lost, oparta na bardzo dobrze znanym serialu o tej samej nazwie. Zotac dorzucił także niezbędne przejściówki do zasilania karty (molex na PCIe), kabel TV-out, kabel SPDIF oraz dwa adaptery do monitorów, jeden DVI⇒HDMI, drugi DVI⇒D-sub. Warto wspomnieć, że producent daje na kartę aż 60 miesięcy gwarancji, co wciąż jest rzadko spotykane na rynku urządzeń elektronicznych. Widocznie musi być pewien niezawodności swoich kart. Jeśli ktoś chce sobie sprawić kartę na dłuższy czas warto zainteresować się ofertą Zotaca. Referencyjna karta zrobiona dokładnie wg wytycznych nVidii. Jedyna widoczna różnica to naklejka Zotaca. Karta Zotac GF9800GTX ma zalecane przez nVidię taktowanie. Oznacza to, że rdzeń pracuje z częstotliwością 675MHz, a jednostki cieniujące 1674Mhz. Pamięci typu GDDR3 mają taktowanie 1100/2200MHz. Pod względem podkręcania karta uzyskała minimalnie gorsze wyniki od testowanego wcześniej 9800GTX od BFG: 783/1944 dla rdzenia i 1200MHz dla pamięci. Jednak różnica paru MHz naprawdę żadnej różnicy nie robi. Jako, że chłodzenie jest identyczne tak więc i temperatury, i głośność pozostają bez zmian (karta jest w miarę cicha a temperatura rdzenia nie przekracza 75°C). Foxconn GeForce 9800GTX-512N Extreme OC - cena: 899zł Foxconn swojego GF9800GTX pakuje w bardzo duże i ładnie wyglądające pudełko, które w świetle mieni się ładnie wszystkimi kolorami tęczy. Dodatkowo, górne wieczko pudełka otwiera się oddzielnie i zanim wyciągniemy kartę z opakowania, możemy sobie ją obejrzeć przez małe okienko, wokół którego można sobie przeglądnąć cała gamę odznaczeń, jakie produkty Foxconna otrzymały od różnych redakcji. Podobnie jak w przypadku Zotaca, tutaj producent także odpowiednio zadbał o zabezpieczenie karty na czas transportu. Pod względem wyposażenia Foxconn również nie zapomniał o swoich klientach, tak więc razem z kartą dostajemy 2x przejściówki DVI na D-sub, jeden kabelek HDTV, 2x 6-pinowe przejściówki do zasilania karty z gniazda typu molex oraz, co najważniejsze, dwie pełne wersje przydatnych programów. Pierwszy z nich to DriveClone 3, który pomoże nam stworzyć kopię danych na dowolnego rodzaju nośniku. Drugi program to Virtual Drive 11.5, który uwalnia nas od konieczności każdorazowego używania płyty z grą lub programem. Podobnie jak poprzednik, także Foxconn 9800GTX jest konstrukcją referencyjną. Z jedną różnicą, której jednak nie jesteśmy w stanie zobaczyć jeśli nie zdejmiemy obudowy i radiatora z karty. Chodzi mianowicie o zastosowane przez producenta kondensatory. Foxconn do produkcji tych kart używa wyłącznie japońskich kondensatorów SOLID, które charakteryzują się nawet 6 razy dłuższą żywotnością w porównaniu do zwykłych kondensatorów elektrolitycznych. Dodatkowym ich atutem jest wyższa stabilność napięć i odporność na wysokie temperatury, nawet rzędu 100°C, a to wszystko wpływa na lepsze możliwości overclockingu. Kolejnym dodatkiem mającym na celu zwiększenie niezawodności kart są filtry napięcia wejściowego dla dwóch linii 12V, które redukują do minimum skoki napięcia będące najczęstszym powodem awarii sprzętu elektronicznego. Jak już wcześniej zostało wspomniane, karta Foxconna ma bardzo wysokie standardowe taktowanie. Rdzeń pracuje tutaj z częstotliwością 780MHz, co daje mu przewagę trochę ponad 100MHz nad standardowo taktowanymi modelami. Shadery pracują z częstotliwością 1944MHz, a pamięci 1180MHz (2360MHz efektywnie - 160MHz więcej niż zaleca nVidia). Pod względem OC karta jest minimalnie lepsza od wcześniej prezentowanych i udało się na niej uzyskać w pełni stabilne 810/2000MHz dla rdzenia/shaderów oraz 1215MHz dla pamięci. Przy czym w niektórych grach bez problemu działała z rdzeniem na 835MHz i 1250MHz dla pamięci. Zastosowane chłodzenie jest identyczne z innymi 9800GTX. To duży dwuslotowy układ, z rurkami heat-pipe i wentylatorem. Bardzo dobrze radzi sobie z kartą, zapewniając jej odpowiednie odprowadzanie ciepła przy zachowaniu akceptowalnego poziomu hałasu. 1 2 3 4 następna › ostatnia » Tagi: 9800gtx, geforce, geforce 9800gtx, nvidia, sli,Torque