SanDisk Extreme PRO. Szybki dysk SSD z 10-letnią gwarancją - SPIS TREŚCI 0 - Coraz więcej PRO dysków SSD jest na rynku 1 - Sandisk Extreme PRO 240 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - SanDisk Extreme PRO SanDisk Extreme PRO jest jednym z nielicznych konsumenckich dysków SSD, którym producent zafundował gwarancję o długości 120 miesięcy, deklasując tym zuchwałym manewrem wszelką ówczesną konkurencję. Trzeba przyznać, że taka decyzja postawiła firmę w bardzo korzystnym świetle. Standardem w świecie pamięci masowych jest przecież 36 miesięcy, bowiem dopiero droższe serie zapewniają 60 miesięcy spokoju. Jednak SanDisk długo nie cieszył się tytułem najbardziej hojnego producenta, gdyż niespełna miesiąc później zadebiutował Samsung SSD 850 PRO, oferujący obok rewolucyjnych pamięci 3D V-NAND równie imponujący okres serwisowania. Które rozwiązanie okaże się lepsze w ostatecznym rozrachunku? Czy 10-letnia gwarancja jest naprawdę bezwarunkowa? Sprawdzimy to analizując specyfikację i wyniki SanDisk Extreme PRO 240 GB. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głónie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. SanDisk Extreme PRO jest jednym z nielicznych konsumenckich dysków SSD, którym producent zafundował gwarancję o długości 120 miesięcy... jednak czy naprawdę bezwarunkowo? No właśnie nie do końca. Kontrolerem zastosowanym w SanDisk Extreme PRO jest Marvell 88SS9187, czyli wydajna ośmiokanałowa jednostka znana chociażby z serii Plextor M6 PRO, która zdążyła już udowodnić swoją wartość. Osiągi układu są wystarczająco wysokie, aby wykorzystać niemal pełną przepustowość interfejsu SATA 6.0 Gb/s. Pamięci to natomiast drugiej generacji SanDisk 64 Gbit 19 nm MLC, będące w istocie bratem bliźniakiem kości Toshiba A19 nm. Całość objęto 10-letnim okresem gwarancyjnym, aczkolwiek nie bezwarunkowym, ponieważ producent deklaruje iż komórki NAND Flash wytrzymają 80 TB zapisów (TBW), więc praktycznie 22 GB dziennie. Dużo... jednak Samsung w modelach SSD 850 PRO i niektórych SSD 850 EVO znacznie podniósł poprzeczkę ustalając powyższy limit na wartości 150 TB. Plextor z kolei żadnych granic wytrzymałości nie ustala, chociaż oferuje pięcioletnią gwarancję dla serii PRO, zatem w gruncie rzeczy trudno tutaj wskazać zdecydowanego faworyta. SanDisk Extreme PRO 240 GB zgodnie ze specyfikacją techniczną powinien osiągać 520 MB/s dla zapisu oraz 550 MB/s dla odczytu sekwencyjnego, zaś losowe wartości próbki 4K mogą sięgać 100,000 IOPS. Nośnik posiada także usprawnioną technologię buforowania nCache Pro, której zadaniem jest przyspieszenie wykonywania niektórych (często powtarzanych) operacji. Producent nie określił wielkości przestrzeni wygospodarowanej w pamięci na potrzeby tego rozwiązania, ale nieoficjalnie krążą informacje o zaledwie 1GB, podczas gdy urządzenia Samsunga mają zarezerwowane dla TurboWrite nawet 12 GB. Skutkiem tego nCache Pro wygląda bardziej na uzupełnienie standardowych 512 MB pamięci podręcznej, aniżeli coś poważniejszego mającego realnie polepszyć wydajność w każdych warunkach. SanDisk Extreme PRO 240 GB kosztuje aktualnie około 620 złotych, więc porównywalnie do bezpośrednich konkurentów - Samsung SSD 850 PRO 256 GB oraz Plextor M6 PRO 256 GB. Odpowiedź który spośród nich jest najlepszy znajdziecie na wykresach. 1 2 3 4 5 6 7 8 9 … następna › ostatnia » SanDisk Extreme PRO. Szybki dysk SSD z 10-letnią gwarancją - SPIS TREŚCI 0 - Coraz więcej PRO dysków SSD jest na rynku 1 - Sandisk Extreme PRO 240 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - SanDisk Extreme PRO Tagi: 19 nm MLC, dysk ssd, extreme pro, marvell, plextor, samsung, sandisk, test,Sebastian Oktaba