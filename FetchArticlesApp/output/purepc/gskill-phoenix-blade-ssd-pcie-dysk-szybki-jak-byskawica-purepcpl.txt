G.Skill Phoenix Blade SSD PCI-E. Dysk szybki jak błyskawica - SPIS TREŚCI 0 - Dysk SSD PCI-E 2.0 x8... jakieś pytania? 1 - Platforma testowa i metodologia pomiarowa 2 - AS SSD Benchmark - Zapis i odczyt sekwencyjny 3 - AS SSD Benchmark - Zapis i odczyt próbki 4K 4 - AS SSD Benchmark - Zapis i odczyt próbki 4K64T 5 - AS SSD Benchmark - Zapis i odczyt próbki 4K IOPS 6 - AS SSD Benchmark - Zapis i odczyt próbki 4K64T IOPS 7 - Czas kopiowania różnych plików 8 - Czas kopiowania małych plików 9 - Czas kopiowania dużego pliku 10 - Rozpakowywanie archiwum RAR 11 - Sprawdzanie spójności danych 12 - Wielozadaniowość - Instalacja i kopiowanie 13 - Wielozadaniowość - Instalacja i rozpakowywanie 14 - Instalacja gry Shadow Warrior 15 - Instalacja gry The Sims 3 16 - Czas wgrywania S.T.A.L.K.E.R: Cień Czarnobyla 17 - Podsumowanie - Szybki jak błyskawica G.Skill Phoenix Blade jest nietuzinkowym dyskiem SSD wykorzystującym złącze PCI-Express, mającym z założenia przełamać bariery wydajności jakich doświadczają urządzenia z interfejsem SATA. Warstwa estetyczna również została należycie dopracowana, aby skusić entuzjastów najszybszych rozwiązań o wysublimowanych gustach i głębokich kieszeniach. Podobieństwa do testowanego wcześniej Plextor M6e Black Edition są zatem uderzające, aczkolwiek G.Skill Phoenix Blade powinien być znacznie szybszym nośnikiem... zważywszy na astronomiczną cenę. Konfrontacja jest nieunikniona, zaś rzeczywiste osiągi bohatera dzisiejszego testu przyniosą odpowiedź na fundamentalne pytanie - czy takie konstrukcje komukolwiek są potrzebne? Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. G.Skill Phoenix Blade jest nietuzinkowym dyskiem SSD wykorzystującym złącze PCI-Express, mającym z założenia przełamać bariery wydajności jakich doświadczają urządzenia z interfejsem SATA. G.Skill jest producentem kojarzonym głównie z pamięciami operacyjnymi m.in.: TridentX i RipjawsX, chociaż w swoim dorobku posiada również najzwyklejsze dyski półprzewodnikowe (SATA) oraz wyścigowe bolidy pokroju Phoenix Blade SSD PCI-E. Oferta okazuje się jednak stosunkowo skromna w porównaniu z pozostałymi firmami zajmującymi się rynkiem DRAM m.in.: Kingston, Crucial czy ADATA. Czyżby zabójcza konkurencja zniechęciła Tajwańczyków do rozszerzania portfolio? Segment dysków SATA faktycznie wydaje się przepełniony, różnice między nośnikami są niewielkie, zaś rywalizacja cenowa ogranicza potencjalne zyski. G.Skill Phoenix Blade to natomiast rodzynek, którego producent pozycjonuje jako uzupełnienie zestawu marzeń każdego... gracza. Określanie jakiegokolwiek SSD takim mianem jest oczywiście dyskusyjne, zwłaszcza gdy konstrukcyjnie najbardziej przypomina OCZ RevoDrive X3, klasyfikowanego zupełnie inaczej. Producent takim zabiegiem po prostu chciał podkreślić wydajność swojego flagowego nośnika skierowanego do entuzjastów. G.Skill Phoenix Blade SSD wykorzystuje interfejs PCI-Express 2.0 x8 zapewniający ogromną przepustowość, sięgającą zdaniem inżynierów 2000 MB/s w sprzyjających warunkach. Nasze pomiary wskazywały na ponad 1600 MB/s dla odczytu i niespełna 1000 MB/s w przypadku zapisu sekwencyjnego, zdecydowanie więcej niż prezentowany niedawno Plextor M6e Black Edition (PCI-E x2). Takie osiągi są możliwe dzięki zastosowaniu czterech układów LSI SandForce SF-2281, kontrolerowi RAID-0 SBC 208-2 oraz synchronicznych 19 nm pamięci MLC Toshiby, których żywotność producent określa na 1536 TB (~1.4 TB dziennie). Nośnik obsługuje TRIM, S.M.A.R.T. oraz szyfrowanie AES-128. Wszystko objęto trzyletnim okresem gwarancyjnym, zamknięto w kilkuwarstwowej obudowie z masywnym radiatorem i wyceniono na 3500 złotych za wersję 480 GB. Urządzenie pod względem wykonania oraz specyfikacji naprawdę robi pozytywne wrażenie, zobaczymy co wyjdzie w testach. 1 2 3 4 5 6 7 8 9 … następna › ostatnia » G.Skill Phoenix Blade SSD PCI-E. Dysk szybki jak błyskawica - SPIS TREŚCI 0 - Dysk SSD PCI-E 2.0 x8... jakieś pytania? 1 - Platforma testowa i metodologia pomiarowa 2 - AS SSD Benchmark - Zapis i odczyt sekwencyjny 3 - AS SSD Benchmark - Zapis i odczyt próbki 4K 4 - AS SSD Benchmark - Zapis i odczyt próbki 4K64T 5 - AS SSD Benchmark - Zapis i odczyt próbki 4K IOPS 6 - AS SSD Benchmark - Zapis i odczyt próbki 4K64T IOPS 7 - Czas kopiowania różnych plików 8 - Czas kopiowania małych plików 9 - Czas kopiowania dużego pliku 10 - Rozpakowywanie archiwum RAR 11 - Sprawdzanie spójności danych 12 - Wielozadaniowość - Instalacja i kopiowanie 13 - Wielozadaniowość - Instalacja i rozpakowywanie 14 - Instalacja gry Shadow Warrior 15 - Instalacja gry The Sims 3 16 - Czas wgrywania S.T.A.L.K.E.R: Cień Czarnobyla 17 - Podsumowanie - Szybki jak błyskawica Tagi: dysk ssd, g.skill, pci-e, phoenix blade, sandforce, sf-2281, ssd, test,Sebastian Oktaba