ASUS Strix 2.0 - Test słuchawek dla graczy za niecałe 400 złotych - SPIS TREŚCI 0 - Test zestawu słuchawkowego dla graczy ASUS Strix 2.0 1 - ASUS Strix 2.0 - Wygląd zewnętrzny 2 - ASUS Strix 2.0 - Testy 3 - Czy warto kupić słuchawki ASUS Strix 2.0? Zestaw słuchawkowy dla graczy ASUS Strix 2.0 jest najnowszą odmianą znanego nam już z poprzednich testów produktu tajwańskiego producenta - z modelem Strix Pro mieliśmy bowiem do czynienia w konfrontacji z wysoko ocenianymi słuchawkami Kingston HyperX Cloud. W zeszłym roku produkt firmy ASUS wywołał na nas pozytywne wrażenie, choć w podobnej cenie znaleźć można ciekawsze konstrukcje. Czy zatem model 2.0 będący niejako następcą wprowadza jakieś poprawki? Niestety, liczba w nazwie może być nieco myląca, gdyż model ten trudno nazwać następcą modelu Pro, a oznaczenie 2.0 odnosi się jedynie do podkreślenia, iż jest to zestaw dwukanałowy. Co zatem różni obie wersje? Na pierwszy rzut oka, całkiem niewiele, gdyż bazują na dokładnie tej samej konstrukcji, a różnice kończą się na obecności kontrolera głośności z funkcją ENC podłączanego pod port USB w modelu Pro. Tak przynajmniej wynika z oficjalnej specyfikacji. Czy różnic jest więcej? O tym przekonamy się już za chwilę. Prezentujemy test najnowszych słuchawek dla graczy ASUS Strix 2.0. Autor: Tomasz Kowalski W ofercie firmy ASUS możemy znaleźć cztery wersje słuchawek Strix, a wszystkie z nich bazują na tej samej konstrukcji. Trzy modele o nazwie DSP, Pro oraz testowany 2.0 dysponują dwoma 60-milimetrowymi przetwornikami neodymowymi. Różnią się one pomiędzy sobą jedynie dodatkową stacją USB w przypadku modelu DSP, funkcją eliminacji szumów otoczenia w modelu Pro oraz dwoma mikrofonami w modelu 2.0. Ostatnia wersja, czyli Strix 7.1, wyposażona została natomiast w 10 przetworników i zdolna jest do przekazywania dźwięku przestrzennego. Testowany model ASUS Strix 2.0 jest zatem najprostszym, a zarazem najtańszym modelem w asortymencie tajwańskiego producenta. Do działania wystarczy podłączenie pod kartę dźwiękową dwóch wtyczek jack 3,5 mm bez konieczności użycia dodatkowych portów USB. Spośród wszystkich dostępnych modeli, wydaje się on najciekawszą propozycją. Większość dodatkowych funkcji w droższych słuchawkach nie znajduje bowiem większego zastosowania w praktyce, a eksperymenty z dźwiękiem wielokanałowym w gamingowych produktach często kończą się, delikatnie rzecz ujmując, przeciętnie. ASUS Strix 2.0 to jedynie kolejny wariant znanej konstrukcji. Czy wypadnie on lepiej w testach niż model Pro? Słuchawki ASUS Strix 2.0 bez wątpienia przykują wzrok każdego gracz, gdyż ich wygląd (podobnie jak w innych produkty tej serii) nie należy do przeciętnych. Duże, potężne wręcz nauszniki z szybką pleksi, za którą kryje się niebanalny wzór nawiązujący do oczu sowy nadaje im ciekawego charakteru. Jeżeli chodzi o podświetlenie, to w tym przypadku na takie dodatki producent się nie zdecydował. Poza stylistyką model ASUS Strix 2.0 cechuje się całkiem ciekawym rozwiązaniem, które przyda się szczególnie w przypadku podróży, gdy będziemy chcieli podłączyć słuchawki pod telefon lub tablet. W niewielkim pilociku znajdującym się na kablu poza standardową regulacją głośności znajdziemy drugi, wbudowany mikrofon. Dzięki niemu nie musimy podłączać za każdym razem do lewej słuchawki dość długiego wysięgnika, który w niektórych sytuacjach może nieco przeszkadzać, bądź wyglądać zabawnie. Słuchawki dla gracza? Kingston HyperX Cloud vs ASUS Strix Pro W trakcie testów przyjrzymy się zarówno wyglądowi słuchawek, jak i jakości ich wykonania. Model ASUS Strix Pro bowiem nieco nas rozczarował solidnością użytych materiałów, które przy nawet niewielkich ruchach głowy miały tendencję do skrzypienia. Jeżeli chodzi o oferowany dźwięk, to na tym polu wielkich zmian się nie spodziewamy, gdyż są to konstrukcje bliźniacze wykorzystujące te same przetworniki. Być może jednak producent zdecydował się na jakieś poprawki, więc pełna procedura testowa już czeka w zanadrzu. Jak zatem wypadł model ASUS Strix 2.0 i czy opłacalność jego zakupu wzrosła? Przekonamy się o tym już za chwilę. Na początek przyjrzyjmy się dokładniej budowie zewnętrznej i sprawdźmy, czy będziemy w stanie doszukać się jakichkolwiek zmian w stosunku do modelu Pro. 1 2 3 4 następna › ostatnia » ASUS Strix 2.0 - Test słuchawek dla graczy za niecałe 400 złotych - SPIS TREŚCI 0 - Test zestawu słuchawkowego dla graczy ASUS Strix 2.0 1 - ASUS Strix 2.0 - Wygląd zewnętrzny 2 - ASUS Strix 2.0 - Testy 3 - Czy warto kupić słuchawki ASUS Strix 2.0? Tagi: asus, asus strix, asus strix 2.0, audio, dla gracza, gaming, recenzja, strix, słuchawki, test,Tomasz Kowalski