To było szare, jesienne popołudnie. Akurat wieszałem przemoczoną deszczem kurtkę, gdy kątem oka przez uchylone drzwi mojego pokoju dostrzegłem leżącą na biurku skrupulatnie zapakowaną paczkę. Szybkim ruchem rzuciłem w kąt dopiero co ściągnięte buty i zdecydowanym krokiem wszedłem do pokoju. Pakunek rozmiarem przypominał pudełko płyty głównej, ale ostatnimi czasy nie spodziewałem się tego typu przesyłki. Zaciekawiony rozerwałem energicznie nieprzeźroczystą folię, w którą owinięty był pakunek. Oczom moim ukazał się kolorowy nadruk z przykuwającym uwagę napisem Genius G-Note 7000. Wziąłem głęboki wdech, usiadłem spokojnie przy biurku i przystąpiłem do pisania pierwszej w moim życiu recenzji sprzętu. Autor: DRuMah - Marcin Pietras Po tym, jakże prozaicznym, wstępie zejdźmy na ziemię i zapoznajmy się wspólnie, szanowny czytelniku, z zawartością pudełka. Urządzenie marki Genius, które przyszło mi testować, nie jest niczym innym jak zaawansowanym technologicznie notatnikiem. Oto, co znajdziemy w zestawie: Notes cyfrowy Pióro bezprzewodowe Blok papieru A4 x 1 Zapasowe końcówki pióra x 4 (dwie końcówki atramentowe i dwie do tabletu) Baterie AAA x 5 (do notesu cyfrowego i 1 do pióra) Kabel USB x 1 Skrócony poradnik instalacji Dwie płyty CD z oprogramowaniem Dane techniczne producenta: Model G-Note 7000 Obszar zapisu 216 mm * 279 mm (A4) Rozdzielczość (LPI) 1000 Grubość papieru 13.5 mm (135 stron) Typ pamięci 32 MB Flash i dodatkowo karta SD Baterie AAA x 5 Pióro cyfrowe 1 (niebieskie) Funkcja tabletu Tak Wymagania systemowe: Zgodny z IBM PC z procesorem Pentium lub szybszym Dostępny port USB System operacyjny Windows 2000 lub XP Co najmniej 32 MB miejsca na twardym dysku Co najmniej 128 MB RAM Producent udziela na urządzenie 24-miesięcznej gwarancji. 1 2 3 4 następna › ostatnia » Tagi: g-note 7000, genius, notes,DRuMah