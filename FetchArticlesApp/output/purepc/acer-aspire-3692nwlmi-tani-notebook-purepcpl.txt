Notebook coraz częściej staje się dla wielu ludzi narzędziem pracy. W XXI wieku przenośny komputer jest nierozłącznym towarzyszem wielu z nas. Jednak nie każdy może sobie pozwolić na zakup sprzętu za 4 czy 5 tysięcy złotych. Tutaj przychodzi czas na zastanowienie się – czy warto zaprzątać sobie głowę tanimi produktami za 2500zł? Czy taki sprzęt podoła naszym wymaganiom, czy okaże się tanim bublem? Zainteresowanych zapraszam do dzisiejszej recenzji notebooka firmy Acer – firmy mającej tyle samo zwolenników, co przeciwników. Testowanego Acer’a obejrzymy z każdej strony i poddamy wymagającym testom. Zapraszam. Autor: Łukasz "lukasrz" Rzedzicki O firmie: Czy wiecie, że firma Acer istnieje już na rynku ponad 30 lat? Założona w roku 1976 firma Acer jest jednym z czterech światowych potentatów w dziedzinie sprzedaży markowych komputerów osobistych. W regionie Europy, Bliskiego Wschodu i Afryki Acer jest największym dostawcą notebooków, mając ok. 21% udział w rynku. Jako dostawca notebooków firma Acer umocniła swoją pozycję lidera w regionie EMEA, plasując się na pierwszej pozycji w jedenastu krajach - Włoszech, Francji, Hiszpanii, Niemczech, Rosji, Czechach, Austrii, Belgii, Holandii, Grecji i Polsce, na drugiej pozycji w RPA, Finlandii, Danii, Norwegii, Turcji i Szwecji oraz na trzeciej pozycji na Węgrzech. Specyfikacja ACER Aspire 3692NWLMi Procesor: Intel Celeron M420 1.60GHz 1MB L2 (FSB 533MHz) Pamięć: 1024MB DDR2 667MHz – 1 kość (oryginalnie 512MB 533MHz) Dysk twardy: Samsung 80GB 5400rpm 8MB cache (oryginalnie Hitachi 60GB 5400rpm) Karta graficzna: Intel Graphics Media Accelerator (GMA) 950 (pamięć współdzielona z pamięcią RAM DDR2 - do 224MB) Nagrywarka: LG DVD-DL Matryca: panoramiczne 15.4 cala z technologią CrystalBrite Dodatkowe: wbudowany czytnik kart SD, MMC, MS, MS PRO, xD, wbudowana kamera 0.31Mpix, wyjścia/wejścia audio, wyjście VGA, wyjście S-Video, 4 x USB 2.0, LAN 100Mbit/s, wbudowany modem, Wireless LAN 54Mb/s, głośniki, mikrofon. Zasilanie: zasilacz LITEON oraz bateria Sanyo 4800mAh Waga: 2.77kg 1 2 3 4 5 6 7 następna › ostatnia » Tagi: 3692nwlmi, acer, aspire, notebook, test,lukasrz