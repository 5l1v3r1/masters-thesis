Ilość elektroniki użytkowej jaką posiadamy w swoich domach potrafi doprowadzić niejednego o zawrót głowy. Odtwarzacze DVD, kamery, aparaty cyfrowe, konsole do gier czy komputery coraz częściej wyposażane są w najnowszy standard przesyłu danych za pomocą złącza HDMI. Wszystkie te urządzenia trzeba podłączyć do jakiegoś emitera obrazu jakim może być telewizor czy rzutnik. Co jednak, gdy ilość urządzeń przewyższa liczbę wejść w TV? W takim przypadku należy użyć przełącznika, który powiększy ich liczbę. Dzisiaj zaprezentujemy przełącznik HDMI VS-481 firmy ATEN. Autor: romek - Rafał Romański Trochę teorii High Definition Multimedia Interface (HDMI) jest cyfrowym interfejsem dla sygnału audio/wideo zdolnym przesyłać pełen strumień danych bez kompresji. Dane wideo przesyłane są z wykorzystaniem technologii TMDS. HDMI pozwala łączyć ze sobą dowolne, zgodne ze standardem, urządzenia audio/wideo takie jak odtwarzacze DVD, konsole gier, komputery z monitorem lub telewizorem cyfrowym. Obecnie zaczyna wypierać starsze standardy zarówno analogowe (np.: S-Video, SCART, VGA, DVI-A) jak i cyfrowe.* O produkcie ATEN VS-481 to 4 portowy switch HDMI obsługujący standard przesyłu danych v1.2, co pozwala na oglądanie zabezpieczonych filmów w pełnej rozdzielczości HD. Produkt wspiera również inne rozdzielczości HDTV 480p, 720p, 1080i i 1080p, VGA, SVGA, SXGA (1280x1024) i UXGA (1600x1200). Urządzenie posiada zdalne sterowanie za pomocą dołączonego do zestawu pilota, dzięki któremu w łatwy sposób zmienimy kanał siedząc wygodnie na kanapie. Aten sprzedawany jest w kolorowym kartonowym pudełku, który dobrze zabezpiecza produkt przed uszkodzeniem w czasie transportu. 1 2 3 4 następna › ostatnia » Tagi: aten, aten vs-481, hdmi, przełącznik, vs-481,Rafał Romański