ASUS RT-N18U. Test interesującego i wydajnego routera 802.11n - SPIS TREŚCI 0 - ASUS RT-N18U - Test "klasyka" z 802.11n 1 - ASUS RT-N18U - Wygląd zewnętrzny 2 - ASUS RT-N18U - Interfejs konfiguracyjny cz. 1 3 - ASUS RT-N18U - Interfejs konfiguracyjny cz. 2 4 - Testy: Wi-Fi 802.11n 2,4 GHz 5 - Testy: USB / WAN / Pobór mocy 6 - Podsumowanie - Potrzebujesz porządnego routera do domu? Wybierz RT-N18U Sieci komputerowe to segment rynku, w którym praktycznie nie obserwuje się jakichkolwiek rewolucyjnych zmian. Owszem, dochodzą coraz to nowsze rozwiązania, ale mają one charakter bardziej ewolucji – do sprawdzonych i działających urządzeń dodaje się kolejne funkcje mające na celu usprawnienie komunikacji między komputerami przez sieć. Stwierdzenie to tyczy się niemalże każdego kawałka sieciowego tortu – m.in. sieci kablowych czy wreszcie bezprzewodowych, w tym Wi-Fi. Standardy rządzące tymi ostatnimi, owszem, na przełomie ostatnich lat uległy mniejszym lub większym modyfikacjom. Sęk w tym, że dla przeciętnego domowego komputerowego laika, który tak naprawdę chce, by jego sieć po zakupieniu i podłączeniu jej wszystkich składowych po prostu działała, zmiany te nie mają większego znaczenia. Pliki mają kopiować się szybko, Internet "nie mulić", a filmy w jakości 1080p przez DLNA płynnie wyświetlać się na najnowszym SmartTV stacjonującym w salonie. Do tego wszystkiego potrzeba jednak porządnego, stabilnego i funkcjonalnego routera, który będzie w stanie nadać sygnał o wystarczająco dużej mocy, by Kowalski ze swojej pajęczyny mógł korzystać w każdym zakątku domu czy mieszkania. Do szczęścia zbędne są mu więc technologiczne świeżynki z kosmosu – grunt, by było prosto, szybko i względnie tanio. Pod tym kątem przyjrzymy się bohaterowi dzisiejszego testu, jakim jest router ASUS RT-N18U. Autor: Kamil Śmieszek Ostatnim testowanym routerem spod szyldu marki ASUS był model RT-AC66U. Było to urządzenie zgodne ze stosunkowo świeżym standardem 802.11ac. Router ten kosztował dodatkowo niemało, podobnie zresztą, jak jego ulepszona wersja, model RT-AC68U, którego test zobaczycie u nas już niebawem. Oczekiwania mieliśmy zatem jasne – wydajność, wydajność i jeszcze raz wydajność. Pod tym względem ASUS RT-AC66U nas nie zawiódł i był praktycznie jednym z najlepszych, jeśli nie najlepszym routerem, jakiego w ogóle mieliśmy okazję wziąć na nasz redakcyjny warsztat i poddać różnorakim testom. Co ważne, ten ostatnio zdetronizowany flagowiec ASUSa przegonił konkurencję nie tylko pod względem wydajności w testach związanych z 802.11ac, ale także i ze starszą technologią, czyli 802.11n - zarówno w jej nieco bardziej tradycyjnej i popularnej, 2,4-gigahercowej wersji. Jeśli chodzi o wspierane technologie sieci bezprzewodowych, to testowanego RT-N18U na pierwszy rzut oka uznać można za dziadka – żadnego 802.11ac, żadnych 5 GHz czy obsługi dual band, tylko stare poczciwe 802.11n. Nie można jednak o tym urządzeniu powiedzieć, że to jakaś totalnie bezpłciowa miernota – firma ASUS wyposażyła bowiem swojego najnowszego "klasyka" w szereg autorskich rozwiązań znanych z flagowego RT-AC68U, takich jak TurboQAM, AiRadar czy AiCloud, których działanie oczywiście sprawdzimy w praktyce. Taki topowy w swoim segmencie sprzęt sieciowy ASUSa kosztował jednak przeważnie dość poważne, często nieakceptowalne dla domowego użytkownika pieniądze. Model RT-N18U wydaje się być jednak raczej przystępnie wycenionym routerem, jeśli weźmiemy pod uwagę nasze doświadczenia z flagowymi routerami firmy ASUS. Mimo wszystko, około 300 złotych za router 802.11n, to kwota dość spora i wydatek ten powinien zostać uzasadniony. Tym czymś mogącym wytłumaczyć cenę urządzenia może być szybkość przesyłania danych przez sieć Wi-Fi oraz ogólna wydajność routera. Skąd to stwierdzenie na samym początku testu? ASUS RT-N18U posiada bowiem ten sam dwurdzeniowy procesor Broadcom BCM4708 oparty (ARM Cortex A9) taktowany zegarem 800 MHz. Zastosowanie szybkiego procesora pozwalać ma, według producenta, na jednoczesną obsługę do 300,000 sesji transferu danych. Za radio Wi-Fi odpowiada również identyczny, co w droższym modelu, układ Broadcom BCM4360, którego tym razem jednak nie sklonowano, by zapewnić obsługę 802.11ac. Układ ten dzięki wsparciu technologii TurboQAM ma zapewnić szybkość działania sieci Wi-Fi na poziomie 600 Mb/s. Za równomierną dystrybucję sygnału sieciowego odpowiadać mają trzy zewnętrzne demontowalne anteny o zysku 5 dBi. Całości towarzyszy 128 MB pamięci NAND Flash oraz 256 MB pamięci DDR3. Skoro producent zamontował tu niemal identyczne podzespoły, co w swoim flagowym produkcie, nie pozostaje na nic innego, jak oczekiwać po RT-N18U ponadprzeciętnie wysokiej wydajności. 1 2 3 4 5 6 7 następna › ostatnia » ASUS RT-N18U. Test interesującego i wydajnego routera 802.11n - SPIS TREŚCI 0 - ASUS RT-N18U - Test "klasyka" z 802.11n 1 - ASUS RT-N18U - Wygląd zewnętrzny 2 - ASUS RT-N18U - Interfejs konfiguracyjny cz. 1 3 - ASUS RT-N18U - Interfejs konfiguracyjny cz. 2 4 - Testy: Wi-Fi 802.11n 2,4 GHz 5 - Testy: USB / WAN / Pobór mocy 6 - Podsumowanie - Potrzebujesz porządnego routera do domu? Wybierz RT-N18U,Kamil Śmieszek