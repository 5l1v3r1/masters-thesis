AMD Radeon R9 295X2 kontra reszta świata. Test kart graficznych - SPIS TREŚCI 0 - CrossFire z dwóch Radeonów R9 290X na jednej karcie 1 - AMD Radeon R9 295X2 - Budowa i parametry techniczne 2 - Platforma testowa i wykorzystane sterowniki 3 - Platforma FCAT do zgrywania obrazu 4 - Test 3DMark - Fire Strike Standard 5 - Test Assassin's Creed: Unity - 2560x1440 / High / MSAA OFF 6 - Test Batman: Arkham Origins - 2560x1440 / Very High / MSAA x4 7 - Test Battlefield 4 - 2560x1440 / Ultra / MSAA OFF 8 - Test CoD: Advanced Warfare - 2560x1440 / Extra / SMAA x2 / SSAA 9 - Test Crysis 3 - 2560x1440 / Very High / SMAA OFF 10 - Test Far Cry 4 - 2560x1440 / Ultra / SMAA 11 - Test Metro: Last Light - 2560x1440 / High / SSAA OFF 12 - Test Skyrim - 2560x1440 / Very High / AA x8 13 - Test Tomb Raider - 2560x1440 / Ultra / FXAA 14 - Test Watch Dogs - 2560x1440 / High / MSAA x2 15 - AMD Radeon R9 295X2 - FRAPS vs FCAT (2560x1440) 16 - Overclocking - 3DMark / Crysis 3 / Battlefield 4 / Watch Dogs 17 - Pobór mocy - Spoczynek i obciążenie 18 - Temperatury - Spoczynek i obciążenie 19 - Pomiar głośności - Spoczynek i obciążenie 20 - Podsumowanie - Co dwa rdzenie, to nie jeden? Radeon R9 295X2 jest najszybszą kartą graficzną w ofercie AMD będącą połączeniem dwóch układów wykorzystywanych w Radeonach R9 290X, funkcjonującą na zasadzie zamkniętego systemu CrossFire. Taka specyfikacja w sprzyjających warunkach zapewnia iście potworną wydajność, ale jednocześnie zmusiła inżynierów z Sunnyvale do rozwiązania kwestii bardzo wysokich temperatur, poboru mocy i kultury działania. Przedsięwzięcie było poważnym wyzwaniem, bo chyba wszyscy pamiętamy jak wyglądała sytuacja z referencyjnymi wersjami Radeonów R9 290X... Technologię multi-GPU trudno też nazwać bezproblemową, ponieważ SLI/CrossFire często nie gwarantuje dobrego skalowania, przyczyniając się niejednokrotnie do kłopotów z płynnością obrazu. Czy Radeon R9 295X2 będzie wolny od podobnych zjawisk? Postanowiliśmy to sprawdzić w naszym skromnym laboratorium... Autor: Sebastian Oktaba Łączenie kilku układów graficznych w komputerach desktopowych zainaugurował legendarny 3DFx, którego akceleratory VooDoo stanowiły jedną z największych rewolucji w historii grafiki trójwymiarowej. Właśnie wtedy pojawiła się technologia SLI (Scan Line Interleave), obecnie będąca w posiadaniu NVIDII - głównego nabywcy patentów upadającego z wielkim hukiem 3DFx. Natomiast konkurencyjne ATI jeszcze przed integracją z AMD opracowywało własne dwurdzeniowe konstrukcje m.in.: ATI Rage Maxx dysponujące parą rdzeni Rage 128 Pro. Pierwsze kroki kanadyjskiego koncernu w tym segmencie nie należały jednak do szczególnie udanych. Producent stracił wtedy na dłuższy czas zainteresowanie rozwiązaniami multi-GPU, aby dopiero w kwietniu 2008 roku zaprezentować Radeona HD 3850 X2. Później dwurdzeniowe karty graficzne ukazywały się regularnie m.in.: Radeon HD 3870 X2, Radeon HD 4870 X2, Radeon HD 5970, Radeon HD 6990 oraz Radeon HD 7990. Bohater niniejszego testu jest zatem ostatnim i najsilniejszym ogniwem tego łańcucha, który pewnie niebawem doczeka się następcy. AMD Radeon R9 295X2 to połączenie dwóch układów Hawaii XT znanych z Radeonów R9 290X na jednym laminacie, przykryte kompaktowym systemem chłodzenia wodnego. Chociaż Radeon R9 295X2 trafił do sprzedaży w kwietniu ubiegłego roku, dotychczas nie sprawdziliśmy możliwości tego monstrum, uznając za bezcelowe testowanie konfiguracji SLI/CrossFire przy pomocy programu FRAPS. Tutaj wykresy słupkowe całej prawdy nie powiedzą - potrzebna jest bardziej dogłębna analiza. Ponieważ od jakiegoś czasu dysponujemy narzędziem FCAT do mierzenia czasu generowania klatek na sekundę, postanowiliśmy teraz nadrobić haniebne zaległości i ściągnęliśmy Radeona R9 295X2 do celów porównawczych. Pomiary przeprowadziliśmy na sterownikach Catalyst 14.12 Omega, które rzekomo poprawiają w niektórych grach problemy z kompatybilnością, wysokim frametime i narzutem sterownika na procesor, mogącym skutecznie hamować osiągi Radeona R9 295X2. Szczerze powiedziawszy nauczony doświadczeniem spodziewałem się kłopotów, zwłaszcza pamiętając przygody z Radeonami HD 6990 i HD 7990, których nie raczej nazwałbym przyjemnymi. Pod niezwykle wymowną nazwą kodową Vesuvius znajdziemy tandem 28 nm rdzeni Hawaii XT, przykrytych hybrydowym systemem chłodzenia ze zintegrowanym blokiem wodnym, którego TDP wynosi zatrważające 500W. Na szczęście niczego oprócz dwóch wtyczek zasilania 8-pin podłączać nie musimy - konstrukcja jest całkowicie samowystarczalna. Otrzymujemy więc podwójną ilość jednostek cieniujących (2x 2816), jednostek teksturujących (2x 176) oraz ROP-ów (2x 64). Taktowania rdzeni ustalono na poziomie 1018 MHz, czyli odrobinę wyżej od referencyjnego Radeona R9 290X. Pamięci pracują ze standardową częstotliwością 5000 MHz, zaś każdy układ graficzny dysponuje 4GB GDDR5 na 512-bitowej magistrali, której wbrew marketingowym dyrdymałom nie należy sumować. Testy wykonaliśmy tylko w rozdzielczości 2560x1440, ponieważ 1920x1080 nie stanowi dla Radeona R9 295X2 żadnego wyzwania, natomiast szumnie reklamowane 4K wciąż pozostaje pieśnią przyszłości. 1 2 3 4 5 6 7 8 9 … następna › ostatnia » AMD Radeon R9 295X2 kontra reszta świata. Test kart graficznych - SPIS TREŚCI 0 - CrossFire z dwóch Radeonów R9 290X na jednej karcie 1 - AMD Radeon R9 295X2 - Budowa i parametry techniczne 2 - Platforma testowa i wykorzystane sterowniki 3 - Platforma FCAT do zgrywania obrazu 4 - Test 3DMark - Fire Strike Standard 5 - Test Assassin's Creed: Unity - 2560x1440 / High / MSAA OFF 6 - Test Batman: Arkham Origins - 2560x1440 / Very High / MSAA x4 7 - Test Battlefield 4 - 2560x1440 / Ultra / MSAA OFF 8 - Test CoD: Advanced Warfare - 2560x1440 / Extra / SMAA x2 / SSAA 9 - Test Crysis 3 - 2560x1440 / Very High / SMAA OFF 10 - Test Far Cry 4 - 2560x1440 / Ultra / SMAA 11 - Test Metro: Last Light - 2560x1440 / High / SSAA OFF 12 - Test Skyrim - 2560x1440 / Very High / AA x8 13 - Test Tomb Raider - 2560x1440 / Ultra / FXAA 14 - Test Watch Dogs - 2560x1440 / High / MSAA x2 15 - AMD Radeon R9 295X2 - FRAPS vs FCAT (2560x1440) 16 - Overclocking - 3DMark / Crysis 3 / Battlefield 4 / Watch Dogs 17 - Pobór mocy - Spoczynek i obciążenie 18 - Temperatury - Spoczynek i obciążenie 19 - Pomiar głośności - Spoczynek i obciążenie 20 - Podsumowanie - Co dwa rdzenie, to nie jeden? Tagi: amd, crossfire, fcat, gtx 980, gtx titan x, karta graficzna, nvidia, r9 290x, r9 295x2, radeon, test,Sebastian Oktaba