Test słuchawek ICY BOX IB-HPh2 - Tańsza wersja Beats Studio? - SPIS TREŚCI 0 - Test słuchawek ICY BOX IB-HPh2 1 - ICY BOX IB-HPh2 - Wygląd zewnętrzny 2 - ICY BOX IB-HPh2 - Testy 3 - Podsumowanie: Czy warto kupić słuchawki ICY BOX? Większość z nas ze słuchawek korzysta bardzo często, o ile nie codziennie - używamy ich przy komputerze do grania, słuchania muzyki lub też wieczorami przy oglądaniu filmów. Na tym jednak ich użytkowanie się nie kończy, gdyż wykorzystujemy je również w autobusach, tramwajach lub pociągach umilając sobie czas spędzony na dojazdach do szkoły, uczelni bądź pracy. Do redakcji dotarł całkiem ciekawy zestaw firmy ICY BOX stworzony szczególnie z myślą o "podróżnikach". Model IB-HPh2, który przyjemność mieliśmy przetestować skierowany, został przede wszystkim do użytkowników poszukujących słuchawek o znakomitych parametrach dotyczących redukcji szumów pochodzących z zewnątrz, lecz również oferujących znakomite wrażenia dźwiękowe. Producent reklamuje je w znaczącym stopniu jako model dysponujący potężnym basem, wysokim poziomem głośności oraz czystym dźwiękiem. Czy słuchawki faktycznie charakteryzują się takimi właściwościami? Sprawdzimy to już za chwilę... Autor: Tomasz Kowalski Testowane słuchawki dostępne są na rynku w cenie zaczynającej się od poziomu 350 złotych, więc nie mówimy tutaj wcale o najniższej półce cenowej. Osoby zwracające w szczególności uwagę na wygląd sprzętu nie powinny mieć powodów do narzekania, gdyż model ten dostępny jest w sprzedaży w aż siedmiu wersjach kolorystycznych, zatem każdy znajdzie dla siebie coś odpowiedniego. W naszych testach mieliśmy przyjemność korzystać z wersji w kolorze fioletowym. Jedną z najciekawszych funkcji w najnowszym modelu firmy ICY BOX jest niewątpliwie system aktywnej redukcji szumów, który do działania wymaga stosowania dwóch baterii typu AAA. Zasada działania polega na wyłapaniu przy pomocy wbudowanego mikrofonu niechcianych dźwięków otoczenia, porównania ich z aktualnie słuchanym utworem oraz nadania zmodyfikowanego sygnału, co sprawia, iż dźwięki otoczenia zostają wyciszone. Słuchawki od ICY BOX wyposażone zostały także w całkiem spore, 40-milimetrowe przetworniki, a producent zapewnia, iż charakteryzują się one bardzo wysoką głośnością. Impedancja na poziomie 32 omów sprawia, iż wszelakie telefony, czy odtwarzacze muzyczne lub karty dźwiękowe nie będą miały większych problemów z ich napędzeniem. Pod względem budowy, słuchawki ICY BOX są bardzo podobne do o wiele bardziej znanego modelu Beats by Dr. Dre Studio - niewątpliwie projektanci zaczerpnęli z niego większość pomysłów dotyczących między innymi systemu składania, redukcji szumów, a także po części konstrukcji. Na tym podobieństwa się nie kończą, gdyż nawet dodatkowy pokrowiec wygląda niemal identycznie jak w modelu Beats, jednak na korzyść testowanego produktu przemawia niemal dwukrotnie niższa cena. Zerknijmy jednak na dokładniejszą specyfikację techniczną słuchawek. Charakterystyka słuchawek ICY BOX IB-HPh2: Typ: Zamknięte Przetworniki: 40 mm Pasmo przenoszenia: 20-20000 Hz Impedancja: @1 kHz 32 Ohm Materiał: Plastik / Metal Czułość: 110dB (+/- 2dB) Nauszniki: Skóra proteinowa, oddychalna Izolacja: -10 dB ~ -18 dB Źródło zasilania: dwie baterie AAA Aktywna redukcja szumów Waga: 270 gramów 24 miesiące gwarancji W trakcie testów niestety nie dysponowaliśmy słuchawkami Beats by Dr. Dre Studio, przez co dokładne porównanie i odniesienie do nich nie jest możliwe. Przed ewentualnym zakupem droższych najlepiej jednak wysłuchać oba zestawy, gdyż może okazać się, że podobieństwo modelu ICY BOX nie koniecznie musi się kończyć wyłącznie na wyglądzie. Dość mocno rozreklamowana marka Beats z pewnością nie sprzedaje bowiem produktów po zaniżonych cenach. Nie przedłużajmy już więcej i przyjrzyjmy się dokładnie budowie słuchawek ICY BOX IB-HPh2. 1 2 3 4 następna › ostatnia » Test słuchawek ICY BOX IB-HPh2 - Tańsza wersja Beats Studio? - SPIS TREŚCI 0 - Test słuchawek ICY BOX IB-HPh2 1 - ICY BOX IB-HPh2 - Wygląd zewnętrzny 2 - ICY BOX IB-HPh2 - Testy 3 - Podsumowanie: Czy warto kupić słuchawki ICY BOX?,Tomasz Kowalski