Pojawienie się Internetu i rosnąca szybkość połączeń, z jakich możemy korzystać spowodowały, że w wielu przypadkach nie stosujemy już kompresji danych: ta wciąż istnieje, ale najczęściej jest dla nas niewidoczna i dotyczy np. przesyłanych stron internetowych czy kodeków używanych w multimediach, także tych umieszczanych w Internecie. Przy przesyłaniu wielu niewielkich plików archiwizacja wciąż jest jednak narzędziem bardzo przydatnym i ułatwiającym pracę. W ostatnim czasie pojawiła się nowa wersja popularnej aplikacji PeaZip i z tego powodu trafiła ona do tego odcinka z cotygodniowego cyklu przydatnych i najczęściej darmowych aplikacji. Jest to udostępniany zupełnie bezpłatnie archiwizer mogący pochwalić się prostym, czytelnym interfejsem, obsługą wielu plików, a także sporymi możliwościami. 7-Zip, czy WinRAR? A moze jednak PeaZip? Ten program łączy w sobie najlepsze cechy obu wymienionych wcześniej aplikacji. Rzecz jasna użytkownicy mają swoje ulubione programy – wiele osób z powodzeniem wykorzystuje darmowego 7-Zipa, inni wolą WinRAR-a i to zarówno w wersji z zakupioną licencją, jak i wykorzystywanym przez wieczność okresie próbnym. Nie stanowi to co prawda jeszcze żadnego tłumu, ale na rynku nie brakuje i innych aplikacji do kompresji. Czy jest tu więc jeszcze miejsce dla PeaZip? Oczywiście, że tak – ta aplikacja łączy w sobie zalety obu tych najpopularniejszych: jest darmowa, czytelna, wspiera wiele formatów, a na dodatek możemy liczyć na stosunkowo częste, regularne aktualizacje zwiększające możliwości i w razie potrzeby poprawiające bezpieczeństwo. Aplikację zdecydowanie warto wypróbować. Choć program jest dostępny w polskiej wersji językowej, to w przypadku instalatora musimy skorzystać z edycji angielskiej. Użytkownik może wybrać domyślne ustawienia – które w większości wypadków są w zupełności wystarczającym i dobrym wyborem – albo też samodzielnie ustalić pewne aspekty już na tym etapie. W ramach nich wybieramy lokalizację do instalacji, pozycje wyświetlane w menu kontekstowym, a także przejęcie obsługi plików o określonych rozszerzeniach. Ustawienia te możemy rzecz jasna zmienić już po zakończeniu instalacji i przejściu do konfiguracji. Warto się do niej udać choćby ze względu na wspomniany język. Domyślnie PeaZip przywita nas bowiem wersją angielską, a wystarczy zmienić plik używanego tłumaczenia. PeaZip nie korzysta z własnego mechanizmu stylowania okien, pozostawia to systemowi i wita nas w efekcie prostym układem z paskiem narzędziowym, panelem bocznym z najważniejszymi lokalizacjami i głównym oknem z zawartością aktualnie przeglądanego folderu. Całość stanowi nie tylko archiwizera, ale również menadżera plików: program informuje nas o liczbie plików i katalogów, ilości wolnego miejsca na dysku, umożliwia przechodzenie po drzewie katalogów, a także tworzenie nowych katalogów i wyświetlanie danych na różny sposób (miniaturki, szczegółowe listy). Nie zabrakło rzecz jasna funkcji kopiowania, przenoszenia, zmian nazw, a nawet nadpisywania danych. W razie potrzeby z poziomu tego podręcznego eksploratora otworzymy także wiersz polecenia i konsolę PowerShell. Jako aplikacja do pakowania i rozpakowywania plików PeaZip spisuje się świetnie – program obsługuje według autorów ponad 180 formatów danych, a najważniejsze z nich to: 7Z, ARC, BZip2, GZip, PEA, QUAD/BALZ, TAR, UPX, WIM, XZ, ZIP, a także RAR i RAR5. Oczywiście w nie każdym formacie będziemy mogli pliki pakować – te ostatnie z nich, czyli RAR, to formaty własnościowe i program ogranicza się do ich odczytywania i rozpakowywania. Podczas tworzenia nowego archiwum możemy podzielić je na pliki zgodnie z popularnymi nośnikami (dyskietka, płyta CD, DVD, DVD DL i Blu-Ray), możliwe jest także tworzenie samorozpakowujących się archiwów i zabezpieczanie danych – wprowadzany w takim przypadku hasło lub plik-klucz, a dane są zaszyfrowane algorytmem AES-256. Rzecz jasna do wykonywania tych operacji nie musimy używać głównego okna programu. Integracja z menu kontekstowym umożliwia wykonywanie szybkich operacji na danych, natychmiastowe pakowanie do określonego formatu, a także np. pakowanie do ZIP i przesyłanie archiwum mailem. Okienko aplikacji obsługuje przeciąganie i upuszczanie, a bardziej zaawansowani użytkownicy chcący zautomatyzować niektóre zadania, mogą korzystać z wiersza poleceń. Istotna jest tu także kwestia szybkości działania. Porównania wykonane przez autorów pokazują, że PeaZip radzi sobie lepiej niż konkurencja w postaci np. IZArc, WinZip i WinRAR, zarówno pod względem poziomu kompresji (choć tu różnice nie są zbyt duże), jak i czasu wykonywania operacji. Rzecz jasna w praktycznym zastosowaniu wyniki mogą być inne, wszystko zależy bowiem od konkretnych danych. Program nadaje się nie tylko do archiwzowania danych – gdy zajrzymy w dostępne opcje, przekonamy się, że programiści uraczyli nas wieloma funkcjami. Opcje naprawcze to standard, ale już wbudowany menadżer haseł z notatkami trudno nazwać funkcją typową dla takiego oprogramowanie. Za sprawą budowane w aplikację PeaUtils możemy sprawdzać sumy kontrolne CRC32, generować hashe plików (MD5, Ripemd160, SHA1, SHA256), a także bezpiecznie usuwać dane, kiedy to aplikacja automatycznie zajmie się tym, aby były one nadpisane. Nie zabrakło i funkcji zerowania przestrzeni dyskowej i wyświetlania zmiennych środowiskowych skonfigurowanych w systemie Windows. Program posiada wbudowany benchmark oceniający wydajność m.in. procesora i pamięci RAM, można go więc wykorzystać do analizy szybkości komputerów w zadaniach związanych z archiwizacją. Najnowsza wersja PeaZip oznaczona numerem 6.0 skupia się na poprawkach błędów – kod aplikacji wyczyszczono ze zbędnych fragmentów zapewniających zgodność ze starszymi Windows 9x, przez co stała się ona lżejsza i bezpieczniejsza. W ustawieniach znajdziemy z kolei dodatkowe skórki graficzne: program obsługuje takie dodatki, choć to, co jest oferowane domyślnie, zapewnia nam jedynie podstawowe zmiany kolorów i ikon. Oprócz tego nowa edycja wprowadzać pełną obsługę kodowania Unicode i rozszerza opcje rozpakowywania archiwów o rekursywne tworzenie katalogów z archiwum. Autorzy zaktualizowali ponadto wszystkie biblioteki zapewniające zgodność z obsługiwanymi archiwami i dla przykładu 7z został podniesiony do wersji 15.14. Pobierz PeaZip 6.0 (wersja 32-bitowa) Pobierz PeaZip 6.0 (wersja 64-bitowa) PeaZip jest dostępny w wersjach dla systemu Windows, Linux i BSD. Autorzy zdecydowali się na udostępnienie pod okienka wydania zarówno 32, jak i 64-bitowego. Dzięki temu aplikacja jest w stanie wykorzystać cały potencjał nowoczesnych procesorów podczas obsługi dużych archiwów. Nie zabrakło także wersji portable dla osób, które nie chcą instalować aplikacji, lub wolą korzystać z niej w formie przenośnej na pendrive. Czy warto z niego korzystać? Każdy powinien sprawdzić program samodzielnie – na pewno jest to lepszy wybór niż używanie WinRAR-a bez wykupionej licencji. Konkurencja ze strony 7-Zipa też w wielu aspektach wypada gorzej, nie oferuje bowiem aż tylu funkcji, co PeaZip. Źródło: PurePC.pl Tagi: 7-Zip, archiwizacja, dekompresja, kompresja, pakowanie, PeaZip, WinRAR,Łukasz TkaczPojawienie się Internetu i rosnąca szybkość połączeń, z jakich możemy korzystać spowodowały, że w wielu przypadkach nie stosujemy już kompresji danych: ta wciąż istnieje, ale najczęściej jest dla nas niewidoczna i dotyczy np. przesyłanych stron internetowych czy kodeków używanych w multimediach, także tych umieszczanych w Internecie. Przy przesyłaniu wielu niewielkich plików archiwizacja wciąż jest jednak narzędziem bardzo przydatnym i ułatwiającym pracę. W ostatnim czasie pojawiła się nowa wersja popularnej aplikacji PeaZip i z tego powodu trafiła ona do tego odcinka z cotygodniowego cyklu przydatnych i najczęściej darmowych aplikacji. Jest to udostępniany zupełnie bezpłatnie archiwizer mogący pochwalić się prostym, czytelnym interfejsem, obsługą wielu plików, a także sporymi możliwościami. 7-Zip, czy WinRAR? A moze jednak PeaZip? Ten program łączy w sobie najlepsze cechy obu wymienionych wcześniej aplikacji. Rzecz jasna użytkownicy mają swoje ulubione programy – wiele osób z powodzeniem wykorzystuje darmowego 7-Zipa, inni wolą WinRAR-a i to zarówno w wersji z zakupioną licencją, jak i wykorzystywanym przez wieczność okresie próbnym. Nie stanowi to co prawda jeszcze żadnego tłumu, ale na rynku nie brakuje i innych aplikacji do kompresji. Czy jest tu więc jeszcze miejsce dla PeaZip? Oczywiście, że tak – ta aplikacja łączy w sobie zalety obu tych najpopularniejszych: jest darmowa, czytelna, wspiera wiele formatów, a na dodatek możemy liczyć na stosunkowo częste, regularne aktualizacje zwiększające możliwości i w razie potrzeby poprawiające bezpieczeństwo. Aplikację zdecydowanie warto wypróbować. Choć program jest dostępny w polskiej wersji językowej, to w przypadku instalatora musimy skorzystać z edycji angielskiej. Użytkownik może wybrać domyślne ustawienia – które w większości wypadków są w zupełności wystarczającym i dobrym wyborem – albo też samodzielnie ustalić pewne aspekty już na tym etapie. W ramach nich wybieramy lokalizację do instalacji, pozycje wyświetlane w menu kontekstowym, a także przejęcie obsługi plików o określonych rozszerzeniach. Ustawienia te możemy rzecz jasna zmienić już po zakończeniu instalacji i przejściu do konfiguracji. Warto się do niej udać choćby ze względu na wspomniany język. Domyślnie PeaZip przywita nas bowiem wersją angielską, a wystarczy zmienić plik używanego tłumaczenia. PeaZip nie korzysta z własnego mechanizmu stylowania okien, pozostawia to systemowi i wita nas w efekcie prostym układem z paskiem narzędziowym, panelem bocznym z najważniejszymi lokalizacjami i głównym oknem z zawartością aktualnie przeglądanego folderu. Całość stanowi nie tylko archiwizera, ale również menadżera plików: program informuje nas o liczbie plików i katalogów, ilości wolnego miejsca na dysku, umożliwia przechodzenie po drzewie katalogów, a także tworzenie nowych katalogów i wyświetlanie danych na różny sposób (miniaturki, szczegółowe listy). Nie zabrakło rzecz jasna funkcji kopiowania, przenoszenia, zmian nazw, a nawet nadpisywania danych. W razie potrzeby z poziomu tego podręcznego eksploratora otworzymy także wiersz polecenia i konsolę PowerShell. Jako aplikacja do pakowania i rozpakowywania plików PeaZip spisuje się świetnie – program obsługuje według autorów ponad 180 formatów danych, a najważniejsze z nich to: 7Z, ARC, BZip2, GZip, PEA, QUAD/BALZ, TAR, UPX, WIM, XZ, ZIP, a także RAR i RAR5. Oczywiście w nie każdym formacie będziemy mogli pliki pakować – te ostatnie z nich, czyli RAR, to formaty własnościowe i program ogranicza się do ich odczytywania i rozpakowywania. Podczas tworzenia nowego archiwum możemy podzielić je na pliki zgodnie z popularnymi nośnikami (dyskietka, płyta CD, DVD, DVD DL i Blu-Ray), możliwe jest także tworzenie samorozpakowujących się archiwów i zabezpieczanie danych – wprowadzany w takim przypadku hasło lub plik-klucz, a dane są zaszyfrowane algorytmem AES-256. Rzecz jasna do wykonywania tych operacji nie musimy używać głównego okna programu. Integracja z menu kontekstowym umożliwia wykonywanie szybkich operacji na danych, natychmiastowe pakowanie do określonego formatu, a także np. pakowanie do ZIP i przesyłanie archiwum mailem. Okienko aplikacji obsługuje przeciąganie i upuszczanie, a bardziej zaawansowani użytkownicy chcący zautomatyzować niektóre zadania, mogą korzystać z wiersza poleceń. Istotna jest tu także kwestia szybkości działania. Porównania wykonane przez autorów pokazują, że PeaZip radzi sobie lepiej niż konkurencja w postaci np. IZArc, WinZip i WinRAR, zarówno pod względem poziomu kompresji (choć tu różnice nie są zbyt duże), jak i czasu wykonywania operacji. Rzecz jasna w praktycznym zastosowaniu wyniki mogą być inne, wszystko zależy bowiem od konkretnych danych. Program nadaje się nie tylko do archiwzowania danych – gdy zajrzymy w dostępne opcje, przekonamy się, że programiści uraczyli nas wieloma funkcjami. Opcje naprawcze to standard, ale już wbudowany menadżer haseł z notatkami trudno nazwać funkcją typową dla takiego oprogramowanie. Za sprawą budowane w aplikację PeaUtils możemy sprawdzać sumy kontrolne CRC32, generować hashe plików (MD5, Ripemd160, SHA1, SHA256), a także bezpiecznie usuwać dane, kiedy to aplikacja automatycznie zajmie się tym, aby były one nadpisane. Nie zabrakło i funkcji zerowania przestrzeni dyskowej i wyświetlania zmiennych środowiskowych skonfigurowanych w systemie Windows. Program posiada wbudowany benchmark oceniający wydajność m.in. procesora i pamięci RAM, można go więc wykorzystać do analizy szybkości komputerów w zadaniach związanych z archiwizacją. Najnowsza wersja PeaZip oznaczona numerem 6.0 skupia się na poprawkach błędów – kod aplikacji wyczyszczono ze zbędnych fragmentów zapewniających zgodność ze starszymi Windows 9x, przez co stała się ona lżejsza i bezpieczniejsza. W ustawieniach znajdziemy z kolei dodatkowe skórki graficzne: program obsługuje takie dodatki, choć to, co jest oferowane domyślnie, zapewnia nam jedynie podstawowe zmiany kolorów i ikon. Oprócz tego nowa edycja wprowadzać pełną obsługę kodowania Unicode i rozszerza opcje rozpakowywania archiwów o rekursywne tworzenie katalogów z archiwum. Autorzy zaktualizowali ponadto wszystkie biblioteki zapewniające zgodność z obsługiwanymi archiwami i dla przykładu 7z został podniesiony do wersji 15.14. Pobierz PeaZip 6.0 (wersja 32-bitowa) Pobierz PeaZip 6.0 (wersja 64-bitowa) PeaZip jest dostępny w wersjach dla systemu Windows, Linux i BSD. Autorzy zdecydowali się na udostępnienie pod okienka wydania zarówno 32, jak i 64-bitowego. Dzięki temu aplikacja jest w stanie wykorzystać cały potencjał nowoczesnych procesorów podczas obsługi dużych archiwów. Nie zabrakło także wersji portable dla osób, które nie chcą instalować aplikacji, lub wolą korzystać z niej w formie przenośnej na pendrive. Czy warto z niego korzystać? Każdy powinien sprawdzić program samodzielnie – na pewno jest to lepszy wybór niż używanie WinRAR-a bez wykupionej licencji. Konkurencja ze strony 7-Zipa też w wielu aspektach wypada gorzej, nie oferuje bowiem aż tylu funkcji, co PeaZip. Źródło: PurePC.pl Tagi: 7-Zip, archiwizacja, dekompresja, kompresja, pakowanie, PeaZip, WinRAR,Łukasz Tkacz