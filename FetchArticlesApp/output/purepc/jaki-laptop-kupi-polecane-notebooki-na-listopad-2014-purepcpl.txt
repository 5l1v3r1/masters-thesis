Jaki laptop kupić? Polecane notebooki na Listopad 2014 - SPIS TREŚCI 0 - Polecane notebooki na Listopad 2014 1 - Jaki laptop do 1500 złotych 2 - Jaki laptop do 2000 złotych 3 - Jaki laptop do 2500 złotych 4 - Jaki laptop do 3000 złotych 5 - Jaki laptop do 3500 złotych 6 - Jaki laptop do 4000 złotych 7 - Jaki laptop do 4500 złotych 8 - Jaki laptop do 5000 złotych 9 - Jaki laptop do 5500 złotych 10 - Jaki laptop do 6000 złotych 11 - Jaki laptop bez limitu cenowego Jakiego notebooka wybrać? Który laptop jest najlepszy w cenie od 2000 do 3000 złotych? Szukam notebooka do grania, pracy lub biura - co polecacie? Takie pytania dosłownie zalewają fora internetowe, ponieważ wybór właściwego sprzętu mobilnego jest trudnym zadaniem, zwłaszcza jeśli niespecjalnie wiemy czego oczekujemy, dysponując tylko określoną kwotą. Całą sprawę dodatkowo utrudnia fakt, że producenci oferują setki najróżniejszych modeli, więc wchodząc do sklepu bez odpowiedniego przygotowania, najczęściej zostajemy na łasce sprzedającego. Dlatego stworzyliśmy listę polecanych notebooków, którą na potrzeby niniejszego poradnika zakupowego podzieliliśmy na dziesięć przedziałów cenowych (plus segment bez limitu), gdzie w każdym umieściliśmy trzy laptopy do różnych zastosowań, które naszym skromnym zdaniem są warte zakupu. Autorzy: Kamil Śmieszek i Tomasz Kowalski Wspomniane wcześniej fora dyskusyjne stanowią świetną bazę do poszukiwań idealnego notebooka, wielu użytkowników korzysta z międzyludzkiej pomocy, jednak większość wolałaby zapewne otrzymać propozycje interesujących produktów wyłożone czarno na białym. W tym własnie celu powstała nasza publikacja, która ma zdecydowanie ułatwić wybór laptopa przeciętnemu Kowalskiemu lub Nowakowi, biorąc pod uwagę sposób jego późniejszego wykorzystania. Na następnych stronach poradnika prezentujemy notebooki, które naszym zdaniem dobrze sprawdzą się w zastosowaniach biurowych, będą stanowić rozsądny wybór jako kompan podróży czy sprzęt dla mobilnego gracza. Oprócz kryterium cenowego zwracaliśmy szczególną uwagę na takie aspekty jak zastosowane komponenty, jakość wykonania i przede wszystkim szeroko rozumianą mobilność. Naturalnie, dużo zależy od przyjętego pułapu kwotowego, bowiem notebooki za około 2000 złotych nijak mają się do konstrukcji dla graczy za ponad 4000 złotych, niemniej droższe maszyny również znajdziecie w poniższym artykule. 1500 ZŁOTYCH2000 ZŁOTYCH2500 ZŁOTYCH3000 ZŁOTYCH3500 ZŁOTYCH4000 ZŁOTYCH4500 ZŁOTYCH5000 ZŁOTYCH5500 ZŁOTYCH6000 ZŁOTYCHBez limitu Wybór odpowiedniego notebooka utrudnia sytuacja, gdy upatrzymy sobie określony model, ale zaczynamy drążyć temat od strony konfiguracji, których zwykle jest kilka lub kilkanaście. Często różnica w cenie między wersją podstawową i najbardziej wypasioną przekracza ponad tysiąc złotych. Co wówczas uczynić? Kupić droższy lecz bogato skonfigurowany wariant notebooka średniej klasy, czy zainwestować w sprzęt charakteryzujący się lepszą jakością wykonania, ale posiadający słabsze komponenty? Wiadomo, że znaczna ilość osób ulegnie pokusie i pójdzie drogą szumnie nagłaśnianych gigabajtów, gigaherców oraz liczby rdzeni procesora. Należy mieć jednak na uwadze, że obranie takiego kierunku w poszukiwaniach odpowiedniego laptopa niekoniecznie jest dobrym rozwiązaniem. Pamiętajmy, że świat notebooków rządzi się innymi prawami, niż komputerów desktopowych. Kupno laptopa to spore wyzwanie, zwłaszcza iż naprawdę ogromny wybór i różnorodność konstrukcji nie ułatwiają tego zadania. Najpierw warto określić swoje potrzeby, a później rozpocząć poszukiwania konkretnego modelu. Dlatego żeby przygotować niniejsze zestawienie, sprawdziliśmy dziesiątki, jeśli nie setki notebooków dostępnych w sklepach internetowych. Dokonaliśmy także wyboru konfiguracji, naszym skromnym zdaniem, najbardziej sensownej w danym przedziale cenowym. To karkołomne zadanie utrudniały same sklepy, oferując poszczególne modele laptopów o określonych parametrach w ustawieniach występujących tylko u nich, podczas gdy konkurencja miała już inne zestawy. Najczęściej tyczy się to ilości RAM, zastosowanej pamięci masowej (HDD/SSD) czy rozdzielczości matrycy. Dlatego nasz poradnik przygotowaliśmy w oparciu o portal cenowarka.pl - popularną porównywarkę cenową sprzętu elektronicznego. Taki wybór punktu odniesienia podyktowany został bardzo dużym zróżnicowaniem ofert, bowiem polecanie jednego sklepu utrudniłoby wstawienie części modeli. Testy notebooków na portalu PurePC.pl 1 2 3 4 5 6 7 8 9 … następna › ostatnia » Jaki laptop kupić? Polecane notebooki na Listopad 2014 - SPIS TREŚCI 0 - Polecane notebooki na Listopad 2014 1 - Jaki laptop do 1500 złotych 2 - Jaki laptop do 2000 złotych 3 - Jaki laptop do 2500 złotych 4 - Jaki laptop do 3000 złotych 5 - Jaki laptop do 3500 złotych 6 - Jaki laptop do 4000 złotych 7 - Jaki laptop do 4500 złotych 8 - Jaki laptop do 5000 złotych 9 - Jaki laptop do 5500 złotych 10 - Jaki laptop do 6000 złotych 11 - Jaki laptop bez limitu cenowego Tagi: co kupić, jaki laptop, laptop, notebook, polecane notebooki, poradnik, zestawienie laptopów,Kamil Śmieszek