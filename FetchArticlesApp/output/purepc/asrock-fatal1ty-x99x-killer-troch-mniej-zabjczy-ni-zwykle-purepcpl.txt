ASRock Fatal1ty X99X Killer - Trochę mniej zabójczy niż zwykle - SPIS TREŚCI 0 - Socket LGA 2011-3 w wydaniu dla graczy 1 - Charakterystyka chipsetu Intel X99 2 - ASRock Fatal1ty X99X Killer - Budowa i wyposażenie 3 - ASRock Fatal1ty X99X Killer - Wygląd UEFI 4 - ASRock Fatal1ty X99X Killer - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Killer trochę mniej zabójczy niż zwykle Kontynuujemy naszą przygodę z płytami głównymi wyposażonymi w gniazdo LGA 2011-3, zatem po sprawdzeniu propozycji ASUS i MSI, przyszedł czas na modele z chipsetem X99 od innych producentów. Nieprzypadkowo na kolejną ofiarę wybraliśmy ASRock Fatal1ty X99X Killer, czyli konstrukcję przeznaczoną dla wymagających graczy, ale faktycznie spełniającą rolę uniwersalnej platformy praktycznie do wszystkiego. Najmłodsze dziecko tajwańskiego koncernu oferuje całkiem niezłe wyposażenie i będzie groźnym rywalem MSI X99 Gaming 7. Wprawdzie 1000 złotych za płytę główną to potężna sumka, zwłaszcza w porównaniu do LGA 1150, jednak w kategorii LGA 2011-3 mieszcząca w dolnych granicach widełek cenowych. Czy warto zainteresować się ASRock Fatal1ty X99X Killer? Autor: Sebastian Oktaba Procesory Intel Haswell-E wykorzystują rozwiązania znane z architektury Haswell wprowadzonej pierwotnie na Socket LGA 1150, gdzie zintegrowany kontroler napięcia (FIVR - Full Integrated Voltage Regulator - kliknij, aby zobaczyć konspekt) umieszczono bezpośrednio w jednostce obliczeniowej, zamiast jak wcześniej w sekcji zasilania płyty głównej. Napięcie jest zatem obniżane przez układ regulujący, gdzie następnie zostaje rozdzielone pomiędzy poszczególne moduły wchodzące w skład podsystemu zasilania. Skutkiem tego pozycja płyty głównej w procesie podkręcania słabnie. Ważną zaletą platformy Intel X99 nad tańszymi modelami mainstream'owymi jest natomiast możliwość tworzenia pełnowartościowych konfiguracji złożonych z kilku kart graficznych AMD/NVIDIA, trzeba jednak mieć świadomość, iż wszystko zależy od zastosowanego procesora. Core i7-5960X, Core i7-5930K oferują 40 linii, podczas gdy Core i7-5820K tylko 28 linii, co automatycznie zawęża perspektywy rozbudowy (dla porównania Core i7-4790K udostępnia 16 linii). Warto jeszcze dodać, że gniazda LGA 2011 (X79 Sandy & Ivy Bridge-E) oraz LGA 2011-3 (X99 Haswell-E) pomimo ogólnych podobieństw są niekompatybilne, dlatego zakup procesora oznacza konieczność dobrania odpowiedniej płyty głównej. Podobnie sytuacja wygląda z pamięciami - niezbędne są moduły DDR4. ASRock Fatal1ty X99X Killer to ciekawie zapowiadająca się konstrukcja z chipsetem Intel X99, teoretycznie dedykowana graczom, jednak platformę LGA 2011-3 trudno nazwać stricte rozrywkową. Seria Killer w wykonaniu firmy ASRock obejmuje już modele dla gniazda LGA 1150, AM3+, FM2+ oraz LGA 2011-3, niemniej logotyp Fatal1ty osobom obeznanym z rynkiem komponentów powinien być doskonale znany. Występował wszak na słuchawkach Creative, kartach graficznych XFX, zasilaczach OCZ i... płytach głównych nieistniejącej już firmy ABIT. Pomijając marketingową otoczkę całego zabiegu, coraz mniej czytelną dla młodszej klienteli (szczyt kariery Fatal1ty przypada na rozkwit sceny Quake III), trzeba uczciwie przyznać, że ASRock dobrze wykorzystał potencjał marki. Legendarny H87 Fatal1ty Killer był bodajże pierwszą konstrukcją pozwalającą na podkręcanie odblokowanych procesorów na chipsecie innym, niż dedykowane temu zadaniu Intel Z87. Sprzęt oferował też stosunkowo niezłe wyposażenie w bardzo atrakcyjnej cenie, co tylko dopełniło całości stawiając konkurencję w zdecydowanie gorszym świetle. Seria na stracie nie mogła chyba otrzymać lepszej reklamy i dzięki temu ASRock H87 Fatal1ty Killer cieszył się ogromnym powodzeniem. Później rozgłos trochę ucichł, kolejni reprezentanci rodziny nie narobili już równie dużego zamieszania, ale produkty stały się dobrze rozpoznawalne. Orientacyjne ceny płyt głównych Dane z Cenowarka.pl na dzień 18.10.2014 Wartość w złotych 200 400 600 800 1000 1200 1400 1600 1800 ASUS ROG Rampage V Extreme Intel X99, 8x DDR4, E-ATX 1680 MSI X99S Gaming 9 AC Intel X99, 8x DDR4, E-ATX 1500 Gigabyte GA-X99-Gaming 5 Intel X99, 8x DDR4, ATX 1100 MSI X99S Gaming 7 Intel X99, 8x DDR4, ATX 1000 ASRock Fatal1ty X99X Killer Intel X99, 8x DDR4, ATX 1000 ASRock X99 Extreme4 Intel X99, 8x DDR4, ATX 850 MSI X99S SLI Plus Intel X99, 8x DDR4, ATX 800 ASUS ROG Maximus VII Ranger Intel Z97, 4x DDR3, ATX 650 ASRock Z97 Extreme4 Intel Z97, 4x DDR3, ATX 500 ASRock Fatal1ty X99X Killer to ciekawie zapowiadająca się konstrukcja z chipsetem Intel X99, teoretycznie dedykowana graczom, jednak platformę LGA 2011-3 trudno nazwać stricte rozrywkową. Nie chodzi nawet o bezsprzecznie bardzo wysoki poziom cen poszczególnych komponentów, tylko o użyteczność sześcio czy ośmiordzeniowych procesorów, bowiem większość gier twardo korzysta z maksymalnie czterech wątków (niekiedy nawet dwóch!). Koszty są owszem nieproporcjonalne do efektów, ale onanistów sprzętowych takie drobnostki nie powstrzymają przed zakupem upatrzonej maszyny. Sama płyta główna wydaje się porządnie wyposażona, mamy tutaj zintegrowany kodek dźwiękowy Realtek ALC 1150, dwie karty sieciowe Killer i Intel, wsparcie dla 3-Way SLI/CrossFireX czy złącze M.2 x4 (Ultra). Wszystko to wyceniono na około 970-1020 złotych... czyli prawie dwukrotnie więcej niż ASRock Z97 Extreme4 albo MSI Z97 Gaming 5 dla gniazda LGA 1150. Czy ASRock Fatal1ty X99X Killer spełni oczekiwania entuzjastów? To raczej model o podstawowym przeznaczeniu, ponieważ nie uświadczymy tutaj bajerów rodem z ASUS X99-Deluxe czy Rampage V Extreme. 1 2 3 4 5 6 7 8 9 … następna › ostatnia » ASRock Fatal1ty X99X Killer - Trochę mniej zabójczy niż zwykle - SPIS TREŚCI 0 - Socket LGA 2011-3 w wydaniu dla graczy 1 - Charakterystyka chipsetu Intel X99 2 - ASRock Fatal1ty X99X Killer - Budowa i wyposażenie 3 - ASRock Fatal1ty X99X Killer - Wygląd UEFI 4 - ASRock Fatal1ty X99X Killer - Oprogramowanie 5 - Platforma testowa i ustawienia podczas testów 6 - Testy: SATA III / USB 3.0 / Czas bootowania 7 - Testy: AIDA 64 / SiSoftware Sandra 2012 / SuperPi 8 - Testy: Cinebench R11.5 / 7-Zip / WPrime 9 - Testy: 3DMark11 / Far Cry 2 / Shogun 2 10 - Podkręcanie procesora Core i7-5960X 11 - Pomiar temperatur podczas obciążenia i spoczynku 12 - Pobór mocy podczas obciążenia i spoczynku 13 - Killer trochę mniej zabójczy niż zwykle Tagi: asrock, core i7, ddr4, intel, intel x99, lga 2011, overclocking, podkręcanie, test, x99,Sebastian Oktaba