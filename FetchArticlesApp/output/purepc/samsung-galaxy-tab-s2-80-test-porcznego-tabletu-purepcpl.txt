Samsung Galaxy Tab S2 8.0 - Test poręcznego tabletu - SPIS TREŚCI 1 - Samsung Galaxy Tab S2 8.0: Kolejny udany tablet? 2 - Samsung Galaxy Tab S2 8.0: Wykonanie / Wygląd zewnętrzny 3 - Samsung Galaxy Tab S2 8.0: Wyświetlacz 4 - Samsung Galaxy Tab S2 8.0: System i interfejs / Testy w grach 5 - Testy aparatu: Zdjęcia 6 - Testy kamery: Filmy 7 - Testy syntetyczne: Testy przeglądarkowe procesora 8 - Testy syntetyczne: Testy pamięci - AndroBench 9 - Testy syntetyczne: Testy wydajności - 3DMark / GFXBench 10 - Testy praktyczne: Kopiowanie pojedynczego pliku / Kopiowanie wielu zdjęć 11 - Wydajność baterii: Czas pracy / Odtwarzanie filmu / Ładowanie 12 - Podsumowanie - Samsung Galaxy Tab S2 8.0 to tylko ewolucja Kondycja rynku tabletów może już niedługo przysporzyć problemów wielu producentom, a wszystko to za sprawą niezbyt optymistycznych statystyk napływających do nas co kwartał. Okazuje się, że klienci kupują coraz mniej urządzeń mobilnych z dużymi ekranami (pomijamy oczywiście smartfony) - spadki są widoczne zarówno w przypadku Apple, jak i Samsunga. Na razie żadna firma nie mówi jednak o kryzysie. Samsung w ubiegłym roku zaskoczył wszystkich prezentacją pierwszego tabletu Galaxy Tab S posiadającego wyświetlacz Super AMOLED. Powodem do radości była znaczna poprawa jakości ekranów w tabletach koreańskiej firmy, co zostało zauważone przede wszystkim przez posiadaczy poprzednich modeli Galaxy Tab. Wiele wskazywało na to, że Samsung również w tym roku zaprezentuje urządzenia ze sporymi wyświetlaczami Super AMOLED - jakiś czas temu odbyła się cicha premiera drugiej generacji o nazwie Galaxy Tab S2. Autor: Arkadiusz Pracki Tak to już jest, że skoro firma wypuszcza na rynek nową linię smartfonów lub tabletów, to za kilka lub kilkanaście miesięcy prezentuje kolejne urządzenia należące do danego segmentu. Podobnie jest w przypadku Samsunga - ubiegłoroczny Galaxy Tab S odbił się szerokim echem w branży i pozwolił firmie na skuteczne konkurowanie z iPadem. Kartą przetargową był wyświetlacz Super AMOLED, który do tej pory znajdował swoje miejsce przede wszystkim w smartfonach. Koreańczycy nie ukrywali, że to właśnie ekran jest najważniejszą i najlepszą cechą nowego urządzenia, tworząc dziesiątki reklam opierających się na jasnych i nasyconych barwach. Galaxy Tab S trafił na najwyższą konsumencką półkę, spychając serię tabletów Galaxy Note na bok. Po roku od głośnej, nowojorskiej premiery pierwszej generacji przyszła pora na zaprezentowanie następców, o których dowiedzieliśmy się już tylko z rozesłanych informacji prasowych. Samsung daje nam do zrozumienia, że tym razem jest to już raczej ewolucja, a nie rewolucja. Zresztą, spójrzmy na specyfikację techniczną: Specyfikacja techniczna nowego tabletu Samsung Galaxy Tab S2 jest wbrew pozorom całkiem ciekawa. Do naszej redakcji trafił 8-calowy wariant i to właśnie na nim się skupimy (wnętrze dla obydwu urządzeń jest takie same). Już na pierwszy rzut oka widać, że producent zmniejszył ekran z 8,4 cala na 8 cali - matryca Super AMOLED wyświetla obraz w rozdzielczości 2048 x 1536 pikseli (320 PPI), a więc mówimy o zmniejszeniu zagęszczenia w stosunku do poprzedniej generacji (359 PPI). Przy takiej powierzchni wyświetlacza downgrade może być widoczny, aczkolwiek nie spodziewamy się widocznego pogorszenia ostrości. Zmiany zaszły również we wnętrzu tabletu, gdyż tym razem urządzenie jest napędzane przez procesor Exynos 5433 (wcześniej był to Exynos 5420) posiadający cztery rdzenie ARM Cortex-A57 (1,9 GHz) oraz cztery ARM Cortex-A53 (1,3 GHz), jak również układ grafiki ARM Mali-T760. Całość została dopełniona przez 3 GB pamięci RAM, 32 GB lub 64 GB pamięci wbudowanej (niestety, nie UFS 2.0) oraz akumulator o pojemności 4000 mAh. Nie brakuje 8-megapikselowego aparatu z tyłu (nagrywanie 1440p) i 2,1-megapikselowego z przodu. Specyfikacja tabletu Samsung Galaxy Tab S2 8.0 wskazuje na to, że mamy do czynienia z umiarkowaną ewolucją. Jak to się stało, że Samsung dopuścił się downgrade jakości wyświetlacza w nowszym urządzeniu? Posiadacze pierwszej generacji mogą cieszyć się większym zagęszczeniem pikseli, co może okazać się niekomfortowe dla osób nabywających najświeższy model - zastosowany procesor również nie powala na kolana, gdyż jest to jednostka znana z zeszłorocznego smartfona Galaxy Note 4. Przypominamy, że Samsung posiada już 14-nanometrowe jednostki Exynos 7420 znajdujące się w Galaxy S6 i S6 Edge i właśnie dlatego montaż układu Exynos 5433 jest dosyć dziwnym zabiegiem ze strony producenta. Zdajemy sobie sprawę, że dostawy 14 nm procesorów są małe, a Samsung musi zostawić sobie miejsce na dalsze ewolucje w rodzinie Galaxy Tab S, jednak świadomi klienci na pewno nie będą zadowoleni z posiadania "przeterminowanego" procesora. Jeżeli możemy jeszcze coś dodać od siebie, to montaż akumulatora o pojemności 4000 mAh zamiast 4900 mAh nawet przy mniejszym wyświetlaczu i bardziej zoptymalizowanym oprogramowaniu może skutkować skróconym czasem pracy na baterii. Kontrowersji jest naprawdę sporo, więc tym bardziej cieszymy się z możliwości przetestowania najnowszej generacji tabletu Samsunga. Komu w drogę... Test Samsung Galaxy Tab S 8.4. Nowy król małych tabletów? 1 2 3 4 5 6 7 8 9 … następna › ostatnia » Samsung Galaxy Tab S2 8.0 - Test poręcznego tabletu - SPIS TREŚCI 1 - Samsung Galaxy Tab S2 8.0: Kolejny udany tablet? 2 - Samsung Galaxy Tab S2 8.0: Wykonanie / Wygląd zewnętrzny 3 - Samsung Galaxy Tab S2 8.0: Wyświetlacz 4 - Samsung Galaxy Tab S2 8.0: System i interfejs / Testy w grach 5 - Testy aparatu: Zdjęcia 6 - Testy kamery: Filmy 7 - Testy syntetyczne: Testy przeglądarkowe procesora 8 - Testy syntetyczne: Testy pamięci - AndroBench 9 - Testy syntetyczne: Testy wydajności - 3DMark / GFXBench 10 - Testy praktyczne: Kopiowanie pojedynczego pliku / Kopiowanie wielu zdjęć 11 - Wydajność baterii: Czas pracy / Odtwarzanie filmu / Ładowanie 12 - Podsumowanie - Samsung Galaxy Tab S2 8.0 to tylko ewolucja Tagi: amoled, exynos, recenzja, samsung, samsung galaxy tab s2, tab s2, tablet, test,Arkadiusz Pracki