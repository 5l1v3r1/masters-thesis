Western Digital Passport Pocket Drive to mały, kieszonkowy dysk twardy o pojemności 6GB i prędkości obrotowej 3600rpm. Urządzenie ma być alternatywą dla wszelkich przenośnych pamięci typu flash, czyli popularnych PenDrive’ów. Dziś zapoznamy się z nim bliżej - zapraszam do recenzji tego maleństwa. Autor: Łukasz "lukasrz" Rzedzicki Specyfikacja Pojemność: 6GB Prędkość obrotowa talerzy: 3600rpm Pamięć podręczna: 2MB Czas dostępu: 11ms Interfejs: USB 2.0 Wymiary: grubość: 9.5mm; wysokość: 61.1mm; szerokość: 45.7mm Cena: ok. 350zł Wygląd Obudowa urządzenia wygląda przyzwoicie, zastosowane materiały są dobrej jakości. Końcówka USB jest rozkładana oraz obracana o 90 stopni. Niestety, na skutek wielokrotnego rozkładania i składania, zarówno na obudowie dysku jak i na czarnym plastiku końcówki USB widać wyraźne ślady użytkowania. We wnętrzu urządzenia znajdziemy 1-calowy dysk twardy, którego talerze wirują z prędkością 3 600obr/min, miniaturowego twardziela zamknięto w obudowie ze złączem typu CompactFlash II. Nie mogło zabraknąć niebieskiego podświetlenia, w którym WD się zakochało. Szczerze powiedziawszy, w tym produkcie robi ono na mnie średnie wrażenie. Producent mógłby się postarać o coś bardziej efektownego – podświetlenie sprawia wrażenie wciśniętego na siłę bajeru. Lepszym rozwiązaniem byłoby zastosowanie jakiegoś wyświetlacza na spodniej stronie dysku. W połączeniu ze srebrnym notebookiem dysk prezentuje się dobrze. Na czas podróży naszego "twardziela" schować możemy do dołączonego gumowego pokrowca, który chronić będzie dane przed ewentualnymi wstrząsami. Naciągana sprawa. 1 2 następna › ostatnia » Tagi: dysk przenośny, dysk twardy, wd, wd passport, wd passport pocked drive 6gb, western digital,lukasrz