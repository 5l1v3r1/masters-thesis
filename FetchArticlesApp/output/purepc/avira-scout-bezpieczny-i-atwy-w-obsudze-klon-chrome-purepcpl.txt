Przeglądarka internetowa to w naszych czasach program, który stanowi okno na świat – to dzięki niej możemy zdobywać informacje, to dzięki niej jesteśmy w stanie komunikować się ze znajomymi, uruchamiać aplikacje i usługi internetowe, a także uzyskiwać dostęp do rozbudowanych webowych klientów poczty internetowej. Tak rozbudowany program to również ogromna odpowiedzialność związana z bezpieczeństwem. Nikogo nie powinno więc dziwić to, że powstają przeglądarki, które skupiają się właśnie na tym aspekcie i starają się pomóc użytkownikom. Jednym z takich programów jest Avira Scout – przeglądarka przygotowana przez twórców bardzo popularnego, darmowego programu antywirusowego Avira. Nie wymaga ona od nas niesamowitej wiedzy, a zarazem integruje w aplikacji wszystkie najważniejsze funkcje związane z bezpieczeństwem użytkownika. Google Chrome jest bezpieczny, niemniej warto dograć do niego kilka rozszerzeń. Avira Scout robi to za nas, integruje potrzebne moduły. Już na wstępnie zaznaczyć należy, że Avira Scout to zmodyfikowana wersja Chromium. Taki, a nie inny wybór nie powinien nikogo dziwić: przeglądarka tworzona przez Google rozwija się bardzo szybko i jest obecnie uznawana za jedną z najbezpieczniejszych. Oferuje m.in. piaskownicę i pracę w oddzielnych procesach, przez co nasze dane są znacznie bezpieczniejsze, a program znacznie lepiej przygotowany na ewentualne ataki mające na celu wykorzystanie jego niezałatanych jeszcze słabości. Wybór gotowego silnika to także możliwość skupienia się na dodatkowych opcjach, zamiast zaprzątania sobie głowy zgodnością z nowymi standardami webowymi – Avira to natomiast firma zajmująca się bezpieczeństwem, a nie rozwojem Internetu. Producent tej przeglądarki poszedł więc po linii najmniejszego oporu, ale z punktu widzenia rozwoju oprogramowania był to najlepszy krok. Instalacja jest bardzo prosta i nie wymaga od nas żadnych większych umiejętności. Po uruchomieniu aplikacji zobaczymy interfejs dobrze znany z Google Chrome, choć nieco zmieniony. Domyślną wyszukiwarką stosowaną w Avira Scout przygotowana przy współpracy z firmą Ask. W razie potrzeby możemy oczywiście w ustawieniach aplikacji zmienić ją na np. Google lub Binga. Wyszukiwarka ta nie jest jednak zła, a w przeciwieństwie do tej najpopularniejszej prezentuje wyniki w jeszcze bardziej minimalistycznej formie, zwracając zarazem uwagę na nasze bezpieczeństwo. Najważniejsze tu są jednak dodatkowe narzędzia. Oprócz wbudowanego filtrowania dostarczanego przez Google i chroniącego przed próbami phishingu oraz szkodliwymi plikami program zawiera autorski moduł bezpiecznego przeglądania. Zajmuje się on skanowaniem wczytywanych stron i blokowaniem ich w razie wykrycia jakichkolwiek nieprawidłowości. Oprócz tego Avira modyfikuje wyniki wyszukiwania i umieszcza przy nich status danej witryny: jeżeli jest ona uznawana za bezpieczną (na podstawie skanowania i reputacji użytkowników), to zostaniemy o tym poinformowani odpowiednim symbolem. Co prawda natknięcie się na szkodliwe witryny wprost w wynikach wyszukiwania nie jest łatwy zadaniem, niemniej taki moduł zapewnia nam dodatkową ochronę, a jest wbudowany w program i nie potrzebuje dodatkowej instalacji. Innym bardzo ciekawym dodatkiem jest ochrona prywatności. W Avirze Scout zintegrowano bowiem rozszerzenie Privacy Badger, które wykrywa i automatycznie blokuje skrypty próbujące śledzić użytkownika. Zapewnia on ochronę przed takimi elementami jak statystyki Google Anlytics, Piwik, skrypty Gemiusa, a także wiele innych. W wielu przypadkach jego działanie blokuje też wyświetlanie reklam, a to dlatego, że są one coraz częściej wykorzystywane do śledzenia użytkowników. Rozszerzenie posiada własną ikonę, która symbolizuje liczbę blokowanych elementów i umożliwia sterowanie działaniem filtru: możemy całkowicie blokować śledzenie, zezwolić na częściowe działanie (np. uniemożliwiając ustawianie ciasteczek), a także pozwalać na pracę określonych skryptów. vKolejnym z modułów ochronnych jest wbudowane rozszerzenie HTTPS Everywhere. Wymusza ono stosowanie bezpiecznych, szyfrowanych połączeń HTTPS na najbardziej znanych stronach. Według autorów przeglądarki zapobiega to wyciekom danych np. w sytuacjach, gdy korzystamy z niezabezpieczonych sieci Wi-Fi w szkołach, na lotniskach i w innych miejscach publicznych. Trudno się z takim stwierdzeniem nie zgodzić: jeżeli zależy nam na prywatności i ochronie wprowadzanych danych, zawsze powinniśmy stosować HTTPS (o ile to możliwe). To rozszerzenie zadba natomiast o to, aby przeglądarka została przekierowana na bezpieczny wariant strony. Zaznaczmy natomiast, że już za jakiś czas przeglądarki będą nas informować o połączenia przy pomocy niezabezpieczonego protokołu HTTP. Jest to więc nie tyle rozwiązanie nietypowe, ile układ w stronę nadchodzącej przyszłości. Wszystkie te opcje da się regulować za pomocą jednego tylko ustawienia. Co prawda Avira umożliwia ręczne sterowanie wszystkimi z nich, ale dodatkowa ikona umożliwia sterowaniem tzw. autopilotem. Dopasowuje on ustawienia przeglądarki i rozszerzeń do określonych zastosowań skupiając się na zapewnieniu możliwie najwyższej kompatybilności lub bezpieczeństwa – wystarczy go uruchomić i wybrać preferowany przez nas tryb pracy, a Avira zajmie się wszystkim, co istotne. Aplikacja jest więc prosta na tyle, na ile to możliwe. Przeprowadziliśmy także podstawowe testy jej zachowania w przypadku transmisji szyfrowanej i nie zaobserwowaliśmy żadnych problemów: autorzy podchodzą więc do sprawy poważnie i na szczęście nie modyfikowali silnika Chromium w sposób, który budziłby jakiekolwiek wątpliwości. Pobierz przeglądarkę Avira Scout Co prawda aplikacja standardowo jest instalowana w angielskiej wersji językowej, ale korzystając z ustawień możemy w dowolnym momencie doinstalować inne języki i słowniki sprawdzania pisowni. Pamiętajmy też o tym, że Avira Scout nie zawiera żadnych modułów śledzących dostarczanych przez firmę Google – mimo wszystko możemy się za jej pośrednictwem zalogować do naszego konta i synchronizować wszystkie istotne informacje. Jest to więc bez wątpienia wybór ciekawy, bo nie wymaga od nas zbyt wiele uwagi, obsługuje świetnie wszystkie nowoczesne technologie webowe, a zarazem dodaje do przeglądarki istotne mechanizmy ochronne, które standardowo wymagałyby instalowania przynajmniej kilku rozszerzeń. Źródło: PurePC.pl Tagi: Avira, bezpieczeństwo, Chromium, google chrome, prywatność, przeglądarka, szpiegowanie,Łukasz TkaczPrzeglądarka internetowa to w naszych czasach program, który stanowi okno na świat – to dzięki niej możemy zdobywać informacje, to dzięki niej jesteśmy w stanie komunikować się ze znajomymi, uruchamiać aplikacje i usługi internetowe, a także uzyskiwać dostęp do rozbudowanych webowych klientów poczty internetowej. Tak rozbudowany program to również ogromna odpowiedzialność związana z bezpieczeństwem. Nikogo nie powinno więc dziwić to, że powstają przeglądarki, które skupiają się właśnie na tym aspekcie i starają się pomóc użytkownikom. Jednym z takich programów jest Avira Scout – przeglądarka przygotowana przez twórców bardzo popularnego, darmowego programu antywirusowego Avira. Nie wymaga ona od nas niesamowitej wiedzy, a zarazem integruje w aplikacji wszystkie najważniejsze funkcje związane z bezpieczeństwem użytkownika. Google Chrome jest bezpieczny, niemniej warto dograć do niego kilka rozszerzeń. Avira Scout robi to za nas, integruje potrzebne moduły. Już na wstępnie zaznaczyć należy, że Avira Scout to zmodyfikowana wersja Chromium. Taki, a nie inny wybór nie powinien nikogo dziwić: przeglądarka tworzona przez Google rozwija się bardzo szybko i jest obecnie uznawana za jedną z najbezpieczniejszych. Oferuje m.in. piaskownicę i pracę w oddzielnych procesach, przez co nasze dane są znacznie bezpieczniejsze, a program znacznie lepiej przygotowany na ewentualne ataki mające na celu wykorzystanie jego niezałatanych jeszcze słabości. Wybór gotowego silnika to także możliwość skupienia się na dodatkowych opcjach, zamiast zaprzątania sobie głowy zgodnością z nowymi standardami webowymi – Avira to natomiast firma zajmująca się bezpieczeństwem, a nie rozwojem Internetu. Producent tej przeglądarki poszedł więc po linii najmniejszego oporu, ale z punktu widzenia rozwoju oprogramowania był to najlepszy krok. Instalacja jest bardzo prosta i nie wymaga od nas żadnych większych umiejętności. Po uruchomieniu aplikacji zobaczymy interfejs dobrze znany z Google Chrome, choć nieco zmieniony. Domyślną wyszukiwarką stosowaną w Avira Scout przygotowana przy współpracy z firmą Ask. W razie potrzeby możemy oczywiście w ustawieniach aplikacji zmienić ją na np. Google lub Binga. Wyszukiwarka ta nie jest jednak zła, a w przeciwieństwie do tej najpopularniejszej prezentuje wyniki w jeszcze bardziej minimalistycznej formie, zwracając zarazem uwagę na nasze bezpieczeństwo. Najważniejsze tu są jednak dodatkowe narzędzia. Oprócz wbudowanego filtrowania dostarczanego przez Google i chroniącego przed próbami phishingu oraz szkodliwymi plikami program zawiera autorski moduł bezpiecznego przeglądania. Zajmuje się on skanowaniem wczytywanych stron i blokowaniem ich w razie wykrycia jakichkolwiek nieprawidłowości. Oprócz tego Avira modyfikuje wyniki wyszukiwania i umieszcza przy nich status danej witryny: jeżeli jest ona uznawana za bezpieczną (na podstawie skanowania i reputacji użytkowników), to zostaniemy o tym poinformowani odpowiednim symbolem. Co prawda natknięcie się na szkodliwe witryny wprost w wynikach wyszukiwania nie jest łatwy zadaniem, niemniej taki moduł zapewnia nam dodatkową ochronę, a jest wbudowany w program i nie potrzebuje dodatkowej instalacji. Innym bardzo ciekawym dodatkiem jest ochrona prywatności. W Avirze Scout zintegrowano bowiem rozszerzenie Privacy Badger, które wykrywa i automatycznie blokuje skrypty próbujące śledzić użytkownika. Zapewnia on ochronę przed takimi elementami jak statystyki Google Anlytics, Piwik, skrypty Gemiusa, a także wiele innych. W wielu przypadkach jego działanie blokuje też wyświetlanie reklam, a to dlatego, że są one coraz częściej wykorzystywane do śledzenia użytkowników. Rozszerzenie posiada własną ikonę, która symbolizuje liczbę blokowanych elementów i umożliwia sterowanie działaniem filtru: możemy całkowicie blokować śledzenie, zezwolić na częściowe działanie (np. uniemożliwiając ustawianie ciasteczek), a także pozwalać na pracę określonych skryptów. vKolejnym z modułów ochronnych jest wbudowane rozszerzenie HTTPS Everywhere. Wymusza ono stosowanie bezpiecznych, szyfrowanych połączeń HTTPS na najbardziej znanych stronach. Według autorów przeglądarki zapobiega to wyciekom danych np. w sytuacjach, gdy korzystamy z niezabezpieczonych sieci Wi-Fi w szkołach, na lotniskach i w innych miejscach publicznych. Trudno się z takim stwierdzeniem nie zgodzić: jeżeli zależy nam na prywatności i ochronie wprowadzanych danych, zawsze powinniśmy stosować HTTPS (o ile to możliwe). To rozszerzenie zadba natomiast o to, aby przeglądarka została przekierowana na bezpieczny wariant strony. Zaznaczmy natomiast, że już za jakiś czas przeglądarki będą nas informować o połączenia przy pomocy niezabezpieczonego protokołu HTTP. Jest to więc nie tyle rozwiązanie nietypowe, ile układ w stronę nadchodzącej przyszłości. Wszystkie te opcje da się regulować za pomocą jednego tylko ustawienia. Co prawda Avira umożliwia ręczne sterowanie wszystkimi z nich, ale dodatkowa ikona umożliwia sterowaniem tzw. autopilotem. Dopasowuje on ustawienia przeglądarki i rozszerzeń do określonych zastosowań skupiając się na zapewnieniu możliwie najwyższej kompatybilności lub bezpieczeństwa – wystarczy go uruchomić i wybrać preferowany przez nas tryb pracy, a Avira zajmie się wszystkim, co istotne. Aplikacja jest więc prosta na tyle, na ile to możliwe. Przeprowadziliśmy także podstawowe testy jej zachowania w przypadku transmisji szyfrowanej i nie zaobserwowaliśmy żadnych problemów: autorzy podchodzą więc do sprawy poważnie i na szczęście nie modyfikowali silnika Chromium w sposób, który budziłby jakiekolwiek wątpliwości. Pobierz przeglądarkę Avira Scout Co prawda aplikacja standardowo jest instalowana w angielskiej wersji językowej, ale korzystając z ustawień możemy w dowolnym momencie doinstalować inne języki i słowniki sprawdzania pisowni. Pamiętajmy też o tym, że Avira Scout nie zawiera żadnych modułów śledzących dostarczanych przez firmę Google – mimo wszystko możemy się za jej pośrednictwem zalogować do naszego konta i synchronizować wszystkie istotne informacje. Jest to więc bez wątpienia wybór ciekawy, bo nie wymaga od nas zbyt wiele uwagi, obsługuje świetnie wszystkie nowoczesne technologie webowe, a zarazem dodaje do przeglądarki istotne mechanizmy ochronne, które standardowo wymagałyby instalowania przynajmniej kilku rozszerzeń. Źródło: PurePC.pl Tagi: Avira, bezpieczeństwo, Chromium, google chrome, prywatność, przeglądarka, szpiegowanie,Łukasz Tkacz