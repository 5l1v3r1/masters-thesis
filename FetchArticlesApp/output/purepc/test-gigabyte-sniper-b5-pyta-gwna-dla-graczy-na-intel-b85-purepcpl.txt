Test Gigabyte Sniper B5 - Płyta główna dla graczy na Intel B85 - SPIS TREŚCI 0 - Gigabyte Sniper B5 - sprzęt dla graczy nie musi być drogi 1 - Chipsety Intel serii 8 - Lynx Point 2 - Gigabyte Sniper B5 - Budowa i wyposażenie 3 - Gigabyte Sniper B5 - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić taką płytę główną? Płyty główne dla graczy nieodparcie kojarzą się z konstrukcjami za grube pieniądze, bowiem producenci traktują takich klientów niczym bezdenne studnie - gotowych wyciągnąć z kieszeni niemałą sumkę na zaktualizowanie komputera. Jednak w ostatnim czasie rynek przeszedł poważną metamorfozę, co widać najlepiej na przykładzie podstawki LGA 1150, gdzie różnice pomiędzy modelami kosztującymi 400, 800, 1000 czy 1500 złotych zamykają się przeważnie w dodatkowym wyposażeniu, natomiast wydajność pozostaje praktycznie identyczna. Bardzo istotny z użytkowego punktu widzenia jest również fakt, że odblokowane procesory Intela (Core i5-4670K / Core i7-4770K) można podkręcać na chipsetach Intel H81/B85/H87, co mocno podkopało pozycję topowego układu logiki Intel Z87. Poszczególne firmy szybko zwietrzyły potencjalny zarobek i postanowiły wypełnić ziejącą pustkami niszę, wprowadzając rozwiązania stricte gamingowe do dotychczas budżetowego segmentu np.: ASRock wywołał spore zamieszanie modelem H87 Fatal1ty Performance. Reszta producentów nie zamierzała biernie obserwować poczynań rywala, skutkiem czego w dużych ilościach pojawiły się płyty główne z chipsetem B85 dedykowane graczom. Jedną z takich konstrukcji jest testowany dziś Gigabyte Sniper B5 - czy będzie to przysłowiowy strzał prosto w dziesiątkę? Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Seria Gigabyte Sniper jest obecna na rynku od dłuższego czasu, ale jeszcze niedawno posiadała reprezentantów wyłącznie w klasie high-end, gdzie zajmowała czołowe pozycje w klasyfikacji pod względem najwyższej ceny. Gigabyte G1.Sniper 3 albo Gigabyte G1.Sniper 2 kosztowały grubo ponad 1200 PLN, więc modele z chwytliwą frazą w nazwie do przystępnych raczej nie należały. Dopiero czwarta generacja procesorów Intel Core (Haswell) otrzymała płyty główne z serii Sniper dostępne dla przeciętnego użytkownika tzn.: kosztujące około 300 PLN, chociaż jest to zupełnie inny segment niż przytoczeni wcześniej starsi bracia. Niemniej jednak wciąż mamy do czynienia z konstrukcjami dla amatorów wirtualnej rozrywki, którzy ponad niesamowite możliwości podkręcania często przedkładają takie dodatki jak lepszy kodek dźwiękowy, specjalną kartę sieciową itp. Decyzja Gigabyte polegająca na wprowadzeniu do portfolio tańszych Sniperów to odpowiedź na potrzeby użytkowników, ponieważ budżetowe chipsety umożliwiają skuteczne podkręcanie odblokowanych procesorów (np.: Core i5-4670K). Podobną strategię obrali również inni producenci prezentując ASRock B85 Killer, MSI B85-G43 Gaming czy ASUS B85M Vanguard. Orientacyjne ceny płyt głównych Dane z Cenowarka.pl na dzień 23.12.2013 Złotych (mniej = lepiej) 40 80 120 160 200 240 280 320 360 Gigabyte GA-B85M-DS3H 240 ASUS B85M-G 240 ASRock B85M Pro4 250 MSI B85M-G43 250 ASRock Fatal1ty B85 Killer 320 ASRock Z87 Pro3 320 ASUS Vanguard B85 330 MSI Z87-G41 PC Mate 330 MSI B85-G43 Gaming 340 Gigabyte GA-Z87-DS3H 340 Gigabyte G1.Sniper B5 350 Gigabyte Sniper B5 stanowi najtańsze ogniwo w łańcuszku, ale odziedziczył wiele rozwiązań wcześniej zarezerwowanych dla pieruńsko drogich kuzynów, jakie powinni docenić zwłaszcza użytkownicy przyzwyczajeni do absolutnego standardu. Producent zadbał o dobrze chłodzoną sekcję zasilania, wysokiej klasy komponenty elektroniczne oraz układ dźwiękowy, niemniej o luksusach w postaci obsługi NVIDIA SLI (x8/x8) trzeba zapomnieć. Podobnie wygląda sprawa z niektórymi ograniczeniami wynikającymi z zastosowania chipsetu Intel B85 m.in.: wsparcia pamięci DDR3 o maksymalnym taktowaniu 1600 MHz, braku technologii Intel Rapid Storage oraz mniejszej ilości obsługiwanych portów USB 3.0. Gigabyte Sniper B5 wyceniono na około 350 PLN, czyli w przedziale gdzie znajdziemy już najtańsze modele zbudowane na chipsecie Intel Z87 (np.: ASRock Z87 Pro3), ale podobne pieniądze trzeba wydać także na konkurencyjne rozwiązania: ASRock B85 Killer, MSI B85-G43 Gaming oraz ASUS B85M Vanguard. Czy rzeczywiście warto zainteresować się takimi konstrukcjami, jeśli zamierzamy podkręcać odblokowany (K) procesor? 1 2 3 4 5 6 7 8 9 … następna › ostatnia » Test Gigabyte Sniper B5 - Płyta główna dla graczy na Intel B85 - SPIS TREŚCI 0 - Gigabyte Sniper B5 - sprzęt dla graczy nie musi być drogi 1 - Chipsety Intel serii 8 - Lynx Point 2 - Gigabyte Sniper B5 - Budowa i wyposażenie 3 - Gigabyte Sniper B5 - UEFI i oprogramowanie 4 - Platforma testowa i ustawienia podczas testów 5 - Testy: SATA 6.0 GB/s / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - Czy warto kupić taką płytę główną? Tagi: b85, core i7, gigabyte, intel, intel b85, lga 1150, sniper, test,Adrian Zajączkowski