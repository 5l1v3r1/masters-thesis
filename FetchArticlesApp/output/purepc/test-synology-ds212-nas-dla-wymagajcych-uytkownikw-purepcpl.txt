Test Synology DS212+ - NAS dla wymagających użytkowników - SPIS TREŚCI 0 - NAS - z czym to się je? 1 - Wygląd zewnętrzny 2 - Nowości w DSM 4.0 3 - Przebieg instalacji 4 - Interfejs konfiguracyjny cz. 1 5 - Interfejs konfiguracyjny cz. 2 6 - Interfejs konfiguracyjny cz. 3 7 - Specyfikacja i testy 8 - Podsumowanie W dzisiejszych czasach, zapotrzebowanie na przestrzeń dyskową jest coraz większe. W wyniku kupowania i instalacji wielu gier, programów, tworzenia kopii zapasowych filmów z dysków Bluray czy też zdjęć zapisanych na kartach pamięci, z czasem dyski twarde w naszych komputerach ulegają totalnemu zapchaniu. Ponadto, łącza internetowe w naszych domach osiągają bardzo wysokie prędkości, co wykorzystujemy ściągając masę muzyki czy też filmów w wysokiej rozdzielczości. Gdzieś to wszystko trzeba przecież pomieścić. Oczywiście pewnym rozwiązaniem jest po prostu dokupienie kolejnego dysku twardego. Ale co w wypadku, gdy chcielibyśmy się podzielić tymi danymi z rodziną czy znajomymi? Można rzecz jasna, wybrać się w odwiedziny zabierając ze sobą dysk twardy, ale będzie to komfortowe tylko w wypadku, gdy osoba, której chcemy coś przekopiować mieszka niedaleko. Najwygodniej jest zresztą udostępnić coś szybko przez Internet. I właśnie do tego celu powstały domowe serwery plików, zwane potocznie NAS’ami, umożliwiające łatwy dostęp do naszych zbiorów z zewnątrz. Chcąc poznać wszystkie wady i zalety takiego sprzętu, wzięliśmy na nasz warsztat NAS’a jednego z wiodących w tym segmencie producentów, Synology. Produktem, którym się zajmiemy w naszym laboratorium jest model DS212+. Autor: SmiechuKamil - Kamil Śmieszek NAS (Network Attached Storage) jest technologią umożliwiającą podłączenie zasobów pamięci dyskowych bezpośrednio do sieci komputerowej. Określeniem tym zaczęto nazywać również urządzenia, które pozwalają na stworzenie takiego sieciowego „nośnika danych”. Sprzęt ten, to najczęściej minikomputer z własnym procesorem, pamięcią RAM i systemem operacyjnym, za pośrednictwem, którego możemy zarządzać danymi zgromadzonymi na podłączonych do serwera nośnikach, będącymi zwykle tradycyjnymi, pecetowymi dyskami twardymi. Takie właśnie serwery od 12 lat produkuje firma Synology. Ten tajwański producent ma na swoim koncie kilka serii sieciowych centrów danych, przeznaczonych dla różnych odbiorców. Są to DiskStation, USB Station 2 dla użytkowników domowych, a także RackStation i moduły rozszerzające dla nich, z których korzystają przedsiębiorstwa. Pierwsze, co trzeba rzec, to to, że nie są to urządzenia tanie. Niewiele osób może sobie pozwolić na zakup samego serwera, a trzeba przecież jeszcze dokupić dyski twarde, gdyż przeważnie tych w zestawie z NAS'em nie znajdziemy. Z drugiej jednak strony, sprzęt produkowany przez Synology wydaje się spełniać wymagania użytkowników - oprócz dość wysokiej ceny, wyroby tego producenta cechują dwie rzeczy: szeroko pojęta, wysoka jakość, a także ich łatwa i intuicyjna obsługa. W tym teście mieliśmy okazję przyjrzeć się modelowi DS212+, który należy do serii DiskStation, czyli ukierunkowanej do pracy w domu. Czy przyświecające Synology, wymienione wcześniej ideały, dotyczą także testowanego NAS’a? Czy może są to zwykłe, nic nie znaczące hasła marketingowe, mające nakłonić klientów do głębszego sięgnięcia do swoich portfeli i zakupu rzeczonego sprzętu? To wszystko postaramy się sprawdzić na następnych stronach tej recenzji. 1 2 3 4 5 6 7 8 9 następna › ostatnia » Test Synology DS212+ - NAS dla wymagających użytkowników - SPIS TREŚCI 0 - NAS - z czym to się je? 1 - Wygląd zewnętrzny 2 - Nowości w DSM 4.0 3 - Przebieg instalacji 4 - Interfejs konfiguracyjny cz. 1 5 - Interfejs konfiguracyjny cz. 2 6 - Interfejs konfiguracyjny cz. 3 7 - Specyfikacja i testy 8 - Podsumowanie,Kamil Śmieszek