Już wkrótce swoje oficjalne premiery będą miały najnowsze karty graficzne od AMD-ATI z serii HD4800. Na początku zapewne będą one w sklepach po zawyżonych cenach i większość osób będzie wolała poczekać parę tygodni, aby opadł “szał" nowości i ceny się bardziej ustabilizowały. Dlatego postanowiliśmy zaprezentować dość ciekawy produkt firmy Sapphire oparty na rdzeniu RV670, czyli Radeona HD3870, który nie jest żadną konkurencją dla nadchodzących kart, aczkolwiek może stanowić doskonałe rozwiązanie na czas oczekiwania. Karta oczywiście nie jest skierowana do tych, którzy oczekują na nową serię, ale przede wszystkim dla tych, którzy potrzebują dość wydajnej, a zarazem taniej, karty charakteryzującej się jednoslotowym chłodzeniem oraz podwyższonymi fabrycznie zegarami. Zapraszamy do artykułu. Autor: torque - Łukasz Gabryś HD3870 Prezentowana dzisiaj karta oparta jest na rdzeniu RV670. Ponieważ jego architektura została dokładniej opisana w jednym z poprzednich artykułów nie będziemy się powtarzać w tej kwestii. Zainteresowane osoby, które chciałyby przeczytać coś więcej na temat tego układu odsyłamy pod link: https://www.purepc.pl/node/1816 . Platforma testowa: Jako platforma testowa posłużył nam zestaw oparty na procesorze Intel Core 2 Duo E8200, pracującym z częstotliwością 3.5GHz (FSB437.5 x 8), wraz z płytą główną MSI P35 Neo2-FR, na której zamontowane było 2GB pamięci RAM DDR2. Za zasilanie zestawu odpowiadał zasilacz firmy PC Power&Cooling o mocy 750W. Jako monitor służył nam panel LCD firmy Iiyama o przekątnej ekranu 24" i maksymalnej rozdzielczości 1920×1200. Szczegółowa specyfikacja platformy poniżej: Typ podzespołu Model Procesor Intel C2D E8200 @ 3500MHz Płyta główna MSI P35 Neo2-FR bios v1.84 Pamięć RAM 2x 1GB OCZ Dual Platinum Rev. 2 @ 437,5MHz CL4-5-6-15 Dysk twardy Seagate 7200.9 160GB SATA2 Zasilacz PC Power&Cooling 750W Napęd optyczny LG GSA-H42N Monitor Iiyama ProLite B2403WS 24" Cooler CPU Scythe Mine @ 120mm Fander Do testów użyliśmy następujących sterowników: 9800GTX/SLI - Forceware 174.74 WHQL 9600GT - Forceware 174.74 WHQL Radeon HD3870 - Catalyst 8.4 1 2 3 4 5 następna › ostatnia » Tagi: hd3870, sapphire, toxic,Torque