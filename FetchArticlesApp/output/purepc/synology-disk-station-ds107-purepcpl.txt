Dawno, dawno temu ... no dobra, może nie było to wcale tak dawno, bo jeszcze kilka lat temu, aby uruchomić serwer plików potrzebny był dodatkowy komputer z zainstalowanym odpowiednim oprogramowaniem. Komputer taki, pełniący rolę samodzielnego serwera zajmował niestety całkiem dużo miejsca oraz pobierał stanowczo zbyt wiele prądu, a jego obsługa i konfiguracja często była dość skomplikowana. Obecnie dzięki postępującej miniaturyzacji urządzenia tego typu są względnie małe, energooszczędne i bardzo łatwe w obsłudze nawet dla laików. Jednym z takich właśnie produktów jest serwer plików Synology Disk Station DS107+ stworzony specjalnie dla użytku w domu i niewielkich firmach. Zobaczmy zatem, co takiego kryje w sobie ta mała, biała i niepozorna obudowa. Zapraszamy do lektury. Autor: Grzegorz Skulimowski Synology Disk Station DS107+ to niewielka obudowa na dysk umożliwiająca podłączenie do sieci jednego dysku z interfejsem SATA. W rzeczywistości DS107+ to komputer z oprogramowaniem wyposażonym w szereg usług sieciowych. Dane techniczne Procesor 500MHz Pamięc SDRAM 128MB Prędkość zapisu - odczytu Windows 20MB/s - 29MB/s Prędkość zapisu - odczytu FTP 25MB/s - 43MB/s Dysk wewnętrzny 3,5" SATA x 1, max wielkość dysku 1TB Złącza zewnętrzne 3 x USB, 1 x eSATA Wymiary urządzenia 160 x 63 x 218 mm Złącze sieciowe 1 x RJ45 Gigabit ethernet Pobór mocy przez serwer z dyskiem 19W / 9W (hibernacja) System plików na dysków wewn. EXT 3 Protokoły sieciowe CIFS, AFP, FTP, Telnet, SSH, NFS Typ woluminu Dysk pojedynczy Obsługa Windows AD tak Zabezpieczony FTP / HTTPs tak Szyfrowany backup sieciowy tak Max liczba kont użytkowników 128 Max ilość grup użytkowników 64 Max ilość jednoczesnych połączeń 32 Tak się prezentuje opakowanie DS107 z jednej strony... ... a tak z drugiej. Widzimy tu przykładowe zastosowanie stacji. DS107+ z przodu. Na przednim panelu znajdują się złącza USB i eSATA, włącznik, przycisk kopii oraz kontrolki informacyjne. DS107+ z tyłu. Znajdziemy tu dwa złącza USB, RJ45, zasilania, przycisk RESET oraz wentylator. Połączenie białego, błyszczącego plastiku wraz z wstawkami koloru czarnego bardzo dobrze się prezentuje. Widać, że producent przyłożył się do projektu i użył dobrej klasy materiałów. W komplecie znajduje się zasilacz, kabel zasilający oraz kabel sieciowy. 1 2 3 4 następna › ostatnia » Tagi: disk station, ds-107+, dysk sieciowy, nas, synology, synology disk station, synology disk station ds-107+,SGJ