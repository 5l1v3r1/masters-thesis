Test SSD OCZ Vertex 450 128/256 GB - Konkurenci Plextora - SPIS TREŚCI 0 - Dyski SSD na miarę naszych oczekiwań? 1 - OCZ Vertex 450 128 GB - Budowa i wyposażenie 2 - Platforma testowa i metodologia testowa 3 - Testy - AS SSD Benchmark - Sekwencyjne / 4K / 4K 64 Thread 4 - Testy - AS SSD Benchmark - IOPS 4K / 4K 64 Thread 5 - Testy - ATTO Disk Benchmark / Passmark Performance 7.0 6 - Testy - Crystal Disk Mark 3.0 - Transfery 4K / 4K QD32 7 - Testy - Crystal Disk Mark 3.0 - IOPS 4K / 4K QD32 8 - Testy - Kopiowanie MP3 / Kopiowanie ISO / ASS Benchmark Copy Test 9 - Testy - Czas instalacji / Wgrywanie / Sprawdzanie archiwum RAR 10 - Testy - Kopiowanie i instalacja / Rozpakowywanie i instalacja 11 - Podsumowanie - OCZ Vertex 450 kontra reszta świata Sektor pamięci masowych nie rozpieszcza nowościami, których w pełni znaczenia tego słowa po prostu brakuje, zaś najbliższe miesiące raczej sytuacji nie odmienią. Poszczególni producenci żeby trochę urozmaicić swoje skostniałe oferty, decydują się jednak na niewielkie zmiany konstrukcyjne w starszych modelach m.in.: wystawienie innych pamięci, zoptymalizowanie firmware itp. W interesie ruch być musi, stale trzeba brylować w branżowych mediach oraz udowadniać potencjalnym nabywcom, że firma nie stoi w miejscu. Pewnie dlatego OCZ postanowiło tchnąć nowego ducha w serię Vertex 4, która ciężko pracowała na dobre imię marki, odzyskując utracone zaufanie klienteli po poprzednikach. Teraz doczekaliśmy się usprawnionej wersji nośników w postaci OCZ Vertex 450, które mają być szybkie, bardziej niezawodne, lepiej dostosowane do nowych standardów (obudowa 7 mm) oraz tańsze. Czyżby szykowała się poważna konkurencja dla Plextor M5P, Samsung SSD 840 i Corsair Neutron? Już podstawowe OCZ Vertex 4 potrafiły przegonić wyżej wymienionych rywali, więc producent najwyraźniej nie przebiera w środkach, aby zajmować czołowe lokaty. Zapraszamy na test wydajnych dysków SSD OCZ Vertex 450 128 i 256 GB... Autor: Sebastian Oktaba Zabieg odświeżania wcześniej sprzedawanych nośników SSD staje się powoli elementem globalnej polityki wielu producentów, nie tylko opisywanego dzisiaj OCZ, chociaż właśnie jego przypadek jest najbardziej jaskrawy. Kilka miesięcy temu firma powołała do życia modele Vertex 3.20, które również testowaliśmy na naszych łamach, a mające dość bogatą kartotekę. Zapewne większość obeznanych w temacie pamięta, że seria OCZ Vertex 3 jako jedna z pierwszych była wyposażona w kontroler SandForce 2281, ale niedopracowany firmware przysporzył producentowi sporo kłopotów. Pomimo świetnych osiągów na papierze, dyski gorzej wypadały w testach rzeczywistych, były dość awaryjne oraz lubiły się zawieszać. OCZ zebrało wówczas potężne cięgi i cała lawina narzekania spadła właśnie na Vertex 3, pomimo iż praktycznie wszyscy producenci stosowali ten kontroler i borykali z podobnymi problemami. Gorycz porażki wystarczyła, żeby firma podjęła męską decyzję - kolejną serię flagowych nośników wyposażyła w zupełnie inną technologię, której najbliżej było do uznanych rozwiązań Marvella. OCZ Vertex 450 jest kolejnym ważnym krokiem w ewolucji rodziny popularnych nośników, bowiem otrzymał układ Indilinx Barefoot 3 M10, jaki wcześniej występował w OCZ Vector - najszybszym tradycyjnym SSD tego producenta. Połączenie kontrolera z nowym firmware powinno zaowocować niezłymi efektami, skoro Vector to absolutnie najwyższa półka wydajnościowa i godny rywal Plextro M5 Pro czy Samsung SSD 840 Pro. Niestety, ceny takich urządzeń są mocno zniechęcające w stosunku do niewiele słabszych, ale jednak zauważalnie tańszych konkurentów. OCZ Vertex 450 stanowi mocną klasę średnio-wyższą, która obecnie sprzedaje się rewelacyjnie, co widać chociażby na przykładzie Plextor M5S 128 GB. Właśnie... Jeszcze niedawno OCZ Vertex 4 oferował najkorzystniejszy stosunek ceny do możliwości, ale w pewnym momencie podrożał i zatrzymał na dość nieprzystępnym poziomie. Czyżby producent po lawinie dobrych opinii oraz rekomendacji, poczuł się zbyt pewnie? Jego wola, niemniej żeby OCZ Vertex 450 mógł powalczyć o udziały w rynku z Plextorem i Samsungiem, musi mieć dobrze skalkulowaną cenę. Specyfikacja techniczna nośników OCZ Vertex 450 wygląda bardzo obiecująco, zwłaszcza modelu 256 GB, który powoli wyrasta na teoretycznego lidera rankingów. Niemniej szybkość zapisu i odczytu sekwencyjnego w obydwu przypadkach wydaje się wysoce satysfakcjonująca, wyraźnie wyprzedzając Plextora M5S. Kontroler Indilinx Barefoot 3 M10 współpracuje z 256 MB lub 512 MB pamięci podręcznej DDR3, zależnie od wersji pojemnościowej dysku, natomiast zastosowane kości NAND wykonano w 20 nm litografii. Nowszego firmware do OCZ Vertex 450 niż fabrycznie zainstalowanego (1.0) nie znajdziemy, co powinno dobrze świadczyć o dopracowaniu konstrukcji i oprogramowania. Urządzenia objęto 36 miesięcznym okresem gwarancyjnym, zatem mamy krok wstecz w stosunku do Vertex 4, którym mógł pochwalić się 60 miesięczną gwarancją producenta. Cena OCZ Vertex 450 128 GB jest zbliżona do Plextor M5S 128 GB, ale model 256 GB kosztuje obecnie więcej niż Plextor M5P czy Samsung SSD 840 Pro o takiej samej pojemności. Pozostaje teraz sprawdzić, czy różnice w cenie znajdą odzwierciedlenie w wynikach... 1 2 3 4 5 6 7 8 9 … następna › ostatnia » Test SSD OCZ Vertex 450 128/256 GB - Konkurenci Plextora - SPIS TREŚCI 0 - Dyski SSD na miarę naszych oczekiwań? 1 - OCZ Vertex 450 128 GB - Budowa i wyposażenie 2 - Platforma testowa i metodologia testowa 3 - Testy - AS SSD Benchmark - Sekwencyjne / 4K / 4K 64 Thread 4 - Testy - AS SSD Benchmark - IOPS 4K / 4K 64 Thread 5 - Testy - ATTO Disk Benchmark / Passmark Performance 7.0 6 - Testy - Crystal Disk Mark 3.0 - Transfery 4K / 4K QD32 7 - Testy - Crystal Disk Mark 3.0 - IOPS 4K / 4K QD32 8 - Testy - Kopiowanie MP3 / Kopiowanie ISO / ASS Benchmark Copy Test 9 - Testy - Czas instalacji / Wgrywanie / Sprawdzanie archiwum RAR 10 - Testy - Kopiowanie i instalacja / Rozpakowywanie i instalacja 11 - Podsumowanie - OCZ Vertex 450 kontra reszta świata Tagi: barefoot, dysk ssd, ocz, ocz vertex, ssd, vertex, vertex 450,Sebastian Oktaba