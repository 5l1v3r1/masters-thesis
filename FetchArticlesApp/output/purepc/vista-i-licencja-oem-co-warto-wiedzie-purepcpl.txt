Windows Vista od przeszło półtora roku zdobywa coraz większą popularność wśród rzeszy użytkowników, ale przez ten czas powstało sporo niejasności związanych z jego licencjonowaniem. Pewien zdeterminowany Użytkownik forum PurePC postanowił wyjaśnić tę sytuację, kontaktując się z infolinią Microsoft (0 081 308 801). Ku jego ogromnemu zdumieniu otrzymał informacje sprzeczne z tym, o czym Microsoft Polska informował go przed i tuż po premierze nowego systemu w Polsce. Konsultantki nagle stwierdziły, iż w wypadku wersji OEM systemu Windows Vista licencja nie zezwala na zamienne stosowanie wersji 32/64 bit, ale żeby było zabawniej, nie potrafiły wskazać stosownego zapisu w jej treści. Więc jak to jest naprawdę? Autor: SGJ - Grzegorz Skulimowski Po kilku sprzecznych telefonach i dziwnych reakcjach konsultantek zdecydował się wyjaśnić sprawę na drodze oficjalnego stanowiska ze strony producenta. Na otrzymanie stosownej odpowiedzi wystarczyło poczekać już tylko... miesiąc. Jak nietrudno się domyślić oficjalne stanowisko firmy Microsoft jest różne od tego, czego możemy dowiedzieć się korzystając z infolinii. Mamy również nieodparte wrażenie, iż to właśnie kwestia deklarowanej publikacji na łamach naszego serwisu skierowała sprawę na właściwe tory bowiem za kulisami działo się coś bardzo dziwnego. Zagadkowe konsternacje konsultantek i bardzo długi czas oczekiwania na odpowiedź w tak prostych i fundamentalnych kwestiach pokazują, że licho nie śpi. W dalszej części pytania skierowane do Centrum Obsługi Klienta Microsoft (plcshlp@microsoft.com) oraz ich oficjalne stanowisko w tej sprawie. 1 2 3 następna › ostatnia » Tagi: licencja, microsoft, oem, poradnik, vista, windows,SGJ