Nazwa komputerów Eee PC znana jest od ponad 2 lat. Wg wielu badań sprzedaż notebooka Asus Eee PC 701 była jedną z najlepszych na Świecie. Każdy chciał mieć małego laptopa, którego można zabrać ze sobą do znajomych, na spotkanie biznesowe czy na mały wypad nad wodę bez zbędnego szukania gniazdka po godzinie użytkowania. Plusem były wymiary, waga i cena, która powalała w porównaniu do konkurencji. Rynek jednak idzie cały czas do przodu i pojawienie się platformy Intel Atom zmieniło trochę podejście do wysłużonych mobilnych Celeronów. Przyszła pora na zmiany i odświeżenie swojej linii produktów. Długo oczekiwany następca wysłużonego Eee PC doczekał się wczoraj swojej oficjalnej premiery w Polsce. Zapraszam do krótkiej relacji z tego spotkania. Premiera najnowszego dzieła inżynierów Asus odbyła się w dobrze znanym klubie Warszawskim - Iguana Lounge. Jak przystało na premierę nowego następcy dobrze sprzedającego się produktu, nie obyło się bez znanych osób i filmów jak Eee PC zmienił pogląd na mały komputer przenośny dostępny dla każdego. Na zdjęciu jako prowadząca Pani Karolina Borkowska. Nie obyło się bez pokazu tańca, który ostatnimi czasy wszedł bardzo mocno w nasze życie. Za pewne z powodu programu "Taniec z Gwiazdami" nadawanego w TVN. Przejdźmy jednak do tego, czym jest Eee PC i jakie zastosowania ma spełniać. Rozwinięciem angielskiego skrótu Eee jest: Easy to Lern, Easy to Work i Easy to Play. W Polsce brzmi to: Łatwy do nauki, łatwy do pracy i łatwy do gry. Jak sprawdza się naprawdę w czasie pracy o tym później. Koncepcje jakie były brane przy projektowaniu serii Eee PC Waga nowego dziecka Asus wynosi 0,92 kg, czyli mniej niż ostatni tom Harrego Pottera. Kolory jakie na stałe zagoszczą w ofercie opisywanej serii. Jako mężczyzna nie będę się wypowiadał czy niebieski to niebieski bo większość płci pięknej powie: morski. Kolory pozostawię dla tych, którzy się na nich znają i widzą inne odcienie ;) 1 2 3 następna › ostatnia » Tagi: asus, asus eee pc, eee, netbook, pc,Rafał Romański