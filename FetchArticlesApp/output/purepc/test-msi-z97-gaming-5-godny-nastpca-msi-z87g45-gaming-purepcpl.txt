Test MSI Z97 Gaming 5 - Godny następca MSI Z87-G45 Gaming - SPIS TREŚCI 0 - Płyta główna pod Haswella z chipsetem intel Z97 1 - MSI Z97 Gaming 5 - Budowa i wyposażenie 2 - MSI Z97 Gaming 5 - UEFI 3 - MSI Z97 Gaming 5 - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - MSI Z97 Gaming 5 Płyty główne z gniazdem LGA 1150 ponownie stały się obiektem zainteresowania komputerowych entuzjastów, bowiem na rynku zadebiutował chipset Intel Z97, któremu zawdzięczamy lawinę (nie)zupełnie nowych modeli. Procesory Devil's Canyon tzn.: odblokowane wersje Haswell Refresh pojawią się najprawdopodobniej z końcem czerwca bieżącego roku, jednakże producenci wyczuwając potencjalny zarobek zawczasu przygotowali liczne konstrukcje dla graczy, overclockerów itp. Kontynuujemy więc przegląd najciekawszych płyt głównych - mieliśmy już okazję testować ASUS Maximus VII Ranger i ASUS Z97 Sabertooth, aczkolwiek to dopiero początek dłuższej historii. Jeszcze przed oficjalną premierą drugiej wersji platformy LGA 1150 w nasze redakcyjne łapska wpadła MSI Z97 Gaming 5, czyli pełnoprawny następca bardzo popularnego MSI Z87-G45 Gaming, którego dzisiaj chcemy Wam zaprezentować. Produkt skierowany jest oczywiście do wymagających graczy, którzy poszukują płyty głównej za rozsądne pieniądze, ale oferującej szereg ciekawych dodatków. Czy MSI Z97 Gaming 5 warta jest polecenia? Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie jest Haswell, który otrzymał dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Płyty główne MSI Gaming są bardzo ważnym elementem strategii rynkowej tajwańskiego koncernu, który ewidentnie skręca w kierunku graczy, chociaż stosunkowo niedawno (tzn.: począwszy od Intel Z77) zdecydował się podjąć rywalizację z ASUS Republic of Gamers. Najwyraźniej skuteczną skoro dominator tego segmentu, kojarzony przede wszystkim z droższymi zabawkami, zdecydował się wprowadzić tańsze konstrukcje pokroju Maximus VII Ranger. Przy okazji inauguracji chipsetu Intel Z97, firma MSI postanowiła nieco zmienić oznaczenia swoich płyt głównych - zamiast Z97-G45 Gaming na sklepowych półkach wylądował MSI Z97 Gaming 5. Podobny los spotkał także pozostałe modele, jakich symbole uproszczono z wyraźnym zaakcentowaniem przynależność do konkretnego segmentu. Nooo dooobrze.... Skoro wydajność Intel Z97 jest praktycznie identyczna jak Intel Z87, dlaczego zdecydowano się wprowadzić kolejny układ logiki? Procesory Haswell, Haswell Refresh i Devil's Canyon będą kompatybilne z chipsetami ósmej i dziewiątej generacji, natomiast Broadwelle (14 nm) prawdopodobnie ruszą wyłącznie na płytach głównych z Intel Z97/H97. Gniazdo LGA 1150 pozostanie niezmienione, ale zabraknie elektrycznej zgodności. Orientacyjne ceny płyt głównych Dane z Cenowarka.pl na dzień 13.5.2014 Złotych (mniej = lepiej) 70 140 210 280 350 420 490 560 630 700 MSI Z87-G43 GAMING 400 ASRock Fatal1ty Z87 Killer 460 MSI Z87-G45 GAMING 460 ASRock Z87 Extreme4 470 ASUS Z87-A 490 Gigabyte GA-Z87X-D3H 500 Gigabyte G1.Sniper Z87 505 MSI Z97 Gaming 5 520 ASUS GRYPHON Z87 530 ASUS Maximus VII Ranger 600 ASRock Z87 Extreme6 605 MSI Z87-GD65 Gaming 610 ASUS Sabertooth Z97 Mark 2 620 MSI Z87 MPower 680 MSI Z97 Gaming 5 można określić mianem bardzo dobrze wyważonej płyty głównej, która posiada wszystko czego potrzebuje średnio zaawansowany lecz odrobinę marudny użytkownik, dysponujący budżetem nie większym niż mocno naciągane 600 złotych. Po pierwsze - kolor laminatu nareszcie jest czarny, więc żegnamy epokę niezbyt estetycznego brązu. Producent wstawił też ośmiofazową sekcję zasilania przykrytą radiatorami wykonanymi w nieco odmiennej stylistyce niż dotychczas, gdyż egzotyczne smocze motywy są zdecydowanie mniej widoczne. W klasie modeli dla graczy nie mogło również zabraknąć wsparcia NVIDA SLI oraz AMD CrossFireX (x8/x8), zintegrowanego kodeka dźwiękowego ALC 1150, karty sieciowej Killer E2005, slotu dedykowanego dyskom z interfejsem M.2 plus szeregu dodatków ułatwiających podkręcanie. MSI Z97 Gaming jest zatem całkiem przyzwoicie wyposażoną konstrukcją o sporym potencjale rozbudowy, która będzie stanowić groźną konkurencję dla ASUS Maximus VII Ranger. Nowość wyceniono na około 520 złotych, czyli prawie 60 złotych więcej od modelu poprzedniej generacji. 1 2 3 4 5 6 7 8 9 … następna › ostatnia » Test MSI Z97 Gaming 5 - Godny następca MSI Z87-G45 Gaming - SPIS TREŚCI 0 - Płyta główna pod Haswella z chipsetem intel Z97 1 - MSI Z97 Gaming 5 - Budowa i wyposażenie 2 - MSI Z97 Gaming 5 - UEFI 3 - MSI Z97 Gaming 5 - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - MSI Z97 Gaming 5 Tagi: core i7, intel, intel z97, lga 1150, msi, overclocking, podkręcanie, test, z97,Adrian Zajączkowski