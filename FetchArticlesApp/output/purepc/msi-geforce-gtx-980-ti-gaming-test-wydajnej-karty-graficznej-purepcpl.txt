MSI GeForce GTX 980 Ti Gaming. Test wydajnej karty graficznej - SPIS TREŚCI 1 - Czyżby idealna karta graficzna dla gracza? 2 - MSI GeForce GTX 980 Ti Gaming 6G - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - MSI GeForce GTX 980 Ti Gaming Niereferencyjnych modeli GeForce GTX 980 Ti systematycznie przybywa i praktycznie każdy szanujący się producent zaprezentował już przynajmniej jedną autorską konstrukcję, będącą potencjalnie najszybszą kartą graficzną napędzaną rdzeniem GM200-310-A1 Maxwell. Dotychczas w naszej redakcji sprawdziliśmy Gigabyte GTX 980 Ti G1 Gaming, ASUS STRIX GTX 980 Ti DirectCU III oraz Palit GTX 980 Ti Super JetStream, natomiast listę najważniejszych zamyka MSI GeForce GTX 980 Ti Gaming, któremu dokładnie przyjrzymy się dzisiaj. Konkurencja poprzeczkę zawiesiła horrendalnie wysoko, aczkolwiek wskazanie zdecydowanego faworyta byłoby trudnym zadaniem - każdemu bowiem czegoś brakuje do absolutnej doskonałości, Może MSI GeForce GTX 980 Ti Gaming połączy wszystkie najbardziej pożądane elementy w zgrabną całość? Autor: Sebastian Oktaba GeForce GTX 980 Ti bazuje na układzie GM200 wykorzystywanym także w GeForce GTX Titan X, aczkolwiek NVIDIA zdecydowała się dokonać tutaj pewnych redukcji, ucinając 2 spośród 24 klastrów SM (Streaming Multiprocessors), które posiada w komplecie najszybszy Maxwell. Zaowocowało to oczywiście nieco mniejszą ilością procesorów CUDA (2816 zamiast 3072), jak również jednostek teksturujących (176 zamiast 192). Oszczędzono natomiast ROP-y zostawiając ich dokładnie 96 oraz 3MB pamięci L2. Cięcia poczynione w strukturze rdzenia GM200-310 okazały się stosunkowo niewielkie, zatem wydajność GeForce GTX 980 Ti jest zbliżona do mocarnego GeForce GTX Titan X. Chociaż 12288 MB GDDR5 ustąpiło miejsca skromniejszym 6144 MB GDDR5, zachowano 384-bitową magistralę pamięci, co powinno w zupełności wystarczyć do grania w rozdzielczości 2560x1440 lub wyższej. Współczynnik TDP utrzymano na poziomie 250W, aczkolwiek architektura Maxwell jest generalnie bardzo energooszczędna, mogąc pochwalić się dobrym przelicznikiem wydajności do pobranej mocy. MSI GeForce GTX 980 Ti Gaming stylistycznie nawiązuje do poprzedniego modelu, który przeszedł lifting systemu chłodzenia ochrzczonego jako TwinFrozr V. Niewiele się zmieniło względem MSI GeForce GTX 980 Gaming. Rodzina kart graficznych Gaming pomimo wprowadzenia na sklepowe półki dopiero z generacją GeForce GTX 700, zdążyła wypracować MSI solidną pozycję rynkową, automatycznie zostając najważniejszą w portfolio tajwańskiego koncernu. Agresywna czarno-czerwona stylistyka z charakterystycznym smoczym logotypem jest dobrze rozpoznawalna, bowiem obejmuje także notebooki, płyty główne i miniaturowe komputery. MSI przygotowało cały ekosystem wzajemnie uzupełniających się produktów, dzielących rozwiązania techniczne oraz wzornictwo, który zdecydowanie trafiło do świadomości potencjalnych kupujących - szeroko rozumianych graczy. Abstrahując od kwestii estetycznych, których postrzeganie jest wysoce subiektywne, modele MSI Gaming oferują przede wszystkim niezłe parametry za rozsądne pieniądze, zazwyczaj niczym nie ustępując konstrukcjom ASUS STRIX czy Gigabyte G1. Oczywiście nie należą zarazem do najtańszych, chociaż w kontekście GeForce GTX 980 Ti ewentualne różnice cenowe trudno nazwać znaczącymi. MSI GeForce GTX 980 Ti Gaming stylistycznie nawiązuje do poprzedniego flagowego modelu, który przeszedł solidny lifting systemu chłodzenia ochrzczonego jako TwinFrozr V, zatem niewiele się zmieniło względem MSI GeForce GTX 980 Gaming. Wymuszanie obiegu powietrza zlecono dwóm wentylatorom, owiewającym aluminiowy radiator z miedzianymi rurkami cieplnymi, przykrywając wszystko czarno-czerwoną plastikową obudową oraz metalowym backplate. Wzorem poprzedników MSI GeForce GTX 980 Ti Gaming podczas spoczynku i niewielkiego wysiłku, przynajmniej dopóki układ graficzny nie osiągnie 65 stopni Celsjusza, pracuje całkowicie pasywnie nie generując żadnego hałasu. Podobne rozwiązania stosuje też Gigabyte, ASUS i Palit, dlatego najważniejsze w kontekście kultury działania MSI GeForce GTX 980 Ti Gaming będzie sprawdzenie głośności coolera TwinFrozr V pod pełnym obciążeniem. Dotychczas producent wypadał tutaj znakomicie, niemniej konkurencja ostatnio poczyniła duże starania, aby uczynić swoje rozwiązania jeszcze lepszymi. 1 2 3 4 5 6 7 8 9 … następna › ostatnia » MSI GeForce GTX 980 Ti Gaming. Test wydajnej karty graficznej - SPIS TREŚCI 1 - Czyżby idealna karta graficzna dla gracza? 2 - MSI GeForce GTX 980 Ti Gaming 6G - Budowa i parametry techniczne 3 - Platforma testowa i metodologia pomiarowa 4 - Platforma FCAT do zgrywania obrazu 5 - Testy: 3DMark - Fire Strike Standard Test 6 - Test Assassin's Creed: Unity - High / AA / HBAO+ 7 - Test Batman: Arkham Origins - Very High / PhysX OFF / MSAA 8 - Test Battlefield 4 - Ultra / HBAO / AA High / MSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - Spoczynek i obciążenie 20 - Podsumowanie - MSI GeForce GTX 980 Ti Gaming Tagi: gaming, geforce, gm200, gtx 980 ti, karta graficzna, maxwell, msi, nvidia, test,Sebastian Oktaba