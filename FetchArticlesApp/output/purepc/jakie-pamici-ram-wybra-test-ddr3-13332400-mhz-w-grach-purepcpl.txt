Jakie pamięci RAM wybrać? Test DDR3 1333-2400 MHz w grach - SPIS TREŚCI 0 - Test pamięci DDR3 1333-2400 MHz w grach 1 - G.Skill TridentX 2400 - Budowa i wyposażenie 2 - ASUS Rampage IV Black Edition - Budowa i wyposażenie 3 - Platforma testowa i metodologia pomiarowa 4 - AIDA64 Engineer - CPU PhotoWorxx 5 - AIDA64 Engineer - Memory Copy 6 - WinRAR - Kompresja małych plików 7 - WinRAR - Kompresja dużego pliku 8 - Battlefield 4 - 1920x1080 / Ultra / MSAA OFF 9 - Battlefield 4 - 1920x1080 / Ultra / MSAA X4 10 - Far Cry 3 - 1920x1080 / Ultra / MSAA OFF 11 - Far Cry 3 - 1920x1080 / Ultra / MSAA x4 12 - ArmA III - 1920x1080 / Ultra / FSAA OFF 13 - ArmA III - 1920x1080 / Ultra / FSAA x4 14 - Hitman: Absolution - 1920x1080 / Medium / MSAA OFF 15 - Hitman: Absolution - 1920x1080 / Medium / MSAA x4 16 - StarCraft II - 1920x1080 / Extreme / AA OFF 17 - StarCraft II - 1920x1080 / Extreme / AA ON 18 - Watch Dogs - 1920x1080 / Ultra / MSAA OFF / Textures High 19 - Watch Dogs - 1920x1080 / Ultra / MSAA x4 / Textures High 20 - Testy dodatkowe - Intel Core i7-4770K (Haswell) 21 - Komu potrzebna jest szybsza pamięć RAM? Większość osób składających komputer wybór pamięci operacyjnej traktuje drugorzędnie, najczęściej marginalizując znaczenie szybkości ich taktowania, skupiając wyłącznie na kwestii pojemności. Takie podejście jest zupełnie zrozumiałe z praktycznego punktu widzenia, ponieważ generalnie lepiej posiadać 8GB moduły o niższym taktowaniu, zamiast 4GB demonów prędkości nie zapewniających odpowiedniego zaplecza roboczego. Jednak czy inwestycja w wydajniejsze DDR3 przynosi wymierne korzyści? Komu tak naprawdę potrzebne są superszybkie zestawy? Jakie ustawienia będą najbardziej optymalne i dlaczego statystyczny użytkownik bezrefleksyjnie wybiera standardowe 1600 MHz albo niższe? Żeby odpowiedzieć na postawione pytania przygotowaliśmy obszerne porównanie pamięci o taktowaniach 1333, 1600, 1866, 2133 i 2400 MHz, które powinno rozwiać wątpliwości oraz nieprawdziwe teorie uparcie powtarzane na forach internetowych. Zatem czy szybsze DDR3 poprawiają wydajność w grach? Jakie pamięci RAM wybrać? Autor: Sebastian Oktaba Testy pamięci operacyjnych zostały praktycznie porzucone przez serwisy branżowe, które nie potrafiły lub zwyczajnie nie chciały poświęcać uwagi temu zagadnieniu kiedy nowy standard dopiero wchodził pod strzechy, natomiast później zaczął utrwalać się pogląd, że dokładanie do szybszych modułów to kompletna strata pieniędzy. Problem w zweryfikowaniu tego twierdzenia polegał na braku rzetelnych pomiarów, pokazujących coś więcej niż zbiór bezwartościowych benchmarków i niewłaściwie dobranych miejsc testowych w grach, które zazwyczaj ograniczała karta graficzna. Tymczasem sprawdzanie wydajności pamięci bliższe jest procedurom związanym z procesorami, bowiem to właśnie w takich scenariuszach możemy odczuć największe korzyści wynikające z posiadania szybszych kostek DDR3. Testy syntetyczne zapewne nikogo nie będą przesadnie ekscytować, dlatego przygotowaliśmy również wyniki z Watch Dogs, Battlefield 4, Far Cry 3, ArmA III, Hitman: Absolution i StarCtaft II, gdzie pamięci zyskają szansę udowodnienia swojej wartości. Nasza metodologia w grach obejmuje dwa przypadki - ustawienia bez wygładzania krawędzi oraz przelot z włączonym antyaliasingiem, aby zmotywować nieco do pracy kartę graficzną. Sceptyczne podejście do tematu wpływu pamięci na wydajność zestawu komputerowego miało uzasadnienie, kiedy moduły o częstotliwości 1866 MHz oraz wysokim CL stanowiły naprawdę solidny wydatek, niemniej dzisiaj sytuacja wygląda zupełnie inaczej. Producenci zdążyli w międzyczasie wprowadzić bardzo szybkie zestawy o niskich opóźnieniach, które są wprawdzie znacznie droższe od typowych budżetowych modeli, jednak nie brakuje też przystępnych cenowo kompletów 2133 albo 2400 MHz... tylko wszystko zależy od opóźnień z jakimi pracują. Wybierając pamięci trzeba zdawać sobie sprawę, iż taktowanie jest oczywiście najważniejszą składową, ale nadrzędnego parametru CL absolutnie nie należy lekceważyć. Innymi słowy - jeśli kupimy moduły o wysokiej częstotliwości oraz jednocześnie wysokich opóźnieniach, wówczas korzyści z takiego połączenia okażą się marginalne np.: 2400 CL11 będą na poziomie 2133 CL9. Celowo pomijamy znaczenie DDR3 w overclockingu, ponieważ od momentu nastania epoki LGA 1155 i obecnie LGA 1150 pamięci w procesie podkręcania straciły na znaczeniu. Sprawę załatwiają dzielniki. Czy szybsze pamięci RAM mogą poprawić płynność działania gier? A jeśli tak... to o ile? Czy warto dopłacać do DDR3 z wysokim taktowaniem? Celem niniejszej publikacji jest zaprezentowanie wyników w kilku ustawieniach pamięci, które pozwolą określić czy wyższe taktowanie przynosi jakieś wymierne korzyści. Zaczynamy od najpopularniejszych 1333/1600 MHz CL9, sprawdzimy też wyraźnie szybsze lecz zarazem rzadziej stosowane 1866/2133 MHz CL9, skończywszy na wyczynowych 2400 MHz CL9. Ostatni wariant to prawdziwa superliga, dlatego do zadania zaprzęgliśmy równie wyczynowy zestaw 2x 4GB G.Skill TridentX fabrycznie działający z takimi imponującymi parametrami. Bądźmy sprawiedliwi - jeśli dysponujemy bardzo mocnym procesorem i kartą graficzną, kosztującymi przecież niemałe pieniądze, to poszukując dodatkowej wydajności będziemy w stanie dorzucić trochę grosza do szybszych pamięci DDR3 (choćby 2133 MHz CL9). Świadomie nie przeprowadziliśmy testów na procesorach ze zintegrowanym układem graficznym (np.; AMD APU-7850K), bowiem tam korzystny wpływ wysoko taktowanych pamięci na wydajność jest doskonale znany. Zupełnie inaczej zareaguje platforma z dedykowaną kartą graficzną i większość czytelników interesują właśnie takie pomiary. Przegląd iGPU - Test zintegrowanych kart graficznych AMD i Intel Test procesora AMD A10-7850K Kaveri - Wydajność iGPU Radeon 1 2 3 4 5 6 7 8 9 … następna › ostatnia » Jakie pamięci RAM wybrać? Test DDR3 1333-2400 MHz w grach - SPIS TREŚCI 0 - Test pamięci DDR3 1333-2400 MHz w grach 1 - G.Skill TridentX 2400 - Budowa i wyposażenie 2 - ASUS Rampage IV Black Edition - Budowa i wyposażenie 3 - Platforma testowa i metodologia pomiarowa 4 - AIDA64 Engineer - CPU PhotoWorxx 5 - AIDA64 Engineer - Memory Copy 6 - WinRAR - Kompresja małych plików 7 - WinRAR - Kompresja dużego pliku 8 - Battlefield 4 - 1920x1080 / Ultra / MSAA OFF 9 - Battlefield 4 - 1920x1080 / Ultra / MSAA X4 10 - Far Cry 3 - 1920x1080 / Ultra / MSAA OFF 11 - Far Cry 3 - 1920x1080 / Ultra / MSAA x4 12 - ArmA III - 1920x1080 / Ultra / FSAA OFF 13 - ArmA III - 1920x1080 / Ultra / FSAA x4 14 - Hitman: Absolution - 1920x1080 / Medium / MSAA OFF 15 - Hitman: Absolution - 1920x1080 / Medium / MSAA x4 16 - StarCraft II - 1920x1080 / Extreme / AA OFF 17 - StarCraft II - 1920x1080 / Extreme / AA ON 18 - Watch Dogs - 1920x1080 / Ultra / MSAA OFF / Textures High 19 - Watch Dogs - 1920x1080 / Ultra / MSAA x4 / Textures High 20 - Testy dodatkowe - Intel Core i7-4770K (Haswell) 21 - Komu potrzebna jest szybsza pamięć RAM? Tagi: ddr3, gskill, lga 2011, pamięć ram, poradnik, porównanie, ram, test, tridentx, x79,Sebastian Oktaba