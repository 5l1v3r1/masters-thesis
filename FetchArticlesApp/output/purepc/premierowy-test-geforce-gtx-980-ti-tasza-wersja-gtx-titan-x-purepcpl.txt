Premierowy test GeForce GTX 980 Ti. Tańsza wersja GTX Titan X - SPIS TREŚCI 0 - Tańszy GeForce GTX Titan X, ale wcale nie gorszy! 1 - NVIDIA GeForce GTX 980 Ti - Budowa i parametry techniczne 2 - Platforma testowa i metodologia pomiarowa 3 - Platforma FCAT do zgrywania obrazu 4 - Testy: 3DMark - Fire Strike Standard Test 5 - Test Assassin's Creed: Unity - High / AA / HBAO+ 6 - Test Batman: Arkham Origins - Very High / PhysX OFF / MSAA 7 - Test Battlefield 4 - Ultra / HBAO / AA High / MSAA 8 - Test CoD: Advanced Warfare - Very High / HBAO+ / SMAA x2 / SSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - spoczynek / obciążenie 20 - GeForce GTX Titan X czy GeForce GTX 980 Ti GeForce GTX 980 Ti jest nieznacznie słabszym lecz tańszym bratem GeForce GTX Titan X, którego specyfikacja była dotychczas obiektem licznych spekulacji, ale wszyscy doskonale wiedzieliśmy iż NVIDIA szykuje kolejne wcielenie topowego Maxwella. Dzisiaj w premierowym teście możemy zaprezentować Wam oficjalne wyniki wydajności nowego reprezentanta rodziny GeForce GTX 900, dedykowanego majętnym entuzjastom gier komputerowych, bowiem wspomniana karta graficzna to bezsprzecznie najwyższa półka. Użytkownicy czekający na mocne uderzenie od zielonych, których GeForce GTX Titan X jakimś cudem nie przekonał do zakupu, otrzymują więc ciekawą alternatywę w postaci GeForce GTX 980 Ti. Dodam jeszcze, że niniejsza publikacja uwzględnia pomiary w Grand Theft Auto V oraz Wiedźmin 3: Dziki Gon, czyli najgorętszych i bardzo wymagających hitach ostatnich tygodni, mogące przesądzić o wyborze przyszłej karty graficznej. Zaczynamy przedstawienie! Autor: Sebastian Oktaba GeForce GTX 980 Ti bazuje na układzie GM200 wykorzystywanym także w GeForce GTX Titan X, aczkolwiek NVIDIA zdecydowała się dokonać tutaj pewnych redukcji, ucinając 2 spośród 24 klastrów SM (Streaming Multiprocessors), które posiada w komplecie najszybszy Maxwell. Zaowocowało to oczywiście nieco mniejszą ilością procesorów CUDA (2816 zamiast 3072), jak również jednostek teksturujących (176 zamiast 192). Oszczędzono natomiast ROP-y zostawiając ich dokładnie 96 oraz 3MB pamięci L2. Cięcia poczynione w strukturze rdzenia GM200-310 okazują się stosunkowo niewielkie, zatem wydajność GeForce GTX 980 Ti powinna być zbliżona do mocarnego GeForce GTX Titan X. Chociaż 12 GB GDDR5 ustąpiło miejsca skromniejszym 6 GB GDDR5, zachowano 384-bitową magistralę pamięci, co powinno w zupełności wystarczyć do grania w rozdzielczości 2560x1440 lub wyższej. Współczynnik TDP utrzymano na poziomie 250W, aczkolwiek architektura Maxwell jest generalnie bardzo energooszczędna, charakteryzując się dobrym przelicznikiem wydajności do pobranej mocy. GeForce GTX 980 Ti jest tańszą lecz niewiele słabszą odmianą GeForce GTX Titan X, która wydaje się atakiem prewencyjnym przeciwko zbliżającemu się Radeonowi z pamięciami HBM. Zaraz zobaczymy czy skutecznym... Bazowe taktowanie rdzenia GeForce GTX 980 Ti wynosi równe 1000 MHz, doganiając tym samym GeForce GTX Titan X, niemniej nowość wyprzedza starszego brata w trybie GPU Boost (1177 vs 1139 MHz). Pamięci pracują ze standardowym zegarem 7012 MHz zapewniając przepustowość rzędu 336.5 GB/s, zaś usprawniony system kompresji i cache'owania tekstur (Delta Color Compression) poprawia gospodarowanie dostępnymi zasobami. GeForce GTX 980 Ti wspiera oczywiście wszystkie flagowe technologie NVIDII m.in.: TXAA, Gamweworks VR, PhysX, Dynamic Super Resolution, G-Sync, jak również nadchodzące API DirectX 12 (feature level 12_1), które wprowadzi kilka ciekawych rozwiązań graficznych implementowanych już chociażby w silniku Unreal Engine czwartej generacji (Ray Traced Shadows, Sparse Fluid Simulation). W momencie debiutu GeForce GTX 980 Ti będą dostępne tylko wersje referencyjne, ale niebawem powinniśmy zobaczyć prawdziwy wysyp konstrukcji autorskich, bowiem w przeciwieństwie do GeForce GTX Titan X poszczególne firmy otrzymały zielone światło do dalszego działania. Kolejne sample już niedługo zawitają w progach naszej redakcji. Pozostaje tylko fundamentalne pytanie czy GeForce GTX 980 Ti posiada pełne 6 GB GDDR5 na 384-bit magistrali, całkowicie zresztą uzasadnione w kontekście afery związanej z GeForce GTX 970, gdzie deklarowaną wartość 4 GB podzielono na osobne segmenty. Podstawowy wynoszący 7/8 przestrzeni (3.5 GB) otrzymał wyższy priorytet, natomiast 1/8 (512 MB) nadano niższy, przez co efektywność owej partycji spadła. W praktyce problem wychodził tylko w benchmarku syntetycznym, ewentualnie konfiguracjach SLI oraz bardzo wysokich rozdzielczościach, gdyż system alokowania pamięci działa w GeForce GTX 970 całkiem sprawnie. Czy teraz będzie podobnie i połączono 5.5 GB oraz 512 MB? Podobny manewr w wykonaniu GM200-310 byłby nawet prawdopodobny, gdyby zamiast 96 pojawiło się 88 ROP-ów, jednak NVIDIA inaczej skroiła układ. Chcąc rozwiać wszelkie wątpliwości zapytałem więc bezpośrednio u źródła: czy GeForce GTX 980 Ti skrywa jakieś tajemnice i otrzymałem zdecydowaną odpowiedź: NIE! GeForce GTX 980 Ti posiada 6144 MB pamięci na tekstury o przepustowości 336 GB/s. To oczywiście dobra wiadomość, bo nawet jeśli wykorzystanie owego bufora zostałoby ograniczone do minimum, aby uniknąć ewentualnych problemów z płynnością (wzorem GTX 970), taka sytuacja w karcie graficznej za ponad 3000 złotych stanowiłaby policzek dla użytkownika. 1 2 3 4 5 6 7 8 9 … następna › ostatnia » Premierowy test GeForce GTX 980 Ti. Tańsza wersja GTX Titan X - SPIS TREŚCI 0 - Tańszy GeForce GTX Titan X, ale wcale nie gorszy! 1 - NVIDIA GeForce GTX 980 Ti - Budowa i parametry techniczne 2 - Platforma testowa i metodologia pomiarowa 3 - Platforma FCAT do zgrywania obrazu 4 - Testy: 3DMark - Fire Strike Standard Test 5 - Test Assassin's Creed: Unity - High / AA / HBAO+ 6 - Test Batman: Arkham Origins - Very High / PhysX OFF / MSAA 7 - Test Battlefield 4 - Ultra / HBAO / AA High / MSAA 8 - Test CoD: Advanced Warfare - Very High / HBAO+ / SMAA x2 / SSAA 9 - Test Crysis 3 - Very High / Blur Medium / AF x16 10 - Test Far Cry 4 - Ultra / Fur/ Godrays / HBAO+ / SMAA 11 - Test GTA V - Very High / FXAA / AF x16 / Advanced Shadows 12 - Test Metro: Last Light - High / PhysX OFF / AF x16 13 - Test Tomb Raider - Ultra / TressFX / AF x16 / AA 14 - Test Watch Dogs - High / HBAO+ High / Blur / MSAA 15 - Test Wiedźmin 3: Dziki Gon - Ultra / HBAO+ / AA / Hairworks OFF 16 - Overclocking - 3DMark / Crysis 3 / GTA V / Wiedźmin 3: Dziki Gon 17 - Pobór mocy - spoczynek / obciążenie 18 - Temperatury - spoczynek / overclocking 19 - Pomiar głośności - spoczynek / obciążenie 20 - GeForce GTX Titan X czy GeForce GTX 980 Ti Tagi: geforce, gm200, gtx 980 ti, gtx titan x, karta graficzna, nvidia, test,Sebastian Oktaba