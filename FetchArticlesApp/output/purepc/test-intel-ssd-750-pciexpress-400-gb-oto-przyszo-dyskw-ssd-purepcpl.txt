Test Intel SSD 750 PCI-Express 400 GB. Oto przyszłość dysków SSD - SPIS TREŚCI 0 - Czy przyszłość pamięci masowych wygląda właśnie tak? 1 - Intel SSD 750 PCI-E 400 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Szybki i wcale nie taki drogi? Dyski SSD wykorzystujące interfejs PCI-Express systematycznie zyskują na popularności, zwłaszcza wśród profesjonalistów i entuzjastów najszybszych rozwiązań, mających dość sztywnych ograniczeń standardu SATA. Kolejni producenci widząc rosnące zapotrzebowanie na wysokowydajne nośniki półprzewodnikowe rozszerzają swoje katalogi, ale szukając nowych rynków czasami skręcają w zaskakująco dziwnych kierunkach. Prezentowany dzisiaj Intel SSD 750 PCI-E rywalizować z G.Skill Phoenix Blade, Plextor M6e Black Edition czy HyperX Predator jednak nie zamierza, bowiem jest pozbawiony wszelkich symptomów sprzętu dla graczy, reprezentuje natomiast segment urządzeń typowo roboczych. Technologie serwerowe, bardzo wysoki współczynnik IOPS, ponadprzeciętna wytrzymałość - wszytko to razem tworzy Intel SSD 750 PCI-E 400 GB, którego mieliśmy okazję przetestować. Autor: Sebastian Oktaba Technologia napędzająca SSD (Solid State Drive) funkcjonuje w sektorze urządzeń wyspecjalizowanych od kilkudziesięciu lat, chociaż dopiero w ostatnim okresie zaczęła zyskiwać na popularności wśród zwykłych użytkowników, co zawdzięczamy przede wszystkim spadkowi cen komponentów (głównie pamięci). Pierwsze urządzenia będące protoplastami obecnych SSD pojawiły się jeszcze przed procesorami Intel 286, więc długo czekały na szansę zaistnienia w masowej świadomości. Dlaczego warto posiadać nośnik SSD? Przewaga dysków półprzewodnikowych nad talerzowymi jest druzgocąca - modele wykorzystujące pamięci Flash są bardziej wytrzymałe i bezszelestne ze względu na brak ruchomych elementów. Jednak co najważniejsze są nieporównywalnie wydajniejsze - zwłaszcza w przypadku operacji na małych czy bardzo małych plikach. Nośniki SSD wykorzystują trzy rodzaje modułów NAND Flash SLC, MLC albo TLC - pierwsze to domena rozwiązań serwerowych, pozostała dwójka jest najczęściej spotykana w konstrukcjach konsumenckich, aczkolwiek TLC stanowią margines wśród używanych kości. Pozostałymi kluczowymi czynnikami dla wydajności dysków jest kontroler i odpowiedni firmware, które muszą razem współpracować zapewniając stabilność całej konstrukcji. Prezentowany dzisiaj Intel SSD 750 PCI-E rywalizować z G.Skill Phoenix Blade czy Plextor M6e Black Editionczy HyperX Predator nie zamierza, bowiem jest pozbawiony wszelkich symptomów sprzętu dla graczy. Intel SSD 750 PCI-E bazuje na autorskim kontrolerze o niezbyt finezyjnym oznaczeniu (CH29AE41AB0), który został stworzony w laboratoriach producenta dla rozwiązań profesjonalnych, więc konsumenckie technologie firm trzecich (SandForce SF-2281) definitywnie poszły w odstawkę. Skutkiem tego nośniki zyskały też mechanizmy chroniące dane w przypadku utraty zasilania. Moduły pamięci to synchroniczne 128-gigabitowe 20 nm MLC NAND, chociaż Intel posiada w swoim repertuarze także znacznie wytrzymalsze lecz zdecydowanie droższe kości (HET MLC). Komunikacja z komputerem odbywa się poprzez PCI-Express 3.0 x4 (32 Gb/s) działające zgodnie z protokołem NVM (Non-Volatile Memory) Express, co znajduje odzwierciedlenie w deklarowanej wydajności. Wersja o pojemności 400 GB jeszcze nie wyciska pełni możliwości z zamontowanych komponentów, ale model 1200 GB okazuje się prawdziwym masakratorem - niestety tego gagatka nie zdołaliśmy ściągnąć do testów. Warto natomiast wspomnieć, że Intel SSD 750 PCI-E (HHHL) występuje również w formacie 2.5-cala, zachowując jednak parametry bez względu na konstrukcję. Jak nowość wypada w porównaniu do konkurentów? Przeglądając specyfikację techniczną trudno przeoczyć imponujące wartości zapisu oraz odczytu sekwencyjnego wynoszące kolejno: 900 i 2200 MB/s. Współczynnik IOPS również wygląda znakomicie sięgając 430.000, gdzie najszybsze dyski SATA 6.0 Gb/s w konwulsjach przekraczają granicę 100.000. Innymi słowy urządzenie nie powinno zamulać nawet podczas wykonywania wielu operacji jednocześnie m.in.: przetwarzania lub skanowania rozbudowanych baz danych. Sprzęt dedykowany jest naprawdę wymagającym użytkownikom, którzy zdołają wykorzystać potencjał takiego niesamowicie wydajnego i niestety drogiego urządzenia. Intel SSD 750 PCI-E 400 GB został objęty pięcioletnią gwarancją, zaś producent oszacował jego wytrzymałość na poziomie 219 TBW, czyli spokojnie można zapisywać nawet 70 GB dziennie. Wartość jest całkiem satysfakcjonująca, aczkolwiek na rynku znajdziemy bardziej cywilne 480-512 GB konstrukcje o wyższej szacowanej odporności m.in.: Kingston HyperX Savage i GoodRam Iridium Pro. Mimo wszystko Intel posiada jedne z najmniej awaryjnych SSD-ków, zatem puste liczby nie zawsze świadczą o rzeczywistej jakości. 1 2 3 4 5 6 7 8 9 … następna › ostatnia » Test Intel SSD 750 PCI-Express 400 GB. Oto przyszłość dysków SSD - SPIS TREŚCI 0 - Czy przyszłość pamięci masowych wygląda właśnie tak? 1 - Intel SSD 750 PCI-E 400 GB - Budowa i wyposażenie 2 - Platforma testowa i metodologia pomiarowa 3 - AS SSD Benchmark - Zapis i odczyt sekwencyjny 4 - AS SSD Benchmark - Zapis i odczyt próbki 4K 5 - AS SSD Benchmark - Zapis i odczyt próbki 4K64T 6 - AS SSD Benchmark - Zapis i odczyt próbki 4K IOPS 7 - AS SSD Benchmark - Zapis i odczyt próbki 4K64T IOPS 8 - Czas kopiowania różnych plików 9 - Czas kopiowania małych plików 10 - Czas kopiowania dużego pliku 11 - Rozpakowywanie archiwum RAR 12 - Sprawdzanie spójności danych 13 - Wielozadaniowość - Instalacja i kopiowanie 14 - Wielozadaniowość - Instalacja i rozpakowywanie 15 - Instalacja gry Shadow Warrior 16 - Instalacja gry The Sims 3 17 - Czas wgrywania S.T.A.L.K.E.R: Cień Czarnobyla 18 - Podsumowanie - Szybki i wcale nie taki drogi? Tagi: dysk ssd, intel. ssd 750, nve express, pci-express, ssd, test,Sebastian Oktaba