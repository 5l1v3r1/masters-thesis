Laptop do gier? Ładny i wydajny? Może MSI GE60 Apache Pro? - SPIS TREŚCI 0 - Notebook dla graczy z NVIDIA GeForce GTX 860M Maxwell 1 - MSI GE60 Apache Pro - Wygląd zewnętrzny 2 - MSI GE60 Apache Pro - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD / Photoshop / Wiedźmin 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead 7 - Testy w grach - Tomb Raider / Battlefield 3 / Hitman: Absolution 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić MSI GE60 Apache Pro? Notebook do gier to dla większości graczy pojęcie równie abstrakcyjne co ciepłe lody - teoretycznie nie mają prawa bytu, a jednak istnieją. Mało tego, laptopy gamingowe zdobywają coraz większe grono zwolenników, zaś ich egzystencja na rynku nie jest w najmniejszym stopniu zagrożona. O ile w części przypadków urządzenia te faktycznie po bliższym zaznajomieniu okazują się zwykłymi przeciętniakami, to w sprzedaży znaleźć możemy wiele modeli godnych polecenia. Do redakcji trafił właśnie 15,6" notebook pochodzący z popularnej serii MSI - GE60 Apache Pro. Firma od kilku ładnych lat przekonuje coraz większą ilość graczy do przejścia na urządzenia mobilne, rokrocznie wprowadzając do swoich laptopów poprawki i ulepszenia. Czy najnowsze dzieło tego producenta wyposażone w procesor Intel Core i7-4700HQ oraz układ graficzny NVIDIA GeForce GTX 860M pochodzący z rodziny Maxwell, zasługuje na miano dobrego notebooka dla graczy? Autor: Tomasz Kowalski Patrząc wyłącznie na specyfikację techniczną testowanego notebooka trudno być niezadowolonym. Wspomniany wcześniej bardzo wydajny czterordzeniowy procesor Intel Core i7-4700HQ wraz z układem graficznym NVIDIA GeForce GTX 860M stanowią zgraną parę, którą mieliśmy już okazję testować wcześniej pod maską laptopa XNOTE W230SS. Na duży plus MSI GE60 Apache Pro zaliczyć trzeba zastosowanie matrycy FullHD typu PLS produkcji Samsunga. Jest to odpowiednik popularnych ekranów typu IPS, zatem spodziewać możemy się dobrego odwzorowania kolorów, jak również znakomitych kątów widzenia. Wszystko wygląda bardzo apetycznie. W podobnych cenach znaleźć możemy między innymi laptopa Lenovo Y50 o bardzo zbliżonej specyfikacji technicznej, a nieco taniej produkt firmy ASUS - G550JK z układem GeForce GTX 850M, który bazuje na pamięciach typu GDDR3 zamiast GDDR5, jak to ma miejsce w testowanym MSI oraz konkurencyjnym Lenovo. Smukły, elegancki i bardzo dobrze wyposażony. MSI GE60 Apache Pro zapowiada się naprawdę interesująco. W porównaniu do wspomnianych wcześniej konkurentów, laptop MSI posiada jeszcze jedną bardzo ważną zaletę - dwa porty mSATA. W notebookach Lenovo i ASUS nie znajdziemy bowiem żadnego dodatkowego złącza tego rodzaju czy chociażby nowszego M.2, zatem wymiana dysku na półprzewodnikowy (SSD) u rywali będzie się wiązała z większymi wyrzeczeniami. Zakładając, iż nośnik musi pomieścić system operacyjny, programy i gry komputerowe, potrzebna będzie jednostka o pojemności 240-256 GB, ewentualnie pozostaje nam zrezygnować z napędu optycznego i wstawić w jego miejsce specjalną kieszeń na drugi nośnik. Warto również wspomnieć, że w sprzedaży znajdziemy także nieco tańszy model MSI GE60 Apache bez dopisku Pro. Dysponuje on w porównaniu do testowanej wersji nieco słabszym układem graficznym NVIDIA GeForce GTX 850M, dzięki czemu cena urządzenia jest niższa o 200 złotych. Test XNOTE W230SS - Notebook dla graczy z GeForce GTX 860M W trakcie testu notebooka MSI GE60 Apache Pro jak zwykle zwrócimy szczególną uwagę na funkcjonowanie elementów, które w głównej mierze decydować będą o jego ostatecznej ocenie. Jako, iż jest to sprzęt dedykowany zagorzałym graczom, musi wykazać się znakomitą wydajnością przy najbardziej wymagających tytułach. Niezwykle ważne będzie także odpowiednie chłodzenie podzespołów, gdyż użyte komponenty z procesorem Intel Haswell na czele, znane są z wysokich temperatur podczas obciążenia. Czy producentowi uda się odpowiednio schłodzić całość nie męcząc przy okazji uszu użytkownika, przekonamy się dosłownie za chwilę. Pozostałe, lecz równie ważne kwestie na jakie nie zamierzamy przymykać oczu to jakość wykonania, czas pracy na baterii, użyty system audio oraz klawiatura. Na początek przyjrzyjmy się jednak dokładniej budowie laptopa. 1 2 3 4 5 6 7 8 9 … następna › ostatnia » Laptop do gier? Ładny i wydajny? Może MSI GE60 Apache Pro? - SPIS TREŚCI 0 - Notebook dla graczy z NVIDIA GeForce GTX 860M Maxwell 1 - MSI GE60 Apache Pro - Wygląd zewnętrzny 2 - MSI GE60 Apache Pro - Specyfikacja techniczna 3 - Testy syntetyczne - 3DMark 11 / 3DMark / Unigine Valley / SiSoftware Sandra 4 - Testy praktyczne - CineBench / HandBrake / wPrime / AS-SSD / Photoshop / Wiedźmin 5 - Testy praktyczne - Photoshop / Wgrywanie poziomu w grze / Uruchamianie systemu 6 - Testy w grach - DiRT 3 / Diablo III / Crysis Warhead 7 - Testy w grach - Tomb Raider / Battlefield 3 / Hitman: Absolution 8 - Czas pracy na zasilaniu akumulatorowym 9 - Temperatury pracy procesora i karty graficznej 10 - Podsumowanie: Czy warto kupić MSI GE60 Apache Pro? Tagi: geforce, gtx 860m, intel, laptop, msi, notebook, nvidia, test,Tomasz Kowalski