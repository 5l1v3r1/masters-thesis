Przed wakacjami obaj najwięksi gracze na rynku kart graficznych, odświeżyli swoją nieco skostniałą ofertę produktów i wprowadzili nowe modele do sprzedaży. Ze strony ATI była to seria Radeon HD 4800, w skład której wchodzą dwa modelu segmentu mid-end i high-end, czyli HD 4850 oraz HD 4870. Natomiast zieloni wystartowali z serią GeForce GTX 200, która znana jest nam z półek sklepowych za sprawą modeli GTX260 oraz GTX280. Wszystkie wymienione wyżej akceleratory zostały dość dobrze przyjęte przez konsumentów. Dzięki polityce cenowej ATI/AMD, koszta zakupu solidnej karty graficznej znacząco spadły i nie trzeba już wydawać dwóch lub więcej tysięcy, aby mieć naprawdę mocny akcelerator w komputerze. Natomiast w dzisiejszym teście, porównamy ze sobą największych konkurentów różnych firm, m.in. BFG, Sapphire i Asusa. Zapraszamy do lektury! Autor: torque - Łukasz Gabryś Jako, że nowe karty różnią się od swoich poprzedników nie tylko taktowaniem, ale również budową wewnętrzną postanowiliśmy ją nieco przybliżyć. Ponieważ Radeony z serii HD4800 są względem siebie identyczne pod względem budowy, nie będziemy ponownie się rozpisywać na ten temat, a zainteresowanych odsyłamy do wcześniejszego artykułu o Radeonie HD4850, gdzie wszystko zostało w miarę dokładnie przedstawione. Zapraszamy pod ten link. Różnice pomiędzy nimi wynikają z wyższych zegarów dla rdzenia w HD4870, które odpowiednio wynoszą 750MHz oraz zastosowania pamięci typu GDDR5, które pracują z częstotliwością aż 3.6GHz (rzeczywista 900MHz). Karta posiada również dwuslotowy układ chłodzenia oraz mocniejszą sekcję zasilającą. Patrząc na dane techniczne nowych kart nVidii trzeba przyznać, że zapowiadają się co najmniej dobrze. Aż 240 w przypadku GTX280 i 192 w przypadku GTX260 jednostki strumieniowe w porównaniu do 128 jednostek poprzednika robią dobre wrażenie i zapowiadają bardzo dobrą wydajność serii GTX200. Jednak na tym nie poprzestano. GTX280 został dodatkowo wyposażony w 32 jednostki ROP, a słabszy brat tylko o 4 mniej, co daje nam 28 jednostek. Warto również wspomnieć, że same jednostki ulepszono zwiększając ich teoretyczną wydajność. Jak widać jest to spory wzrost w porównaniu do poprzednika, który miał ich tylko 16. Idąc za ciosem zwiększono również ilość jednostek teksturujących TMU odpowiednio do 64 (GTX260) i 80 (GTX280). Modyfikacjom poddano również interfejs pamięci. Jednak modyfikacja ta nie polegała na tym co w przypadku ATI, czyli zastosowaniu szybszych modułów GDDR5, a zwiększenia szerokości szyny do 512-bit w przypadku GTX280 i 448-bit w przypadku młodszego brata GTX260. Układy produkowane są w technologii 65nm i zbudowane są z 1.4 miliarda tranzystorów. Jako bardzo duży plus nowych układów nVidii należy uznać zaawanowany układ zarządzania energią, który w trybie 2D obniża taktowanie karty do 400MHz dla rdzenia, 100MHz dla shaderów oraz 297MHz dla pamięci. Dzięki temu karta podczas pracy w 2D zużywa tylko 25W. Jeśli dodatkowo posiadamy płytę główną z nowym chipsetem nVidii, która obsługuje technologię Hybrid Power, wtedy karta nie zużywa w ogóle energii. Platforma testowa: Jako platforma testowa posłużył nam zestaw oparty na procesorze Intel Core 2 Duo E8200, pracującym z częstotliwością 3.5GHz (FSB437.5 x 8), wraz z płytą główną DFI LanParty X48-T2R, na której zamontowane było 4GB pamięci RAM DDR2. Za zasilanie zestawu odpowiadał zasilacz firmy PC Power&Cooling o mocy 750W. Jako monitor służył nam panel LCD firmy Iiyama o przekątnej ekranu 24" i maksymalnej rozdzielczości 1920x1200. Podzespół Model Dostarczył Procesor: Intel Core 2 Duo E8200 @ 3.5GHz Redakcyjny Płyta główna: DFI LanParty X48-T2R Extrememem Pamięć RAM: OCZ Flex 2 2x2GB @1050MHz Extrememem Dysk twardy: Seagate Barracuda 10 80GB Redakcyjny Zasilacz: PC Power&Cooling Silencer 750W Extrememem Chłodzenie CPU: OCZ Vendetta II Extrememem Monitor: Iiyama ProLite B2403WS 24" Apollo Do testów użyliśmy następujących sterowników: Radeon HD3800 - Catalyst 8.4 Radeon HD4800 - Catalyst 8.6 GeForce GTX200 - Forceware 177.41 WHQL GeForce 9x00 - 175.19 WHQL Jako systemy operacyjne posłużyły nam: Windows XP Professional SP2 Windows Vista Bussines Edition 1 2 3 4 5 6 7 8 9 następna › ostatnia » Tagi: ati, ati radeon, geforce, karta graficzna, karty graficzne, nvdia geforce, nvidia, porównanie, porównanie kart graficznych, radeon,Torque