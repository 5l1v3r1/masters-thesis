Test ASRock Z97 Extreme4 - Płyta główna LGA 1150 warta swojej ceny - SPIS TREŚCI 0 - Płyta główna pod Haswella z chipsetem intel Z97 1 - ASRock Z97 Extreme4 - Budowa i wyposażenie 2 - ASRock Z97 Extreme4 - UEFI 3 - ASRock Z97 Extreme4 - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASRock Z97 Extreme4 na sztandary? Płyty główne marki ASRock są jednymi z najczęściej wybieranych przez użytkowników samodzielnie składających komputery, którzy kierując się chłodną kalkulacją prędzej czy później trafiają na bogatą ofertę tajwańskiego koncernu, wyjątkowo kuszącą również pod względem relacji ceny do możliwości. Niejednokrotnie konstrukcje ASRock posiadały znacznie lepsze wyposażenie od bezpośredniej konkurencji, będąc sprzedawane za porównywalne lub nawet mniejsze pieniądze. Taka filozofia znajduje poparcie wśród świadomych pececiarzy, którzy skutecznie głosują portfelami na sezonowych faworytów. Wśród najróżniejszych serii znajdujących się w portfolio ASRock szczególne miejsce zajmuje rodzina Extreme, jakiej kolejne wcielenie właśnie nawiedziło platformę LGA 1150 przy okazji premiery chipsetów Intel Z97 dedykowanych procesorom Haswell Refresh i Devil's Canyon. Czy nowości powtórzą spektakularny sukces poprzedników? Biorąc pod uwagę wszystkie czynniki... jest to bardzo prawdopodobne! Jako pierwsza redakcja w Polsce możemy zaprezentować Wam obszerny test modelu ASRock Z97 Extreme4, stanowiącego murowanego kandydata do tytułu najlepiej skrojonej płyt głównej obecnej generacji. Autorzy: Sebastian Oktaba i Adrian Zajączkowski Funkcja płyty głównej w procesie podkręcania systematycznie słabnie, odkąd większość kontrolerów została przeniesiona do procesora, zaś kolejnym krokiem w tym wydawałoby się nieodwracalnym procesie są Haswelle i Devil's Canyon, które otrzymały dodatkowo w pełni zintegrowany regulator napięcia FIVR (Full Integrated Voltage Regulator - kliknij, aby zobaczyć konspekt). Czym różni się od wcześniej stosowanego VRM? Napięcie 12V dostarczane dla sekcji zasilania, w przypadku platformy LGA 1150 jest obniżane przez wbudowany układ regulujący napięcie do wartości około 1.8V, przesyłając sygnał prosto do procesora, gdzie zostaje ono rozdzielone pomiędzy poszczególne moduły wchodzące w skład całego układu. Dotychczas rozbudowane układy VRM umieszczano w sekcji zasilania płyty głównej, aczkolwiek Intel postanowił przy okazji wprowadzenia nowego socketu zmienić postać rzeczy, żeby zredukować koszty produkcji i ułatwić pracę konstruktorom... urządzeń mobilnych. Jest to rozwiązanie wprowadzone przede wszystkim z uwagi na rosnący rynek notebooków oraz ultrabooków, jeszcze bardziej marginalizujący znaczenie płyty głównej w overclockingu na desktopach. Intel od dawna zapowiadał, że Haswelle i kolejne generacje przyniosą najwięcej korzyści w sektorze mobilnym, więc posiadacze komputerów stacjonarnych nie powinni być zaskoczeni. Płyty główne ASRock w ostatnich latach przeszły gruntowną metamorfozę, gdyż producent całkowicie zmienił strategię rynkową i zamiast zadowalać się wyłącznie sferą budżetową, postanowił powalczyć z MSI, ASUS oraz Gigabyte na wszystkich znaczących frontach. Wystarczy sięgnąć pamięcią do generacji procesorów Intel Core 2 Duo żeby zauważyć, iż tamten ASRock już dawno przestał istnieć, zastąpiony znacznie lepszą wersją... samego siebie. Ogromny udział w sukcesie tajwańskiego koncernu miała mainstream'owa seria Extreme, która w stosunkowo przystępnych cenach oferowała płyty główne o dobrze przemyślanym układzie elementów, niezłych możliwościach podkręcania i przyzwoitym wyposażeniu. Dotarcie do świadomości konsumenta wymagało jednak czasu. Prawdziwa popularność nadeszła wraz z platformą LGA 1155 oraz modelami bazującymi na chipsecie Intel P67, co zapewne potwierdzi wielu zadowolonych użytkowników sprzętu ASRock połączonego z procesorem Intel Core i5-2500K. Wówczas sytuacja się unormowała i większość potencjalnych klientów przestała spoglądać na firmę przez pryzmat dawnych dokonań, oceniając wyłącznie aktualną wartość jej produktów. ASRock konsekwentnie podąża obraną ścieżką. Orientacyjne ceny płyt głównych LGA 1150 Dane z Cenowarka.pl na dzień 25.05.2014 Wartość w złotych 70 140 210 280 350 420 490 560 630 700 MSI Z87-G45 Gaming 460 ASRock Z87 Extreme4 480 ASUS Z87-A 480 Gigabyte GA-Z97X-Gaming 3 480 ASRock Z97 Extreme4 510 Gigabyte GA-Z97X-UD3H 510 Gigabyte GA-Z97X-Gaming 5 515 ASRock Z97 Killer 520 MSI Z97 Gaming 5 520 ASUS Z97-A 560 ASUS Maximus VII Ranger 600 ASRock Z87 Extreme6 605 MSI Z87-GD65 Gaming 610 ASUS Sabertooth Z97 Mark 2 620 ASRock Z97 Extreme6 640 Gigabyte GA-Z87X-UD4H 680 ASRock Z97 Extreme4 jest w prostej linii następcą bardzo popularnego ASRock Z87 Extreme4, którego odrobinę przebudowano, poddano liftingowi kolorystycznemu i wyposażono w kilka rozwiązań charakterystycznych dla dziewiątej serii chipsetów Intela. Pojawiło się między innymi pełne wsparcie nowych standardów pamięci masowej (SATA Express i M.2). Oczywiście, modele z układami Intel Z97 będą oficjalnie wspierać procesory Intel Broadwell (14 nm), jakich rynkowej premiery spodziewamy się jeszcze w grudniu bieżącego roku. Poza tym, ASRock Z97 Extreme4 zapewnia wsparcie AMD CrossFire i NVIDIA SLI, Dual-BIOS z fizycznym przełącznikiem, otrzymał wysokiej klasy zintegrowany kodek dźwiękowy ALC 1150, zaś sekcja zasilania opiewająca na dwanaście faz została przykryta sporymi radiatorami. Tylny panel też wydaje się odpowiednio zagospodarowany posiadawszy 6x USB 3.0 i komplet wyjść graficznych. ASRock Z97 Extreme4 powinien kosztować około 500 złotych i będzie groźnym konkurentem dla ASUS Z97-A, MSI Gaming 5 oraz Gigabyte GA-Z97X-Gaming 5. Zaraz sprawdzimy czy dotrzyma rywalom kroku... 1 2 3 4 5 6 7 8 9 … następna › ostatnia » Test ASRock Z97 Extreme4 - Płyta główna LGA 1150 warta swojej ceny - SPIS TREŚCI 0 - Płyta główna pod Haswella z chipsetem intel Z97 1 - ASRock Z97 Extreme4 - Budowa i wyposażenie 2 - ASRock Z97 Extreme4 - UEFI 3 - ASRock Z97 Extreme4 - Oprogramowanie 4 - Platforma testowa i ustawienia podczas testów 5 - Testy: SATA III / USB 3.0 / Czas bootowania 6 - Testy: AIDA 64 / SiSoftware Sandra 2012 / SuperPi 7 - Testy: Cinebench R11.5 / 7-Zip / WinRAR 8 - Testy: 3DMark11 / Far Cry 2 / Shogun 2 / DiRT 3 9 - Podkręcanie procesora i szyny BCLK 10 - Pomiar temperatur podczas obciążenia i spoczynku 11 - Pobór mocy podczas obciążenia i spoczynku 12 - Podsumowanie - ASRock Z97 Extreme4 na sztandary? Tagi: asrock, core i7, intel, intel z97, lga 1150, overclocking, podkręcanie, test, z97,Adrian Zajączkowski