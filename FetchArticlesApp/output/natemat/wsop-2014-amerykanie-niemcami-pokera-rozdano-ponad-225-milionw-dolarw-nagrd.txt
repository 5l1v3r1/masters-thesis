Na WSOP 2014 gracze wygrali nagrody o wartości ponad 225 milionów dolarów! Poznaliśmy 63 mistrzów pokerowych. Tylko jeden zawodnik zdobył 2 tytuły w tym roku. Do rozstrzygnięcia pozostał już tylko najważniejszy turniej. W międzyczasie zobaczcie, jak tegoroczną edycję podsumowali organizatorzy. A była ona rekordowa pod kilkoma względami. Do tej pory prezentowałem Wam statystyki po każdym tygodniu. Teraz przyszedł czas na podsumowanie ogólne. Wiemy, że WSOP 2014 jest historyczny. I to nie tylko ze względu na 45. edycję tego turnieju. Chodzi o liczbę uczestników. W 2013 roku we wszystkich turniejach odnotowano 79,471 rejestracji. W tym roku wzrosły one o 3,6% do poziomu 82,360. Najwięcej pokerzystów było oczywiście z USA. Stanowili oni aż 94,9% uczestników (78,165 wejść). Na kolejnych miejscach znalazły się Kanada (6,045), Wielka Brytania (2,894), Francja (1,749), Niemcy (1,617), Rosja (1,370), Brazylia (1,057), Włochy (857), Austria (632) i Australia (512). Najwięcej bransoletek (nie licząc Main Eventu, którego zwycięzcy nie znamy) zdobyli Amerykanie (52 na 64). Tak więc Niemcami z powiedzenia Gary'ego Linekera o piłce nożnej, w pokerze są Amerykanie. Co ciekawe, Kanadyjczycy, którzy w 2013 roku zdobyli aż 10 bransoletek (najwięcej po USA), w tym roku nie zdobyli ani jednej. Tegoroczny Main Event zgromadził na starcie 6,683 pokerzystów (najwięcej od 2010 roku). To 5. największy ME w historii. Dzięki temu pula nagród wyniosła $62,820,200. Na zwycięzcę czeka okrągłe $10,000,000. Dziesiąty rok z rzędu, pula wszystkich nagród przekroczyła 100 milionów dolarów. Drugi raz w historii WSOP przekroczyła 200 milionów dolarów ($225,584,783). W porównaniu do 2013 roku, w tym roku wartość nagród jest wyższa o 14,4%. W ciągu 45 edycji WSOP graczom rozdano nagrody, których wartość przekracza 2 miliardy dolarów ($2,065,756,879)! Z tej kwoty ponad 1 miliard ($1,005,789,961) rozdano w ciągu ostatnich 6 lat. W tym roku na cele charytatywne, dzięki turniejom The Big One for One Drop oraz The Little One przekazano $5,260,700. Trafią one do fundacji ONE DROP, która zajmuje się rozwiązywaniem problemów z dostępem do wody pitnej. Od 2012 roku, kiedy WSOP nawiązało współpracę z ONE DROP pokerzyści przekazali fundacji ponad 12 milionów dolarów. Dzięki temu udało się zmienić na lepsze życie ponad 100 tysięcy osób. [/youtube] Największy turniej ,,nieholdemowy” w historii WSOP miał miejsce w tym roku- to Event #3- $1,000 Pot Limit Omaha. Zgromadził 1,128 pokerzystów. Największa liczba uczestników jednego dnia- Event #8- $1,500 Millionaire Maker- 7,977 pokerzystów. Największy turniej dla seniorów w historii WSOP- w tym roku przyciągnął 4,425 pokerzystów. Najwięcej turniejów z nagrodą za 1. miejsce przekraczającą 1 milion dolarów- 5 (wyrównany rekord z 2013 roku). W 2 turniejach milionerami zostało po kilka osób. W 4 turniejach pula nagród przekroczyła 10 milionów dolarów. Od 41 lat, rok w rok, Howard ,,Tahoe” Andrew gra na WSOP. To rekord. Najwięcej miejsc płatnych na WSOP bez tytułu ma Tony Cousineanu (67). Najmłodszy uczestnik tegorocznego WSOP to Zachary Zaffos z Florydy. 21 lat skończył dzień przed swoją grą w Dniu 1C Main Eventu. Najstarszy uczestnik to William Wachter, który ma 93 lata. Ten tytuł przypadł mu także w 2013 roku. Najstarszym uczestnikiem w całej historii WSOP jest Jack Ury- miał 95 lat. Najstarszym zawodnikiem, który na WSOP 2014 doszedł do miejsc płatnych jest Henryk Orenstein (wynalazca kamer, które pokazują karty zawodników w relacjach telewizyjnych). Tylko George Danzer zdobył 2 tytuły na WSOP 2014. W tym roku, podobnie jak w latach poprzednich na WSOP zagrało wielu sportowców, aktorów i biznesmenów. Przy stołach mogliśmy zobaczyć Ray'a Romano (gwiazda serialu ,,Wszyscy kochają Raymonda”), Bruce'a Buffera (konferansjer amerykańskiego UFC), modelka Triana Iglesias, gwiazda NBA Paul Pierce'a, piłkarza FC Barcelony Gerarda Pique, aktor Kevina Pollaka, piłkarza Johna Arne Riise, 3-krotnego zdobywcę SuperBowl Richarda Seymoura, aktorkę Jennifer Tilly, krykiecistę Shane'a Warne'a, kierowcę NASCAR Jasona White'a oraz aktora Jamesa Woodsa. Do 14. lipca trwa ostatni turniej WSOP 2014, czyli Main Event za $10,000. Relację możecie śledzić tutaj. W turnieju na chwilę obecną zostało 746 pokerzystów (spośród 6,683), w tym 4 Polaków. -Liczba turniejów mistrzowskich- 65 -liczba rejestracji- 86,360 -pula nagród- $225,584,873 -liczba miejsc płatnych- 8,730 -ilość graczy w Main Evencie- 6,683 -pula nagród w ME- $62,820,200 -najwyższa nagroda za 1. miejsce- $15,306,668 - średnia nagroda za 1. miejsce- $792,507 -średni wiek- 38,93 -średni wiek osób na miejscach płatnych- 37,66 (bez Main Eventu) -średni wiek uczestnika stołów finałowych- 35,32 ((bez Main Eventu) -udział mężczyzn- 94.72% (78,009 rejestracji) -udział kobiet- 5.28% (4,351 rejestracji) liczba krajów- 107 -liczba amerykańskich stanów reprezentowanych na WSOP- 50 -liczba kanadyjskich prowincji reprezentowanych na WSOP-10 plus Terytoria Yukonu Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka