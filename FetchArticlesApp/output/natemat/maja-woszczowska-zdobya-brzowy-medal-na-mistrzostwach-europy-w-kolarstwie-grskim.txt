Maja Włoszczowska zdobyła brąz w mistrzostwach Europy w kolarstwie górskim. Dla Włoszczowskiej to już 21. medal w karierze. Na podium mistrzostw w niemieckim Sankt Wendel reprezentantkę Polski wyprzedziły Tanja Zakelj i Blaza Klemencic ze Słowenii. Tanja Zakejl była szybsza od Blazy Klemencic o 18 sekund, a od Polki o 1,05 minuty. Dla Włoszczowskiej to 21. medal w karierze i szósty z mistrzostw Europy. Inne Polki startujące w mistrzostwach – Katarzyna Solus-Miśkowicz, Anna Szafraniec i Paula Gorycka zajęły odpowiednio dziewiąte, 15. i 24. miejsce.,Bartosz Świderski