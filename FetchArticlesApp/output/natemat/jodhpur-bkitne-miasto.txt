Odkąd kilka lat temu spędziłam parę fascynujących dni w Udajpurze, koniecznie chciałam wrócić do Radżastanu. I choć cały Radżastan jest pełen kolorów tkanin i przepychu wypełniających Pałace Maharadżów, to jest tu kilka szczególnie kolorowych miejsc. To złote miasto - Jajsalmer, różowe - Jajpur i błękitne - Jodhpur. Zatrzymujemy się w Jodhpurze na kilka dni. Dokładnie tyle, żeby obejrzeć stary Fort Mehrangarh, piękny grobowiec Maharadży Dźaswanta Singha II oraz pałac Umaid Bhawan - w części zamieszkały przez obecnego Maharadżę, w części udostępniony do zwiedzania oraz właśnie błękitne Stare Miasto. Jodhpur jest też jednym ze styków pustni Thar. To właśnie na skraju pustyni leżą wioski zamieszkałe przez plemiona Bishnoi. To lud żyjący w zgodzie z naturą, chroniący przyrodę, która ich karmi i chroni. To plemiona ekologów i wegetarian kierujących się zasadami sformułowanymi w XV w przez guru Jambheshwar’a. Te 29 zasad to regułu dobrego życia, od których pochodzi nazwa plemienia (Bis - znaczy dwadzieścia, noi - dziewięć). 10 z tych reguł dotyczy zdrowia i higieny osobistej, 7- zachowań społecznych, 5- religii, a pozostałe 7- utrzymania bioróżnorodności i hodowli zwierząt. Kontakt ze światem zewnętrznym utrzymują sprzedając swoje wyroby garncarskie, dywany tkane tradycyjnymi metodami, czy goszcząc turystów w swoich wioskach. W wiosce Salawas można zostać na noc zatrzymując się w domu pana Chhotarama Prajapatsa. Spędzić noc w chacie dla gośc, rozkoszować sie wyborną, tradycyjną kuchnią tego domu czy podziwiać wieczorami rozgwieżdżone nad pustynią niebo. Gorąco polecam: www.salwashomestay.com,Dorota Jaworska