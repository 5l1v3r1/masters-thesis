Każdy obywatel UE ma mieć prawo do "podstawowych usług bankowych" za darmo lub "bardzo tanio" - takie przepisy wprowadza nowa dyrektywa Unii Europejskiej. Mają one zacząć funkcjonować w praktyce już za dwa lata. Wpłata i wypłata gotówki, przelewy, polecenia zapłaty i karta płatnicza - to zestaw podstawowych usług bankowych, które mają przysługiwać każdemu obywatelowi Unii Europejskiej za darmo lub "bardzo tanio". Dyrektywa przyjęta przez UE nakazuje państwom członkowskim dostosować się do tego wymogu do września 2016 roku. Taki "podstawowy rachunek płatniczy" ma oferować co najmniej jeden bank w kraju. Co istotne, bank nie może takiego konta oferować w uzależnieniu od tego, czy kupujemy w nim również inne usługi lub produkty. Konto ma być darmowe lub "bardzo tanie". Dyrektywa narzuca na banki również obowiązek informowania klienta m.in. o wszystkich opłatach i prowizjach pobieranych w ramach prowadzenia konta. Do tego ma powstać internetowa porównywarka kont, pokazująca w prosty sposób oferty banków. Zadaniem władz każdego kraju członkowskiego będzie zagwarantowanie, by tak się stało. To również rządy będą indywidualnie, w oparciu o sytuację gospodarczą w państwie, ustalać co oznacza termin "bardzo tanio". Dla Polaków to dobry sygnał. Przypomnijmy, że według Goldman Sachs banki w Polsce mają jedne z najwyższych prowizji i opłat w Europie. W raporcie GS podkreślono, że w polskich bankach aż 27 proc. łącznych przychodów stanowią właśnie opłaty i prowizje. Z państw regionu tylko w Austrii jest to wyższy odsetek (29 proc.).,Michał WąsowskiKażdy obywatel UE ma mieć prawo do "podstawowych usług bankowych" za darmo lub "bardzo tanio" - takie przepisy wprowadza nowa dyrektywa Unii Europejskiej. Mają one zacząć funkcjonować w praktyce już za dwa lata. Wpłata i wypłata gotówki, przelewy, polecenia zapłaty i karta płatnicza - to zestaw podstawowych usług bankowych, które mają przysługiwać każdemu obywatelowi Unii Europejskiej za darmo lub "bardzo tanio". Dyrektywa przyjęta przez UE nakazuje państwom członkowskim dostosować się do tego wymogu do września 2016 roku. Taki "podstawowy rachunek płatniczy" ma oferować co najmniej jeden bank w kraju. Co istotne, bank nie może takiego konta oferować w uzależnieniu od tego, czy kupujemy w nim również inne usługi lub produkty. Konto ma być darmowe lub "bardzo tanie". Dyrektywa narzuca na banki również obowiązek informowania klienta m.in. o wszystkich opłatach i prowizjach pobieranych w ramach prowadzenia konta. Do tego ma powstać internetowa porównywarka kont, pokazująca w prosty sposób oferty banków. Zadaniem władz każdego kraju członkowskiego będzie zagwarantowanie, by tak się stało. To również rządy będą indywidualnie, w oparciu o sytuację gospodarczą w państwie, ustalać co oznacza termin "bardzo tanio". Dla Polaków to dobry sygnał. Przypomnijmy, że według Goldman Sachs banki w Polsce mają jedne z najwyższych prowizji i opłat w Europie. W raporcie GS podkreślono, że w polskich bankach aż 27 proc. łącznych przychodów stanowią właśnie opłaty i prowizje. Z państw regionu tylko w Austrii jest to wyższy odsetek (29 proc.).,Michał Wąsowski