Nowa gwiazda polskiego kolarstwa świeci coraz jaśniej. Po wygraniu dwóch etapów najbardziej prestiżowego wyścigu świata, czyli Toru de France, przyszedł czas na sukcesy w Polsce. Rafał Majka wygrał trzeci z rzędu etap Tour de Pologne i zakończył cały wyścig na pierwszym miejscu. Czasówka z metą na rynku w Krakowie ostatecznie rozstrzygnęła najważniejszy wyścig kolarski w Polsce. Zwyciężył faworyt, objawienie zakończonego niedawno Tour de France, czyli Rafał Majka. To pierwszy od 11 lat Polak, który wygrał wyścig organizowany przez Czesława Langa. Majka i jego konkurenci mieli do pokonania 25-kilometrową czasówkę ze startem i metą na rynku w Krakowie. Pogoda nie ułatwiała rywalizacji, było ok 30 stopni Celsjusza i brak chmur. Ale Majka okazał się bezkonkurencyjny.Polski zawodnik zaczynał czasówkę w koszulce lidera, którą wywalczył dzień wcześniej. Miał 18 sekund przewagi nad drugim w klasyfikacji Benatem Intuxaustim i nie oddał prowadzenia do końca. Kibice w Krakowie mają się z czego cieszyć, a Rafał Majka jest w tej chwili niekwestionowanym królem polskiego kolarstwa.,Kamil Sikora