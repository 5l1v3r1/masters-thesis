Nawet kilka razy w ciągu miesiąca - tak często zwykle robimy zakupy w sieci. Nic więc dziwnego, że Polacy mogą się pochwalić jednym z najwyższych konsumenckich IQ w Europie i do prawdziwego smart shoppingu nikogo nie trzeba nad Wisłą przekonywać. Z prostego badania, o udział w którym poprosiliśmy Was w ubiegłym tygodniu jasno wynika, że sieć coraz częściej zastępuje tradycyjne sklepy, już nie tylko wówczas, gdy chcemy kupić coś naprawdę unikatowego. Czas nieco więcej uwagi przykładać jednak do bezpieczeństwa. Przed ekran komputera, tabletu lub smartfona na zakupy wybieramy się chętnie nie tylko, gdy szukamy elektroniki, ale także nowych ciuchów. Dość mamy bowiem przepłacania w tradycyjnych sklepach, gdzie najlepsze nawet okazje bardzo często mocno odstają od tego, co możemy znaleźć w sieci. Irytuje to właścicieli tradycyjnych sklepów, do których klienci sieciowych butików zaglądają tylko po to, by przymierzyć rzeczy, które i tak zamówią przez internet, ale... to jest właśnie kwintesencja smart shoppingu. Bo przecież chodzi właśnie o to, by być na zakupach inteligentnym. Tak kupujemy w sieci Badanie przeprowadzone przez naTemat nie pozostawia wątpliwości, że coraz sprytniej na zakupach zachowywać się będą się także klienci poszukujący w sieci na przykład wyposażenia wnętrza. Sporo czasu mnie chyba jednak nim w internecie naprawdę popularne zrobią się zakupy spożywcze. Tego rodzaju ofert jest zresztą na razie stosunkowo niewiele. Praktycznie przy każdych zakupach ich nieodłącznym elementem jest korzystanie z porównywarek typu Ceneo.pl. Ceny i jakość produktu, oraz opinie na temat sprzedawcy zwykle sprawdza większość z nas. Z analizy przeprowadzonej wśród naszych czytelników wynika, że zaledwie 13 proc. badanych nigdy nie sięga na internetowych zakupach po wsparcie, które oferują porównywarki i woli korzystać tylko z własnego wyczucia. Eksperci nie mają jednak wątpliwości, że nie warto już ryzykować. - To bardzo dobrze, że zaczynamy zwracać uwagę na to, co i ile kosztuje. I przede wszystkim, jaką oferuje się nam jakość - radziła czytelnikom naTemat w rozmowie o smart shoppingu psycholog społeczna Barbara Stawarz. Dzięki prostemu porównywaniu upatrzonych okazji możemy czuć się przecież także o wiele bezpieczniej. Bezpiecznie, ale... Co prawda ponad 90 proc. osób, które wzięły udział w naszym badaniu przyznało, iż korzystając ze sklepów internetowych czują się bezpiecznie. Jednocześnie jednak ponad połowa z respondentów przyznała, iż wciąż bezpieczniej czuje się w sklepie tradycyjnym. Dlaczego? Ten dysonans bierze się nie tylko z nawyków kulturowych i tego, że w większości wciąż jesteśmy przyzwyczajeni do tego, że na "prawdziwe" zakupy idzie się za do sklepu za rogiem, czy galerii handlowej. Z czego jeszcze? Nasze poczucie bezpieczeństwa bierze się bowiem głównie z dobrych doświadczeń na zakupach w sieci. Aż 25 proc. naszych respondentów przyznało jednak, że choć raz padli ofiarami internetowych oszustów i złodziei. Kogo z nas nigdy nie dopadł jednak kieszonkowiec, których nie brakuje w centrach handlowych? Oszust potrafi pięknym uśmiechem witać nas także zza lady tradycyjnego sklepu. Zadbaj o siebie lepiej Z naszego badania wynika, iż głównym sposobem na zapewnienie bezpieczeństwa podczas zakupów w sieci jest dla większości z nas analiza historii i opinii na temat sprzedawcy oraz archiwizacja korespondencji dotyczącej transakcji. Zaledwie 18 proc. klientów sklepów internetowych zwraca tymczasem uwagę na informatyczną stronę bezpieczeństwa na zakupach, czyli np. to, czy transakcja przebiega w połączeniu protokołem SSL. Niestety okazuje się też, że tylko 15 proc. z nas... czyta regulamin zakupów. Dlatego właśnie, prawdziwe bezpieczeństwo na zakupach może o wiele lepiej zagwarantować nam smart shopping. Sprawne porównywanie cen i opinii na temat jakości produktu oraz uczciwości sprzedawców, pozwala bowiem zwrócić właściwą uwagę na to, w jaki sposób dokonujemy zakupów w sieci.,Bartosz Świderski