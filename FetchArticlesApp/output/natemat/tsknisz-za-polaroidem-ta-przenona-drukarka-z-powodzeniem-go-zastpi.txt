Błyskawiczne drukowanie zdjęć i zasilanie z wbudowanego akumulatora. To zalety najnowszego produktu japońskiej firmy Fujifilm. Fotodrukarka instax Share SP-2 stanowi skrzyżowanie urządzenia drukującego dla smartfonów oraz wysłużonego polaroidu znanego z tworzenia natychmiastowych fotografii. Użytkownik instax Share SP-2 może liczyć na to, że gotowe zdjęcie otrzyma z fotodrukarki w rekordowym czasie tj. po upływie 10 sekund. Co więcej, przenoszenie cyfrowego zdjęcia na „papier” odbywa się przy zastosowaniu rozdzielczości 320 dpi. Fujifilm oddało do dyspozycji właściciela instax Share SP-2 udoskonaloną aplikację, która odpowiada za komunikację drukarki ze smartfonem. Pojawiły się nowe zestawy filtrów i szablonów. Ponadto użytkownik może projektować autorskie szablony, a także dokonywać obróbki zdjęcia w zakresie jasności czy kontrastu przed jego wydrukowaniem. Akumulator nowoczesnej fotodrukarki Fujifilm pozwala na wydruk około 100 zdjęć w czasie pracy urządzenia. Dla ułatwienia jego ładowania wyposażono go w złącze USB.,Dawid Wojtowicz