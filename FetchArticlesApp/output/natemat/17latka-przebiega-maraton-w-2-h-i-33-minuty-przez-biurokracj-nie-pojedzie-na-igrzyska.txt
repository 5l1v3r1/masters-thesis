17-letnia finka Alisa Vainio przebiegła swój pierwszy w życiu maraton w 2 godziny i 33 minuty! Jest to znakomity czas, który mieści się w szóstce najlepszych wyników w Finlandii. Nie otrzyma niestety kwalifikacji olimpijskiej. Problemem jest jej wiek. Przepisy ważna rzecz Kwalifikacje do maratonu w Rio zapewnia czas 2 godziny i 36 minut. Pomimo, że Vainio spełniła wymagania, nie wystartuje w tej konkurencji. Według zasad Międzynarodowego Stowarzyszenia Federacji Lekkoatletycznych w maratonie, a także w 50-cio kilometrowym chodzie, udział mogą wziąć osoby, które urodziły się w 1996 roku lub wcześniej. Finka urodziła się w 1997. Swój niebywały talent może jednak w Rio zaprezentować, ale w innej konkurencji. W biegu na 10 kilometrów mogą brać osoby urodzone nawet w 1999 roku. Musi tylko spełnić minimum, które wynosi 32 minuty i 15 sekund. Wiele osób krytykuje takie ograniczenia, są one jednak stworzone po to, aby chronić młodych sportowców. Jest to kolejna osoba, która może stać się inspiracją dla tysięcy osób. W tak młodym wieku, taki wynik? Sportowa przyszłość stoi przed nią otworem. Oby tylko nie zabrakło rekordów do pobicia!,Katarzyna Miłkowska