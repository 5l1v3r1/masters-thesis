Jak wygląda twoje życie seksualne? Weź jakąkolwiek książkę jaką masz pod ręką, otwórz na 45 stronie i przeczytaj. Biorę cztery z wierzchu. "W opałach absurdu" A. Słonimskiego: "Pracowita pszczółka" Kalendarzyk encyklopedyczno-informacyjny na rok 1921"; C.Gallo "Steve Jobs..." : "Jeśli chcesz się zaangażować w życie ludzi ... musisz wyglądać jak rozwiązanie, nie jak problem..."; W.Szymborska "Tutaj/Here": akurat angielska wersja, ale obok po polsku "Wichura zdarła nocą wszystkie liście z drzewa oprócz listka jednego, pozostawionego, żeby się kiwał solo na pozostawionej gałęzi". Jeszcze E.Lindo moich wnuków "Głupek i ja Mateuszek": "Rozładowała się. Ale ja nic złego z nią nie zrobiłam..." . Nie otwieram "Vademecum żeglarstwa morskiego" (nie wiem skąd się tu wzięło) bo może być tylko gorzej. Można by powiedzieć, że wszystko po co sięgamy ma związek z seksem. To co czytamy jest właśnie o nas i potrafimy czytać między wierszami, żeby przekaz był najbardziej osobisty. Nie dziwi mnie zatem, że jeśli książka dotyczy seksu i jest pisana prostym tekstem, jak w bezpośredniej rozmowie, jestem poruszona kiedy ją czytam. Mam na myśli książkę Ewy Baszak-Radomańskiej (ginekologa i seksuologa) oraz Jolanty Sobkowicz (polonistki) pt. "Seks w stałym związku" . Właściwie można powiedzieć, że ta książka o seksie jest o całym życiu. Bo seks nigdy nie jest lepszy niż nasz wewnętrzny rozwój. Kiedy kończy się chemia i wchodzimy w stałą relację z drugim człowiekiem przychodzi zaburzenie pożądania przynajmniej u jednego z partnerów, nuda w łóżku, seks z litości... Świetnie, bo to celowy etap w rozwoju związku. Nieodzowny, żeby ludzie nauczyli się bliskości erotycznej, z którą na ogół mają problem. Okazuje się, że to osoba z mniejszym pożądaniem kontroluje współżycie w związku. A relację seksualną łatwo rozpoznać po całowaniu. Sztuka życia to zachowanie równowagi pomiędzy bliskością a odrębnością. Nie do uwierzenia, ale to sprawdza się także w innych relacjach z ważnymi dla nas osobami. I jest w tej książce ogromnie dużo solidnej seksuologicznej wiedzy podanej w praktyczny sposób. Potrafię to ocenić, bo jestem ginekologiem i pracuję również z parami. Książka powstałą po zebraniu artykułów pisanych przez 2 lata w postaci terapii partnerskiej na stronie gabinetów, które stworzyła autorka i gdzie pracuje. Do każdego artykułu humanistka dopisuje poetycki komentarz, jest kilka słów od internauty z miejscem na własne notatki. Jako posłanka, dużo podróżuję i mam tą niewielką książkę w torbie. Co jakiś czas kupuję kilka egzemplarzy i obdarowuję ważnych dla mnie ludzi.,Halina Szymiec-RaczyńskaJak wygląda twoje życie seksualne? Weź jakąkolwiek książkę jaką masz pod ręką, otwórz na 45 stronie i przeczytaj. Biorę cztery z wierzchu. "W opałach absurdu" A. Słonimskiego: "Pracowita pszczółka" Kalendarzyk encyklopedyczno-informacyjny na rok 1921"; C.Gallo "Steve Jobs..." : "Jeśli chcesz się zaangażować w życie ludzi ... musisz wyglądać jak rozwiązanie, nie jak problem..."; W.Szymborska "Tutaj/Here": akurat angielska wersja, ale obok po polsku "Wichura zdarła nocą wszystkie liście z drzewa oprócz listka jednego, pozostawionego, żeby się kiwał solo na pozostawionej gałęzi". Jeszcze E.Lindo moich wnuków "Głupek i ja Mateuszek": "Rozładowała się. Ale ja nic złego z nią nie zrobiłam..." . Nie otwieram "Vademecum żeglarstwa morskiego" (nie wiem skąd się tu wzięło) bo może być tylko gorzej. Można by powiedzieć, że wszystko po co sięgamy ma związek z seksem. To co czytamy jest właśnie o nas i potrafimy czytać między wierszami, żeby przekaz był najbardziej osobisty. Nie dziwi mnie zatem, że jeśli książka dotyczy seksu i jest pisana prostym tekstem, jak w bezpośredniej rozmowie, jestem poruszona kiedy ją czytam. Mam na myśli książkę Ewy Baszak-Radomańskiej (ginekologa i seksuologa) oraz Jolanty Sobkowicz (polonistki) pt. "Seks w stałym związku" . Właściwie można powiedzieć, że ta książka o seksie jest o całym życiu. Bo seks nigdy nie jest lepszy niż nasz wewnętrzny rozwój. Kiedy kończy się chemia i wchodzimy w stałą relację z drugim człowiekiem przychodzi zaburzenie pożądania przynajmniej u jednego z partnerów, nuda w łóżku, seks z litości... Świetnie, bo to celowy etap w rozwoju związku. Nieodzowny, żeby ludzie nauczyli się bliskości erotycznej, z którą na ogół mają problem. Okazuje się, że to osoba z mniejszym pożądaniem kontroluje współżycie w związku. A relację seksualną łatwo rozpoznać po całowaniu. Sztuka życia to zachowanie równowagi pomiędzy bliskością a odrębnością. Nie do uwierzenia, ale to sprawdza się także w innych relacjach z ważnymi dla nas osobami. I jest w tej książce ogromnie dużo solidnej seksuologicznej wiedzy podanej w praktyczny sposób. Potrafię to ocenić, bo jestem ginekologiem i pracuję również z parami. Książka powstałą po zebraniu artykułów pisanych przez 2 lata w postaci terapii partnerskiej na stronie gabinetów, które stworzyła autorka i gdzie pracuje. Do każdego artykułu humanistka dopisuje poetycki komentarz, jest kilka słów od internauty z miejscem na własne notatki. Jako posłanka, dużo podróżuję i mam tą niewielką książkę w torbie. Co jakiś czas kupuję kilka egzemplarzy i obdarowuję ważnych dla mnie ludzi.,Halina Szymiec-Raczyńska