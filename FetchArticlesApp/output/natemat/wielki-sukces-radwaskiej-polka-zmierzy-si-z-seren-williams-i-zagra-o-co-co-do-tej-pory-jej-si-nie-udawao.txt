Rozstawiona z numerem czwartym Agnieszka Radwańska pokonała hiszpańską tenisistkę Carlę Suarez Navarro (10.) 6:1, 6:3 i tym samym awansowała do półfinału wielkoszlemowego turnieju Australian Open. Teraz zmierzy się z najlepszą rakietą świata Amerykanką, Sereną Williams. Wygrana z Hiszpanką jest ogromnym sukcesem dla naszej rodzimej tenisistki. Rywalka Polki zazwyczaj słynie z nieustępliwej i niezwykle regularnej gry, ale tym była w dość słabej formie. Navarro popełniła aż 45 niewymuszonych błędów, które z sukcesem wykorzystała Radwańska. Jeszcze przed turniejem Agnieszka podkreślała, że Navarro to "tenisowa ściana", która wszystko przebija z ogromną regularnością. Jako jedna z nielicznych topowych tenisistek rankingu WTA gra jednoręcznym bekhendem czym zazwyczaj sieje spustoszenie na korcie. To piąty wielkoszlemowy półfinał Agnieszki Radwańskiej w karierze. O awans do drugiego finału zmierzy się z Sereną Williams, która w dwóch setach pokonała Marię Szarapową.,Kalina Chojnacka