Każde dbające o kulturę państwo ma własne sposoby na ochronę dziedzictwa kulturowego. Rumunia stawia na publiczne zbiórki pieniędzy. Tamtejszy rząd zaapelował do narodu o "zrzutkę" na wykup rzeźby jednego ze swoich najwybitniejszych artystów, Constantina Brâncuși. Urodzony w 1876 roku rzeźbiarz jest uważany w kraju za niedoścignionego mistrza modernizmu. Władzom rumuńskim zależy na odzyskaniu jego słynnej rzeźby zatytułowanej „The Meekness of the Earth”, która po długiej batalii sądowej trafiła do spadkobierców Brâncușiego. Organizowana przez rząd kampania nosi miano „Brâncuși jest mój”. Ma na celu zebranie kwoty 11 mln euro, przy czym 5 mln euro wyłoży budżet państwa, reszta ma zostać zebrana z dobrowolnych składek obywateli Rumunii. Uzasadnieniem dla tego niecodziennego przedsięwzięcia jest fakt, że rzeźba stanowi ostatnie dzieło, jakie Rumunia może jeszcze odzyskać i udostępnić na użytek publiczny.,Dawid Wojtowicz