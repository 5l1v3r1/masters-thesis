Oczy całego piłkarskiego świata zwrócone były na Stadion Olimpijski Berlin, gdzie przy komplecie publiczności rozgrywano finał tegorocznej Ligi Mistrzów. Triumfowała FC Barcelona, która pokonała Juventus Turyn 3:1. Po pierwszej połowie Messi i spółka zasłużenie prowadzili 1:0. Gola dla Barcelony zdobył już w 4. minucie meczu, po akcji z lewej strony boiska i celnym podaniu Andresa Iniesty Ivan Rakitic. Gracze ze stolicy Katalonii mieli kilka szans na podwyższenie wyniku, ale wykazali się nieskutecznością. Przed szansą zdobycia bramki stanął m.in. Luis Suarez. Dogodną okazję do wyrównania, niedługo po strzeleniu pierwszej bramki, miał Arturo Vidal. Wpisał się do sędziowskiego protokołu jednak w inny sposób - za sprawą żółtej kartki. Turecki sędzia Cuneyt Cakir ukarał też klubowego kolegę Vidala - Paula Pogbę. Drugą połowę meczu dobrze zaczęli gracze z Turynu. W 55. minucie wynik meczu wyrównał Alvaro Morata. Trzynaście minut później, w 68. minucie, Barcelonę ponownie objęła prowadzenia. Koronkową akcję wykończył Suarez. Choć turyńczycy starali się odrobić stratę, to gracze Luisa Enrique zdobyli decydującą bramkę. Triumf Barcelony przypieczętował Neymar w 90. minucie spotkania. FC Barcelona zdobyła Puchar Europy po raz 5. w historii. W tym sezonie nie miała sobie równych także na krajowych boiskach - zwyciężyła w lidze oraz zdobyła Puchar Króla Hiszpanii. Składy, w który rozpoczęły grę obie jedenastki: Juventus Turyn: Gianluigi Buffon - Stephan Lichtsteiner, Leonardo Bonucci, Andrea Barzagli, Patrice Evra - Paul Pogba, Andrea Pirlo, Claudio Marchisio, Arturo Vidal - Carlos Tevez, Alvaro Morata FC Barcelona: Marc-Andre ter Stegen - Daniel Alves, Gerard Pique, Javier Mascherano, Jordi Alba - Sergio Busquets, Ivan Rakitić, Andres Iniesta - Lionel Messi, Luis Suarez, Neymar,Waldemar Kowalski