Ostatni projekt ustawy antyaborcyjnej PiS-u jest najprawdopodobniej najbardziej restrykcyjnym na świecie, a w każdym razie zdecydowanie bardziej restrykcyjnym niż podobne ustawodawstwo praktykowane w takich enklawach praw człowieka jak Arabia Saudyjska, Iran czy Indonezja. (1) Fragmenty zainicjowananej wokół tematu agresywnej pseudodebaty wraz z jej odpryskami, szczególnie w kontekście kryzysu migracyjnego, niepokojąco przypominają słowne wymiociny tytanów intelektu w rodzaju niejakiego Toma Metzgera z W.A.R. (White Aryan Resistance) i innych jemu podobnych (2). Dziwota potem, że na antyimigrancką psychozę ks. Międlara równie błyskotliwy komentator "Eros" ze strony , zapewne reprezentujący zataczającą coraz szersze kręgi, tradycyjnie wolną od wszelkiej hipokryzji polską schizmę radykalną wewnątrz Kościoła powszechnego, znajduje prostą receptę rodem z niezbędnika dla bonzów : "Jeden z wariantów to środki antykoncepcyjne" ... (3). Banałem jest już stwierdzenie oczywistego faktu, że problematyka związana z cielesnością i seksualnością człowieka, począwszy od Klemensa Aleksandryjskiego, Hipolita Rzymskiego i Augustyna z Hippony obsesyjnie monopolizuje ofertę dogmatyczną Kościoła katolickiego, prowadząc systematycznie do często przejaskrawionej, gwałtownie spolaryzowanej i sterylnej wymiany poglądów, napędzanej dodatkowo anksjogennym dla środowisk kościelnych planistów niżem demograficznym na jaki cierpi kontynent europejski. (4) . Postępująca, wściekle ofensywna militaryzacja z założenia spokojnego dyskursu filozoficznego o charakterze etyczno-moralnym sprzyja temu, że staje się on coraz bardziej irracjonalny: prezydent Turcji wzywa wyznawców Proroka do nieużywania środków antykoncepcyjnych a episkopat Polski dementuje pogłoski, jakoby w obliczu epidemii wirusa Zika papież Franciszek miał w sprawie antykoncepcji zająć stanowisko mniej ortodoksyjne niż jego poprzednicy. (5)(6) Nie kijem go, to pałką. A szukając bardziej elokwentnych analogii to równoległa do obecnej postawa wspomnianych ojców Kościoła epoki cesarstwa rzymskiego mogła być spowodowana na tyle masowym użyciem przez "pogan" najbardziej efektywnego ze wszystkich dotychczas znanych, naturalnego środka antykoncepcyjnego i poronnego, że w rezultacie niezwykła roślinka została wytrzebiona co do ostatniego listka jeszcze w epoce wczesnohistorycznej. (6) Fakt ten wraz z jego reperkusjami musiał zrobić na czcigodnych starcach zaabsorbowanych pozyskiwaniem adeptów dla nowej religii chyba potężne i najwyraźniej szczególnie trwałe wrażenie. Mowa tu o znanym już w starożytnym Egipcie, Mezopotamii i cywilizacji minojskiej sylfionie (gr. σίλφιον - sílphion, łac. ). W greckiej najpierw, a potem rzymskiej Kyrenie sylfion objęty był ścisłym monopolem państwowym. Zachowała się czara przedstawiająca czwartego króla Kyreny, Arkezilaosa II, który w cieniu baldachimu nadzoruje dzielenie i pakowanie jakiegoś towaru - zapewne przeznaczonego do eksportu . Produkt często przedstawiany na monetach Kyreny, miał później dla Rzymian (do pewnego stopnia podobnie jak sfermentowany jad rybi ) olbrzymią wartość: przechowywany był w publicznym skarbcu wraz ze srebrem i złotem. (7) Sylfium zapisało się w cywilizacji europejskiej nie tylko jako groźne dla watykańskiego rządu gogolowskich dusz ale ponadto jeszcze w jeden, dość zaskakujący sposób, mianowicie istnieje przypuszczenie, że powszechnie używany, również w ikonografii sakralnej piktogram serca, jest realistycznym obrazem owocu sylfium, jakkolwiek większość teoretyków symbolizmu uważa, że nie ma żadnego związku między współczesnymi walentynkami a starożytną pigułką . (8) Miłośnicy spirytyzmu docenią też zapewne informację o tym, że na wzgórzu ponad ruinami Kyrene znajdowała się ufortyfikowana willa pułkownika Kaddafiego, z której roztaczał się nieziemski wręcz widok na resztki zaginionej cywilizacji i daleki, zamglony błękit morza. Przypisy: (1) http://www.publicseminar.org/2016/04/the-power-of-the-weak-neoliberal-biopolitics-and-abortion-in-poland/#.V0_97_mLTIU (2) "" "Nacjonaliści o aborcji", publiczna grupa dyskusyjna Google , za: https://groups.google.com/forum/#!topic/soc.retirement/OKHA_0geFSY . Cytat przytoczony wyłącznie w celach poznawczych. Autor notki zdecydowanie potępia i odcina się od wszelkich przejawów rasizmu, ksenofobii i innych form dyskryminacji (3) http://wiadomosci.onet.pl/kraj/rogala-mamy-plany-kryzysowe-na-wypadek-naglego-naplywu-uchodzcow/21v7cj (4) http://www.ancient-origins.net/artifacts-ancient-technology/silphium-ancient-contraceptive-herb-driven-extinction-002268?nopaging=1 (5) http://www.tvp.info/25583335/prezydent-turcji-do-obywateli-rozmnazajcie-sie (6) http://www.dziennikpolski24.pl/aktualnosci/a/episkopat-dementuje-papiez-franciszek-nie-zmienil-zdania-ws-antykoncepcji,9418416/ (7) https://pl.wikipedia.org/wiki/Sylfion (8) http://www.ancient-origins.net/artifacts-ancient-technology/silphium-ancient-contraceptive-herb-driven-extinction-002268?nopaging=1,Jozef Kapustka