Dynia musiała w końcu u nas zawitać, bo oboje ją uwielbiamy :) Dziś propozycja na krem wzbogacony mlekiem kokosowym, trawą cytrynową i krewetkami! Potrzebujecie: 400-500 g dyni, pokrojonej w kostkę 2 ząbki czosnku, posiekane 4 szalotki, posiekane 1 łodygę trawy cytrynowej (kupujemy w hipermarkecie całą tackę, resztę mrozimy) 1 puszkę mleka kokosowego 600ml wywaru warzywnego 2-3 łyżki sosu rybnego 1-2 łyżeczki cukru trzcinowego sól, pieprz 15 dag krewetek obgotowanych 1 łyżkę soku z cytryny oliwę Do rozgrzanego garnka wlejcie oliwę, wrzućcie na nią szalotkę, chwilę podsmażcie, dodajcie czosnek i dynię, wymieszajcie, zalejcie wywarem, dodajcie trawę cytrynową i gotujcie do miękkości. Dodajcie sos rybny, cukier, mleko kokosowe i sok z cytryny, wymieszajcie i gotujcie chwilkę na średnim ogniu. Wyjmijcie trawę, zmiksujcie zupę na gładką masę, posólcie i popieprzcie do smaku. Jeśli trzeba, dolejcie jeszcze trochę soku z cytryny. Krewetki wyłóżcie na sitko i sparzcie je wrzątkiem. Wyłóżcie do miseczek i zalejcie zupą. Smacznego!,eintopf