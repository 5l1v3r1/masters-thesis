Wiosna przynosi za sobą ożywienie kulinarne. Degustacje, warsztaty i jednodniowe restauracje. Będzie się działo! Oto nasz przegląd najciekawszych propozycji. Luiza Trisno jest niekwestionowaną mistrzynią kuchni azjatyckiej. W Comfort Food Studio zdradzi kilka swoich kulinarnych sekretów. Przyjdź gotować, a przekonasz się, że to całkiem przyjemne zajęcie. 18 maja,czwartek od 18.00 do 21.00. Comfort Food Studio, ul. Koszykowa 63 Cena 245,00 zł. Rafał Bernatowitz weźmie na swój warsztat kozinę, szparagi, smardze. W Smolna8Foodna czeka na Was kolacja z degustacją win z Frankonii – Rudolf May: Riesling „Retzstadt” 2016 Silvaner „Retzstadt” 2016 Silvaner „Langenberg” 2014 Spätburgunder „Langenberg” 2015 Riesling „Langenberg” 2015 18 maja o godz.: 18:00, ul. Smolna 8, Warszawa Koszt kolacji wraz z winami to 190 zł/os. Pierwszy w Polsce Festiwal Wódki i Zakąski. Aż dziwne, że w kraju, który jest ojczyzną tego alkoholu dopiero teraz ktoś wpadł na ten pomysł! W dniach 19-20 maja 2017 r. na terenie warszawskiej Fortecy odbędzie się Festiwal Wódki i Zakąski. Gościem specjalnym wydarzenia będzie krytyk kulinarny, publicysta i podróżnik, Robert Makłowicz. Ideą Festiwalu Wódki i Zakąski jest nadanie polskiej kuchni i wódce należnej rangi na tle innych narodowych kultur alkoholowych i gastronomicznych. W wydarzeniu wezmą udział najbardziej uznani producenci alkoholi z Polski i świata, którzy na terenie historycznego obiektu Fortecy prezentować będą swoje najlepsze produkty w kategoriach wódek, nalewek, miodów pitnych i likierów. Każdy odwiedzający będzie mógł spróbować w cenie biletu wszystkich rodzajów alkoholu, jakie będą prezentowane na stoiskach, w połączeniu ze specjalnie dedykowanymi zakąskami. Festiwal będzie miał formę dwudniowego pikniku. Forteca Kręgliccy, ul. Zakroczymska 12, Warszawa piątek- sobota 12.00 - 22.00 Wstep - 100 zl. Smaki jednej z najpopularniejszych i najmodniejszych blogerek kulinarnych w Polsce zostaną odkryte podczas Apostrof. Międzynarodowy Festiwal Literatury. Jedyna restauracja z potrawami z najnowszej książki Marty Dymek ruszy już 19 maja w klubie festiwalowym w Ogrodzie Powszechnym w Warszawie. W klubie festiwalowym powstanie pop-up restauracja serwująca dania roślinne z całego świata – będzie to niepowtarzalna okazja do spróbowania smaków Jadłonomii. Marta Dymek, Ogród Powszechny Jana Zamoyskiego 20, Warszawa piatek-niedziela 12.00-22.00 wstęp wolny Który z barmanów pojedzie do Meksyku na Mistrzostwa Świata World Class? Bedzie sie można przekonać podczas zmagań 13 półfinalistów. W niedzielę pokażą jakie najlepsze koktajle potrafią wyczarować! Willa Foksal. ul. Foksal, Warszawa niedziela: 13.00-17.00 wstęp wolny Jedzcie, pijcie i bawcie się świetnie, koniecznie w dobrym towarzystwie :),Wydarzenia kulinarne