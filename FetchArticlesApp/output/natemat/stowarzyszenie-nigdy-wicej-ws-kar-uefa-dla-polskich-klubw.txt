Profil Google+ Na wielu stronach internetowych ukazały się ostatnio informacje niepełne, niesprawdzone i często po prostu nieprawdziwe. UEFA podejmuje decyzje samodzielnie, na podstawie własnych regulaminów i przede wszystkim na podstawie raportów swoich delegatów. Jako materiał uzupełniający raporty delegatów UEFA traktuje niekiedy raporty swojego partnera, którym jest organizacja Football Against Racism in Europe w Londynie, która również samodzielnie odpowiada za treść swoich raportów. Od czasu kongresu UEFA w maju br. w Londynie UEFA wprowadziła nowe, surowe zasady karania za incydenty na stadionach na poziomie Ligi Europy i Ligi Mistrzów. Decyzja UEFA ws.Legii Warszawa zawiera 6-stronicowe uzasadnienie, które wymienia incydenty takie jak rzucanie przedmiotów w stronę zawodników na boisku, odpalanie rac, a także szereg zakwestionowanych symboli i transparentów o treściach rasistowskich, niedozwolonych w rozgrywkach UEFA. Nie jest zatem prawdą, że chodziło o jedną literę na jednym transparencie. Nie jesteśmy zwolennikami odpowiedzialności zbiorowej wobec kibiców, jednak stanowczo występujemy przeciwko propagandzie faszystowskiej i rasistowskiej na stadionach. Jest dla nas oczywiste, że większość kibiców Legii nie ma nic wspólnego z głoszeniem treści rasistowskich. Jesteśmy gotowi do współpracy z klubem w przyszłości w celu eliminowania niepożądanych zjawisk, szczególnie w zakresie edukacji najmłodszych generacji kibiców.,Jacek Purski