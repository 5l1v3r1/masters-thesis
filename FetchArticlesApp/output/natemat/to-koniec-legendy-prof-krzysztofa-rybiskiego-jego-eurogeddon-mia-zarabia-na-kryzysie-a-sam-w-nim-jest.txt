Popularny ekonomista to dla wielu wyrocznia. Jednak ci, którzy zaufali ofercie jego funduszu inwestycyjnego Eurogeddon, który miał zarabiać na przewidywanym przez profesora kolejnym kryzysie mocno się zawiedli. Waluty wcale nie drożeją, a złoto tanieje. Eurogeddon przynosi więc tylko ogromne straty. - Bo inwestować w rzeczy ryzykowane trzeba dokładnie tyle, ile można pozwolić sobie stracić - komentują dla naTemat ekonomiści. I przyznają, że do inwestowania w nietypowy fundusz trzeba było wiele odwagi. Prof. Krzysztof Rybiński dla wielu Polaków jest ekonomiczną wyrocznią. Gdy wszyscy dokoła mówili o słynnej "zielonej wyspie", on twardo przekonywał, że najgorsze przed nami. Od dawna nie pozostawiał wątpliwości, że wkrótce Grecja zostanie wyrzucona ze strefy euro, a bankructwo dotknie inne kraje nad Morzem Śródziemnym, a także Węgry. Profesor wieścił Eurogeddon, czyli reakcję łańcuchową, która zmiecie z powierzchni ziemi dotychczasowy ład ekonomiczny na Starym Kontynencie. Tak też nazwał swój fundusz inwestycyjny, który miał ochronić konta Polaków przed skutkami katastrofy. Katastrofa pilnie potrzebna Minęło sporo czasu i katastrofa rzeczywiście nastąpiła. Jednak nieco inna niż przewidywał prof. Rybiński. Zakładał, że notowania na giełdach przebiją dołki z marca 2009, za euro będzie się płaciło mniej niż jednego dolara, a przetrwać to wszystko uda się właśnie inwestując w drożejące waluty i oczywiście złoto. Problem w tym, że euro jest dziś wciąż sporo droższe od dolara, giełdy radzą sobie całkiem nieźle, a złoto gwałtownie tanieje. Wszystkie okoliczności, na których fundusz inwestycyjny Eurogeddon miał zarabiać nie ziściły się. Jedyna katastrofa dotknęła więc tych, którzy w wizje prof. Krzysztofa Rybińskiego uwierzyli i powierzyli mu swoje oszczędności. Eurogeddon istnieje od lutego ubiegłego roku, a jego jednostki są już warte o połowę mniej. Z 13,47 zł staniały do 6,73 zł. Sporo stracił prawdopodobnie także prof. Rybiński. Gdy startował z Eurogeddonem, przekonywał bowiem, że innym poleca inwestować w to, w co inwestuje osobiście. Rybiński nadużył zaufania? Popularny ekonomista odczuwa tego typu straty z pewnością jednak dużo łagodniej niż przeciętny Kowalski, który uwierzył w Eurogeddon i w fundusz o tej nazwie zainwestował swoje oszczędności. A Krzysztof Rybiński ma przecież rzeszę nie tyle fanów, co wyznawców. Upadek kontrowersyjnych tez profesora, które od lat wygłasza z taką stanowczością jest dziś bezapelacyjny. Zdaniem ekonomistów, każdy kto uwierzył w Eurogeddon może mieć jednak pretensje tylko do siebie. W rozmowie z naTemat Ryszard Petru z PwC, przewodniczący Towarzystwa Ekonomistów Polski podkreśla, że próba zbicia świetnego interesu na wizjach nawet najbardziej cenionego komentatora życia ekonomicznego to dość ryzykowna gra. W której nie można być pewnym wygranej. - Żeby robić naprawdę dobre interesy na długoterminowych wizjach, trzeba mieć również naprawdę duże pieniądze - tłumaczy ekspert. I przypomina o jeszcze jednej kluczowej kwestii. - W takich przypadkach trzeba zawsze być przygotowanym także na zaabsorbowanie ogromnych strat - stwierdza. Zabawa dla odważnych Marek Zuber, który od lat nie ukrywa, iż nie podziela katastroficznych wizji prof. Rybińskiego, dziś również przyznaje, że nawet największe straty na inwestycji w Eurogeddon nie powinny wywoływać pretensji wobec zarządzającego funduszem ekonomisty. Być może wielu klientów Eurogeddonu zainwestowało pieniądze kierując się względami politycznymi, na które popularny profesor zwraca uwagę, ale każdy z nich powinien pamiętać, że taki biznes jest dla nielicznych. - Mój tata uczył mnie jednej zasady. By inwestować w rzeczy ryzykowane dokładnie tyle, ile można pozwolić sobie stracić - tłumaczy. Ekonomista podkreśla, że w katastroficzne tezy prof. Krzysztofa Rybińskiego mogli uwierzyć głównie eurosceptycy z odwagą do inwestowania swoich oszczędności. Trudno było bowiem wierzyć, że zabraknie woli politycznej, by ratować strefę euro, której upadek miał wpędzić nas w kolejny kryzys finansowy, a klientów Eurogeddonu od tego uchronić i nawet pozwolić im na zarobek. - Koszty rozpadu strefy euro byłby tymczasem wyższe niż koszty jej ratowania. Po drugie, byłaby to kompletna kompromitacja całego politycznego establishmentu Europy. Europa walczyła przecież o utrzymanie swoich osiągnięć - przypomina ekonomista.,Jakub NochPopularny ekonomista to dla wielu wyrocznia. Jednak ci, którzy zaufali ofercie jego funduszu inwestycyjnego Eurogeddon, który miał zarabiać na przewidywanym przez profesora kolejnym kryzysie mocno się zawiedli. Waluty wcale nie drożeją, a złoto tanieje. Eurogeddon przynosi więc tylko ogromne straty. - Bo inwestować w rzeczy ryzykowane trzeba dokładnie tyle, ile można pozwolić sobie stracić - komentują dla naTemat ekonomiści. I przyznają, że do inwestowania w nietypowy fundusz trzeba było wiele odwagi. Prof. Krzysztof Rybiński dla wielu Polaków jest ekonomiczną wyrocznią. Gdy wszyscy dokoła mówili o słynnej "zielonej wyspie", on twardo przekonywał, że najgorsze przed nami. Od dawna nie pozostawiał wątpliwości, że wkrótce Grecja zostanie wyrzucona ze strefy euro, a bankructwo dotknie inne kraje nad Morzem Śródziemnym, a także Węgry. Profesor wieścił Eurogeddon, czyli reakcję łańcuchową, która zmiecie z powierzchni ziemi dotychczasowy ład ekonomiczny na Starym Kontynencie. Tak też nazwał swój fundusz inwestycyjny, który miał ochronić konta Polaków przed skutkami katastrofy. Katastrofa pilnie potrzebna Minęło sporo czasu i katastrofa rzeczywiście nastąpiła. Jednak nieco inna niż przewidywał prof. Rybiński. Zakładał, że notowania na giełdach przebiją dołki z marca 2009, za euro będzie się płaciło mniej niż jednego dolara, a przetrwać to wszystko uda się właśnie inwestując w drożejące waluty i oczywiście złoto. Problem w tym, że euro jest dziś wciąż sporo droższe od dolara, giełdy radzą sobie całkiem nieźle, a złoto gwałtownie tanieje. Wszystkie okoliczności, na których fundusz inwestycyjny Eurogeddon miał zarabiać nie ziściły się. Jedyna katastrofa dotknęła więc tych, którzy w wizje prof. Krzysztofa Rybińskiego uwierzyli i powierzyli mu swoje oszczędności. Eurogeddon istnieje od lutego ubiegłego roku, a jego jednostki są już warte o połowę mniej. Z 13,47 zł staniały do 6,73 zł. Sporo stracił prawdopodobnie także prof. Rybiński. Gdy startował z Eurogeddonem, przekonywał bowiem, że innym poleca inwestować w to, w co inwestuje osobiście. Rybiński nadużył zaufania? Popularny ekonomista odczuwa tego typu straty z pewnością jednak dużo łagodniej niż przeciętny Kowalski, który uwierzył w Eurogeddon i w fundusz o tej nazwie zainwestował swoje oszczędności. A Krzysztof Rybiński ma przecież rzeszę nie tyle fanów, co wyznawców. Upadek kontrowersyjnych tez profesora, które od lat wygłasza z taką stanowczością jest dziś bezapelacyjny. Zdaniem ekonomistów, każdy kto uwierzył w Eurogeddon może mieć jednak pretensje tylko do siebie. W rozmowie z naTemat Ryszard Petru z PwC, przewodniczący Towarzystwa Ekonomistów Polski podkreśla, że próba zbicia świetnego interesu na wizjach nawet najbardziej cenionego komentatora życia ekonomicznego to dość ryzykowna gra. W której nie można być pewnym wygranej. - Żeby robić naprawdę dobre interesy na długoterminowych wizjach, trzeba mieć również naprawdę duże pieniądze - tłumaczy ekspert. I przypomina o jeszcze jednej kluczowej kwestii. - W takich przypadkach trzeba zawsze być przygotowanym także na zaabsorbowanie ogromnych strat - stwierdza. Zabawa dla odważnych Marek Zuber, który od lat nie ukrywa, iż nie podziela katastroficznych wizji prof. Rybińskiego, dziś również przyznaje, że nawet największe straty na inwestycji w Eurogeddon nie powinny wywoływać pretensji wobec zarządzającego funduszem ekonomisty. Być może wielu klientów Eurogeddonu zainwestowało pieniądze kierując się względami politycznymi, na które popularny profesor zwraca uwagę, ale każdy z nich powinien pamiętać, że taki biznes jest dla nielicznych. - Mój tata uczył mnie jednej zasady. By inwestować w rzeczy ryzykowane dokładnie tyle, ile można pozwolić sobie stracić - tłumaczy. Ekonomista podkreśla, że w katastroficzne tezy prof. Krzysztofa Rybińskiego mogli uwierzyć głównie eurosceptycy z odwagą do inwestowania swoich oszczędności. Trudno było bowiem wierzyć, że zabraknie woli politycznej, by ratować strefę euro, której upadek miał wpędzić nas w kolejny kryzys finansowy, a klientów Eurogeddonu od tego uchronić i nawet pozwolić im na zarobek. - Koszty rozpadu strefy euro byłby tymczasem wyższe niż koszty jej ratowania. Po drugie, byłaby to kompletna kompromitacja całego politycznego establishmentu Europy. Europa walczyła przecież o utrzymanie swoich osiągnięć - przypomina ekonomista.,Jakub Noch