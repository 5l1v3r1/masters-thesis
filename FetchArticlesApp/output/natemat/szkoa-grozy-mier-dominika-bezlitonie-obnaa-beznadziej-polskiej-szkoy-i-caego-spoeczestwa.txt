Dramat, jaki w ostatnich miesiącach swojego życia przeżywał 14-letni Dominik Szymański z Bieżunia, to jeden z najbardziej przerażających dowodów na to, jak destrukcyjnie na młodych ludzi potrafi działać czy to przedszkole czy szkoła. Zwłaszcza taka, w której okrucieństwo ze strony rówieśników jest nie tylko tolerowane, ale wręcz przez pedagogów propagowane. A to, że jest, nie ulega żadnej wątpliwości. To, co wydarzyło się w Zespole Placówek Oświatowych w Bieżuniu jest świetnym, choć nie jedynym tego przykładem. Dominik był pierwszy Dominik Szymański popełnił samobójstwo w wieku 14 lat. Powiesił się na własnych sznurówkach. W liście do matki, który napisał przed śmiercią, przepraszał ją za swoją śmierć i przekonywał, że jest zerem. Wcześniej o tym, że jest zerem skutecznie przekonali go rówieśnicy. Przekonywali długo, tygodnie, może nawet miesiące. Tłumaczyli cierpliwie, że jest "pedziem" (ponoć dlatego, że lubił o siebie dbać i często zakładał spodnie „rurki”), szarpali, dręczyli, poniżali. Wszystko po to, by uświadomić mu jak bardzo się nie liczy. Gdyby nie to, że chłopiec odebrał sobie życie, przekonywaliby go pewnie o tym dalej, może nawet latami. Oni zresztą najbardziej śmiercią chłopca się rozczarowali, bo – jak piszą na specjalnie w tym celu stworzonym fan page'u „Dominik dobrze, że zdechł” – "Szkoda, bo nie ma kogo gnoić", "Dominik hańbił Białą Rasę, nie mogę powiedzieć, że mi go żal". Gdy spojrzy się na tę historię z tej jednej perspektywy, niebywale dziwi – choć brzmi to brutalnie – że na taki krok, na jaki zdecydował się nastolatek, nie zdecydował się w Bieżuniu nikt wcześniej. Bo, jak się okazuje, przemoc psychiczna i fizyczna, w bieżuńskich szkołach obecna jest od dawna. Jedna z absolwentek placówki, podpisująca się jako Eva Rygalska, o swoich szkolnych przeżyciach napisała na Facebooku: – Smutne i przerażające... w mojej podstawówce do dziś się nic nie zmieniło choć minęło już tyle lat. Nauczyciel był tam panem i władcą, a uczniowie poniżani i obrażani często właśnie z powodu bycia "innym" jak im się wydawało. Kropla w morzu To, co dzieje się w bieżuńskiej szkole, jest ponoć lokalną tajemnicą poliszynela. Gnębionych uczniów jest wielu, a o sprawie wiedzą zarówno nauczyciele, jak i władze miasta. O tym zresztą, w innym wpisie, cytowanym na Twitterze przez Annę Dryjańską, pisze także Rygalska.Wszystko potwierdza również przeprowadzona niedawno w bieżuńskiej szkole kontrola Kuratorium Oświaty. Tyle tylko, że zorganizowano ją już po śmierci czternastolatka i – jak dotąd – nic z jej wyników, poza kilkoma wnioskami, nie wynika. Anonimowa ankieta, którą na prośbę Kuratorium Oświaty musieli wypełnić uczniowie, dowodzi, że w placówce nie tylko tolerowano przemoc, jakiej w stosunku do rówieśników dopuszczali się uczniowie. Wyłania się z niej także obraz szkoły grozy, w której prześladowań wobec wybranych podopiecznych mieli dopuszczać się także... pedagodzy. Dominik w szkole podstawowej był dobrym uczniem. Być może dlatego w gimnazjum część nauczycieli wysoko postawiła mu poprzeczkę. Zbyt wysoko. Gdy okazało się, że Dominik nie zawsze sobie z nauką radzi, jednak z nauczycielek poniżała go przy rówieśnikach.Dyrektor Zespołu Placówek Oświatowych w Bieżuniu, Marek Cimochowski, w niedawnej rozmowie z mediami przekonywał, że nie miał informacji o żadnych nieprawidłowościach. Dziś nie udało się nam z nim skontaktować – telefon szkoły nie odpowiada, nie działa też jej strona internetowa. Z Facebooka zniknął oficjalny fanpage Zespołu Placówek Oświatowych w Bieżuniu. Z zeznań, jakimi dysponuje prokuratura wynika jednak, że Cimochowski mija się z prawdą a Dominik na długo przed swoją śmiercią informował nauczycieli o tym, co spotyka go ze strony innych dzieci. Dlaczego nikt nie reaguje? Dominik nie jest i nie był jedyny. Gdyby był, czy kiedyś powstałby choćby taki film jak „Sala samobójców”? Tam też jest nastolatek, też prześladowany i też popełnia samobójstwo. Takie historie co i rusz dzieją się pod naszymi nosami.– Przyczyn takiego stanu rzeczy jest wiele, ale w moim przekonaniu dwie są kluczowe. Po pierwsze pozwolenie na takie a nie inne zachowania wynika z tego, że sami akceptujemy pewne zachowania, po drugie dlatego, że nie wiemy jak sprzeciwić się czemuś, czego nie akceptujemy – wyjaśnia psycholog Monika Dreger. – Czasem dochodzi do tego jeszcze klasyczne rozpraszanie odpowiedzialności, myślenie typu „skoro inni nie reagują, to ja też nie reaguję”.Nie chodzi tylko o homoseksualistów Z badań wynika, że 2/3 homoseksualnej młodzieży przynajmniej raz w życiu pomyślało o samobójstwie nie radząc sobie z brakiem akceptacji ze strony otoczenia. Ale to tylko kropla w morzu dramatów, bo homoseksualizm (czasem prawdziwy, czasem zmyślony przez kolegów) nie jest jedynym powodem, dla którego młodzi ludzie spotykają się z szykanami rówieśników i w konsekwencji odbierają sobie lub próbują odebrać sobie życie. Dramatem jest też inna niż polska narodowość czy przynależność do niższej warstwy społecznej.– Jesteśmy narodem, który jest nietolerancyjny. Ta nietolerancja czasem wynika z niewiedzy, ale problem Polaków polega na tym, że oni tej wiedzy wcale nie szukają – kwituje Dreger. – Bo, umówmy się, jeśli w Polsce w XXI wieku nadal powtarza się, że homoseksualizm trzeba leczyć, to to jest zwyczajny ciemnogród.,Małgorzata GołotaDramat, jaki w ostatnich miesiącach swojego życia przeżywał 14-letni Dominik Szymański z Bieżunia, to jeden z najbardziej przerażających dowodów na to, jak destrukcyjnie na młodych ludzi potrafi działać czy to przedszkole czy szkoła. Zwłaszcza taka, w której okrucieństwo ze strony rówieśników jest nie tylko tolerowane, ale wręcz przez pedagogów propagowane. A to, że jest, nie ulega żadnej wątpliwości. To, co wydarzyło się w Zespole Placówek Oświatowych w Bieżuniu jest świetnym, choć nie jedynym tego przykładem. Dominik był pierwszy Dominik Szymański popełnił samobójstwo w wieku 14 lat. Powiesił się na własnych sznurówkach. W liście do matki, który napisał przed śmiercią, przepraszał ją za swoją śmierć i przekonywał, że jest zerem. Wcześniej o tym, że jest zerem skutecznie przekonali go rówieśnicy. Przekonywali długo, tygodnie, może nawet miesiące. Tłumaczyli cierpliwie, że jest "pedziem" (ponoć dlatego, że lubił o siebie dbać i często zakładał spodnie „rurki”), szarpali, dręczyli, poniżali. Wszystko po to, by uświadomić mu jak bardzo się nie liczy. Gdyby nie to, że chłopiec odebrał sobie życie, przekonywaliby go pewnie o tym dalej, może nawet latami. Oni zresztą najbardziej śmiercią chłopca się rozczarowali, bo – jak piszą na specjalnie w tym celu stworzonym fan page'u „Dominik dobrze, że zdechł” – "Szkoda, bo nie ma kogo gnoić", "Dominik hańbił Białą Rasę, nie mogę powiedzieć, że mi go żal". Gdy spojrzy się na tę historię z tej jednej perspektywy, niebywale dziwi – choć brzmi to brutalnie – że na taki krok, na jaki zdecydował się nastolatek, nie zdecydował się w Bieżuniu nikt wcześniej. Bo, jak się okazuje, przemoc psychiczna i fizyczna, w bieżuńskich szkołach obecna jest od dawna. Jedna z absolwentek placówki, podpisująca się jako Eva Rygalska, o swoich szkolnych przeżyciach napisała na Facebooku: – Smutne i przerażające... w mojej podstawówce do dziś się nic nie zmieniło choć minęło już tyle lat. Nauczyciel był tam panem i władcą, a uczniowie poniżani i obrażani często właśnie z powodu bycia "innym" jak im się wydawało. Kropla w morzu To, co dzieje się w bieżuńskiej szkole, jest ponoć lokalną tajemnicą poliszynela. Gnębionych uczniów jest wielu, a o sprawie wiedzą zarówno nauczyciele, jak i władze miasta. O tym zresztą, w innym wpisie, cytowanym na Twitterze przez Annę Dryjańską, pisze także Rygalska.Wszystko potwierdza również przeprowadzona niedawno w bieżuńskiej szkole kontrola Kuratorium Oświaty. Tyle tylko, że zorganizowano ją już po śmierci czternastolatka i – jak dotąd – nic z jej wyników, poza kilkoma wnioskami, nie wynika. Anonimowa ankieta, którą na prośbę Kuratorium Oświaty musieli wypełnić uczniowie, dowodzi, że w placówce nie tylko tolerowano przemoc, jakiej w stosunku do rówieśników dopuszczali się uczniowie. Wyłania się z niej także obraz szkoły grozy, w której prześladowań wobec wybranych podopiecznych mieli dopuszczać się także... pedagodzy. Dominik w szkole podstawowej był dobrym uczniem. Być może dlatego w gimnazjum część nauczycieli wysoko postawiła mu poprzeczkę. Zbyt wysoko. Gdy okazało się, że Dominik nie zawsze sobie z nauką radzi, jednak z nauczycielek poniżała go przy rówieśnikach.Dyrektor Zespołu Placówek Oświatowych w Bieżuniu, Marek Cimochowski, w niedawnej rozmowie z mediami przekonywał, że nie miał informacji o żadnych nieprawidłowościach. Dziś nie udało się nam z nim skontaktować – telefon szkoły nie odpowiada, nie działa też jej strona internetowa. Z Facebooka zniknął oficjalny fanpage Zespołu Placówek Oświatowych w Bieżuniu. Z zeznań, jakimi dysponuje prokuratura wynika jednak, że Cimochowski mija się z prawdą a Dominik na długo przed swoją śmiercią informował nauczycieli o tym, co spotyka go ze strony innych dzieci. Dlaczego nikt nie reaguje? Dominik nie jest i nie był jedyny. Gdyby był, czy kiedyś powstałby choćby taki film jak „Sala samobójców”? Tam też jest nastolatek, też prześladowany i też popełnia samobójstwo. Takie historie co i rusz dzieją się pod naszymi nosami.– Przyczyn takiego stanu rzeczy jest wiele, ale w moim przekonaniu dwie są kluczowe. Po pierwsze pozwolenie na takie a nie inne zachowania wynika z tego, że sami akceptujemy pewne zachowania, po drugie dlatego, że nie wiemy jak sprzeciwić się czemuś, czego nie akceptujemy – wyjaśnia psycholog Monika Dreger. – Czasem dochodzi do tego jeszcze klasyczne rozpraszanie odpowiedzialności, myślenie typu „skoro inni nie reagują, to ja też nie reaguję”.Nie chodzi tylko o homoseksualistów Z badań wynika, że 2/3 homoseksualnej młodzieży przynajmniej raz w życiu pomyślało o samobójstwie nie radząc sobie z brakiem akceptacji ze strony otoczenia. Ale to tylko kropla w morzu dramatów, bo homoseksualizm (czasem prawdziwy, czasem zmyślony przez kolegów) nie jest jedynym powodem, dla którego młodzi ludzie spotykają się z szykanami rówieśników i w konsekwencji odbierają sobie lub próbują odebrać sobie życie. Dramatem jest też inna niż polska narodowość czy przynależność do niższej warstwy społecznej.– Jesteśmy narodem, który jest nietolerancyjny. Ta nietolerancja czasem wynika z niewiedzy, ale problem Polaków polega na tym, że oni tej wiedzy wcale nie szukają – kwituje Dreger. – Bo, umówmy się, jeśli w Polsce w XXI wieku nadal powtarza się, że homoseksualizm trzeba leczyć, to to jest zwyczajny ciemnogród.,Małgorzata Gołota