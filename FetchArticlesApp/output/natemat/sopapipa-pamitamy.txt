Dla wielu osób wydarzenia ze stycznia 2012 r. były sporym zaskoczeniem. Niszowe, anglojęzyczne akronimy SOPA/PIPA/ACTA stały się z dnia na dzień synonimem społecznej mobilizacji. Oto bowiem grupowym wysiłkiem zaangażowanych organizacji pozarządowych, mediów elektronicznych i indywidualnych ekspertów udało się w rzeczywisty sposób wpłynąć na proces kształtowania aktualnej polityki publicznej. Przebieg tamtych wydarzeń - z perspektywy internetowej sfery publicznej - przedstawili w zeszłym miesiącu naukowcy z Centrum Berkmana. Na początek cofnijmy się do września 2010. Czasopismo The Hill zajmujące się tematyką legislacyjną amerykańskiego kongresu informuje, że oto powstaje popierana przez obie partie - Republikanów i Demokratów - propozycja regulacji mająca „”. Siedemnaście miesięcy później, w styczniu 2012 roku, Wikipedia decyduje się na jednodniowe zawieszenie dostępności swoich materiałów, a w miastach na całym świecie organizowane są wiece protestacyjne. Propozycja rozwiązania prawnego, w początkowej fazie mającego poparcie ok. 80 senatorów i członków izby reprezentantów (przy 30 przeciwnikach), w ostatecznym rozrachunku utrzymuje jedynie 65 zwolenników. Przeciwników było 100. Ten niecodzienny obrót wydarzeń na tyle zainteresował naukowców z Centrum Berkmana, że postanowili przeprowadzić analizę przebiegu tamtych wydarzeń w oparciu o archiwalne źródła z internetowej sfery publicznej (ang. ). W tym celu przeanalizowali ponad 9700 medialnych wątków odnoszączych się do COICA (Combating Online Infringement and Counterfeits), SOPA (Stop Online Piracy Act) oraz PIPA (Protect IP Act). Co z perspektywy czasu okazało się szczególnie interesujące, to dynamika i rozwój wydarzeń. Na przestrzeni siedemnastu miesięcy, w różnych momentach i z różnym natężeniem, grupa zaangażowanych podmiotów – firm technologicznych, organizacji pozarządowych, mediów branżowych, osób indywidualnych oraz luźnych komityw z lewej jak i prawej strony sceny politycznej - zdołała doprowadzić do realnych decyzji. Jak się okazało, jako sieć zwięźle współpracujących aktorów byli w stanie nie tylko zmienić kierunek debaty, ale kreatywnie eksperymentować z różnorodnymi narzędziami i strategiami komunikacji, ostatecznie wpływając na przebieg procesu legislacyjnego, wspieranego w pierwotnej formie przez obie partie polityczne oraz silne, branżowe lobby. Jednym z ciekawszych aspektów prac zespołu z Centrum Berkmana jest analiza sieciowa, która umożliwiła stworzenie cotygodniowych i comiesięcznych map ilustrujących przebieg wydarzeń. Szczegółowy ich przebieg jest dobrze zwizualizowany tutaj. Wnioski płynące z analizy sugerują, że czwarta władza zaskakująco skutecznie spełniła swoją rolę. Przynajmniej w wypadku SOPA/PIPA, internetowa przestrzeń publiczna w aktywny sposób przyczyniła się do zróżnicowania biegu wydarzeń, budując fundamenty dla dyskusji na temat w sumie dość złożonych dla zwykłych obywateli kwestii. Okazało się, że zaangażowane podmioty miały okazję nie tylko brać udział w nakreśleniu granic debaty, ale również ukierunkowywać jej rozwój – przejmując rolę, która jak dotąd głównie była zarezerwowana dla mediów tradycyjnych. Naturalnie, pojawiają się wątpliwości, czy kontrowersje wokół tematu były tak intensywne, ponieważ dotyczyły zagadnień ważnych dla odbiorców o wysokim poziomie kapitału społecznego i „umiejętnościach technologicznych” co pozwoliło na efektywną samoorganizację i wykorzystywanie nowoczesnych narzędzi komunikacji? Otwartym pytaniem zdaje się być, czy schemat przebiegu wydarzeń wokół SOPA/PIPA był jednorazowym zdarzeniem, czy jednak świadczy o wzmacniajacym się zjawisku, które nie osiągneło jeszcze wystarczającej masy krytycznej? Oprócz SOPA/PIPA zespół z Berkmana przygląda się również przebiegowi historii Trayvona Martina (czarnoskórego nastolatka zastrzelonego, potencjalnie na tle rasowym, przez lokalnego strażnika) oraz niektórym aktom legislacyjnym dotyczącym zmian w systemie wyborczym w Kalifornii. Szukają podobieństw i różnic w przebiegu tych wydarzeń. Wypracowane narzędzia, takie jak Media Cloud czy szperacze sieciowe wbrew pozorom umożliwają sporo twórczych działań w tym obsarze. Warto się tym "poszukiwaniom" czasem poprzysłuchiwać. - ,Łukasz AlwastDla wielu osób wydarzenia ze stycznia 2012 r. były sporym zaskoczeniem. Niszowe, anglojęzyczne akronimy SOPA/PIPA/ACTA stały się z dnia na dzień synonimem społecznej mobilizacji. Oto bowiem grupowym wysiłkiem zaangażowanych organizacji pozarządowych, mediów elektronicznych i indywidualnych ekspertów udało się w rzeczywisty sposób wpłynąć na proces kształtowania aktualnej polityki publicznej. Przebieg tamtych wydarzeń - z perspektywy internetowej sfery publicznej - przedstawili w zeszłym miesiącu naukowcy z Centrum Berkmana. Na początek cofnijmy się do września 2010. Czasopismo The Hill zajmujące się tematyką legislacyjną amerykańskiego kongresu informuje, że oto powstaje popierana przez obie partie - Republikanów i Demokratów - propozycja regulacji mająca „”. Siedemnaście miesięcy później, w styczniu 2012 roku, Wikipedia decyduje się na jednodniowe zawieszenie dostępności swoich materiałów, a w miastach na całym świecie organizowane są wiece protestacyjne. Propozycja rozwiązania prawnego, w początkowej fazie mającego poparcie ok. 80 senatorów i członków izby reprezentantów (przy 30 przeciwnikach), w ostatecznym rozrachunku utrzymuje jedynie 65 zwolenników. Przeciwników było 100. Ten niecodzienny obrót wydarzeń na tyle zainteresował naukowców z Centrum Berkmana, że postanowili przeprowadzić analizę przebiegu tamtych wydarzeń w oparciu o archiwalne źródła z internetowej sfery publicznej (ang. ). W tym celu przeanalizowali ponad 9700 medialnych wątków odnoszączych się do COICA (Combating Online Infringement and Counterfeits), SOPA (Stop Online Piracy Act) oraz PIPA (Protect IP Act). Co z perspektywy czasu okazało się szczególnie interesujące, to dynamika i rozwój wydarzeń. Na przestrzeni siedemnastu miesięcy, w różnych momentach i z różnym natężeniem, grupa zaangażowanych podmiotów – firm technologicznych, organizacji pozarządowych, mediów branżowych, osób indywidualnych oraz luźnych komityw z lewej jak i prawej strony sceny politycznej - zdołała doprowadzić do realnych decyzji. Jak się okazało, jako sieć zwięźle współpracujących aktorów byli w stanie nie tylko zmienić kierunek debaty, ale kreatywnie eksperymentować z różnorodnymi narzędziami i strategiami komunikacji, ostatecznie wpływając na przebieg procesu legislacyjnego, wspieranego w pierwotnej formie przez obie partie polityczne oraz silne, branżowe lobby. Jednym z ciekawszych aspektów prac zespołu z Centrum Berkmana jest analiza sieciowa, która umożliwiła stworzenie cotygodniowych i comiesięcznych map ilustrujących przebieg wydarzeń. Szczegółowy ich przebieg jest dobrze zwizualizowany tutaj. Wnioski płynące z analizy sugerują, że czwarta władza zaskakująco skutecznie spełniła swoją rolę. Przynajmniej w wypadku SOPA/PIPA, internetowa przestrzeń publiczna w aktywny sposób przyczyniła się do zróżnicowania biegu wydarzeń, budując fundamenty dla dyskusji na temat w sumie dość złożonych dla zwykłych obywateli kwestii. Okazało się, że zaangażowane podmioty miały okazję nie tylko brać udział w nakreśleniu granic debaty, ale również ukierunkowywać jej rozwój – przejmując rolę, która jak dotąd głównie była zarezerwowana dla mediów tradycyjnych. Naturalnie, pojawiają się wątpliwości, czy kontrowersje wokół tematu były tak intensywne, ponieważ dotyczyły zagadnień ważnych dla odbiorców o wysokim poziomie kapitału społecznego i „umiejętnościach technologicznych” co pozwoliło na efektywną samoorganizację i wykorzystywanie nowoczesnych narzędzi komunikacji? Otwartym pytaniem zdaje się być, czy schemat przebiegu wydarzeń wokół SOPA/PIPA był jednorazowym zdarzeniem, czy jednak świadczy o wzmacniajacym się zjawisku, które nie osiągneło jeszcze wystarczającej masy krytycznej? Oprócz SOPA/PIPA zespół z Berkmana przygląda się również przebiegowi historii Trayvona Martina (czarnoskórego nastolatka zastrzelonego, potencjalnie na tle rasowym, przez lokalnego strażnika) oraz niektórym aktom legislacyjnym dotyczącym zmian w systemie wyborczym w Kalifornii. Szukają podobieństw i różnic w przebiegu tych wydarzeń. Wypracowane narzędzia, takie jak Media Cloud czy szperacze sieciowe wbrew pozorom umożliwają sporo twórczych działań w tym obsarze. Warto się tym "poszukiwaniom" czasem poprzysłuchiwać. - ,Łukasz Alwast