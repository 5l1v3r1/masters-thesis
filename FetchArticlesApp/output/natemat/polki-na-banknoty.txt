Polki tworzą i tworzyły historię, walczyły o demokrację, odnosiły sukcesy na polu nauki, sztuki, literatury czy sportu. Dlaczego więc w polskiej przestrzeni publicznej wciąż jest ich tak mało? Uważam, że nastała najwyższa pora, żeby jedna z nich znalazła się na polskim banknocie. Z inspiracji amerykańską kampanią „Women on 20s”, chciałabym rozpocząć polską odsłonę akcji „Kobiety na banknoty”. Zachęcam do składania własnych propozycji Polek, które zasłużyły na to, żeby reprezentować naszą walutę. Mój głos przekazuję na Marię Skłodowską-Curie, odważną chemiczkę i fizyczkę, dwukrotną laureatkę Nagrody Nobla, która dzielnie walczyła o prawo kobiet do edukacji i naukowego uznania. Skłodowska już dwukrotnie pojawiała się już na banknocie, ostatnio w ramach kolekcjonerskiej edycji z 2011 roku o nominale 20 zł. Z kolei pierwszy banknot z jej wizerunkiem o nominale 20 000 zł został wycofany z obiegu w związku z denominacją złotego w 1995 r. Dlaczego nie miałaby zostać przywrócona na któryś z banknotów na stałe? Zgłaszajcie swoje propozycje pań, które zasłużyły na miejsce na polskim złotym. Oto lista kobiet, które kwalifikują się do miana Polki wszechczasów. Królowa Jadwiga, Św. Jadwiga Andegaweńska (ok. 1373 – 1399) Pierwsza kobieta na polskim tronie, jej ślub z wielkim księciem Jagiełłą przypieczętował unię Polski z Litwą, opiekunka szpitali i kościołów, przyczyniła się do odnowienia Akademii Krakowskiej. Królowa Bona Sforza (1494 – 1557) Włoska żona Zygmunta Starego, dążyła do poprawy międzynarodowej pozycji Polski oraz wzmocnienia władzy królewskiej, zawdzięczamy jej rozpropagowanie włoskiej kultury, obyczajów i potraw. Emilia Plater (1806 – 1831) Bohaterka narodowa Polski, Litwy i Białorusi, jedna z wielu kobiet walczących w powstaniu listopadowym. Maria Konopnicka (1842 – 1910) Poetka, nowelistka, publicystka i tłumaczka, autorka Roty, jednej z najważniejszych polskich pieśni patriotycznych. Maria Skłodowska-Curie (1867 – 1934) Najsłynniejsza polska przedstawicielka nauki, fizyk, chemik, odkrywczyni radu i polonu, podwójna laureatka Nagrody Nobla. Halina Konopacka (1900 – 1989) Lekkoatletka, jako pierwsza zdobyła dla Polski złoty medal olimpijski, w 1939 roku brała udział w ewakuacji złota Banku Polskiego do Francji. Irena Sendlerowa (1910 – 2008) Pielęgniarka, działaczka społeczna, podczas drugiej wojny światowej pracowała w Radzie Pomocy Żydom „Żegota”, uratowała od śmierci ok. 2500 żydowskich dzieci. Na kogo Wy byście zagłosowali? Piszcie na biuro@czeszejkosochacka.pl,Ewa Czeszejko-SochackaPolki tworzą i tworzyły historię, walczyły o demokrację, odnosiły sukcesy na polu nauki, sztuki, literatury czy sportu. Dlaczego więc w polskiej przestrzeni publicznej wciąż jest ich tak mało? Uważam, że nastała najwyższa pora, żeby jedna z nich znalazła się na polskim banknocie. Z inspiracji amerykańską kampanią „Women on 20s”, chciałabym rozpocząć polską odsłonę akcji „Kobiety na banknoty”. Zachęcam do składania własnych propozycji Polek, które zasłużyły na to, żeby reprezentować naszą walutę. Mój głos przekazuję na Marię Skłodowską-Curie, odważną chemiczkę i fizyczkę, dwukrotną laureatkę Nagrody Nobla, która dzielnie walczyła o prawo kobiet do edukacji i naukowego uznania. Skłodowska już dwukrotnie pojawiała się już na banknocie, ostatnio w ramach kolekcjonerskiej edycji z 2011 roku o nominale 20 zł. Z kolei pierwszy banknot z jej wizerunkiem o nominale 20 000 zł został wycofany z obiegu w związku z denominacją złotego w 1995 r. Dlaczego nie miałaby zostać przywrócona na któryś z banknotów na stałe? Zgłaszajcie swoje propozycje pań, które zasłużyły na miejsce na polskim złotym. Oto lista kobiet, które kwalifikują się do miana Polki wszechczasów. Królowa Jadwiga, Św. Jadwiga Andegaweńska (ok. 1373 – 1399) Pierwsza kobieta na polskim tronie, jej ślub z wielkim księciem Jagiełłą przypieczętował unię Polski z Litwą, opiekunka szpitali i kościołów, przyczyniła się do odnowienia Akademii Krakowskiej. Królowa Bona Sforza (1494 – 1557) Włoska żona Zygmunta Starego, dążyła do poprawy międzynarodowej pozycji Polski oraz wzmocnienia władzy królewskiej, zawdzięczamy jej rozpropagowanie włoskiej kultury, obyczajów i potraw. Emilia Plater (1806 – 1831) Bohaterka narodowa Polski, Litwy i Białorusi, jedna z wielu kobiet walczących w powstaniu listopadowym. Maria Konopnicka (1842 – 1910) Poetka, nowelistka, publicystka i tłumaczka, autorka Roty, jednej z najważniejszych polskich pieśni patriotycznych. Maria Skłodowska-Curie (1867 – 1934) Najsłynniejsza polska przedstawicielka nauki, fizyk, chemik, odkrywczyni radu i polonu, podwójna laureatka Nagrody Nobla. Halina Konopacka (1900 – 1989) Lekkoatletka, jako pierwsza zdobyła dla Polski złoty medal olimpijski, w 1939 roku brała udział w ewakuacji złota Banku Polskiego do Francji. Irena Sendlerowa (1910 – 2008) Pielęgniarka, działaczka społeczna, podczas drugiej wojny światowej pracowała w Radzie Pomocy Żydom „Żegota”, uratowała od śmierci ok. 2500 żydowskich dzieci. Na kogo Wy byście zagłosowali? Piszcie na biuro@czeszejkosochacka.pl,Ewa Czeszejko-Sochacka