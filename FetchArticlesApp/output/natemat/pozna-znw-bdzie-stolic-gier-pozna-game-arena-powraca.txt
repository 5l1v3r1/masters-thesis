W tym roku do stolicy wielkopolski powracają targi Poznań Game Arena, które zostały zainicjowane już w 2004 roku. Jest to największa w naszym kraju impreza multimediów i rozrywki, której towarzyszą rozmaite prezentacje gier i nowoczesnych technologii, a także zawody dla najlepszych polskich graczy - esportowców. Tegoroczna impreza odbędzie się w dniach 26-28 października w tzw. "Czteropaku" na terenie Międzynarodowych Targów Poznańskich. Pierwszy dzień będzie przeznaczony tylko i wyłącznie dla przedstawicieli mediów i biznesu (VIP Day). Kolejna dwa będą już oczywiście dostępne dla szerokiej publiczności. Targi zostaną tradycyjnie podzielone na różne strefy, a najważniejszymi będą Digital Arena (gry wideo i nowe technologie) oraz Digital Arena Family (gry przeznaczone dla najmłodszych). Fani gier planszowych, figurkowych, czy karcianych znajdą coś dla siebie w odbywających się w tym samym czasie targów Hobby. Tam znajdą się atrakcje z dawnej Fantasy Arena. Na PGA 2012, tak jak na poprzednich edycjach swoją ogromną ekspozycję przygotuje firma Microsoft. Oprócz tego, że będziemy mogli pograć w najnowsze gry na konsolach Xbox 360, to dodatkowo będą organizowane przeróżne konkursy oraz zabawy. Świetną informacją jest, że podczas tych targów Microsoft i CD Projekt premierowo zaprezentują swoje najnowsze gry. Tradycyjnie jedną z największych atrakcji będzie sport elektroniczny. Rozgrywki e-sportowe najlepszych polskich graczy zawsze cieszyły się ogromną popularnością, o ile nie największą. Tym razem, po raz pierwszy w historii na PGA odbędą się finały największej ligi dla graczy w Polsce - Ligi Cybersport. W ciągu dwóch dni najlepsi gracze takich tytułów jak FIFA 13 i League of Legends będą rywalizowali o miano najlepszych w naszym kraju. Oprócz tego Cybersport zapewni masę innych atrakcji dla wszystkich odwiedzających ich strefę. Nie zabraknie również zawodów w najpopularniejszą na świecie "strzelankę", w której posiadamy wielokrotnych mistrzów świata, czyli Counter-Strike'a. W jej najnowszą wersję - Global Offensive, gracze będą rywalizować w ramach turnieju EIZO Challange. Skoro już jestem przy grach, to muszę poinformować, że osoby starsze również odnajdą swoje miejsce na tych targach. Wszystko za sprawą przygotowywanej specjalnej strefy Retro Games, gdzie będzie można zobaczyć komputery i zagrać w gry nawet sprzed 40. lat! Bilet jednorazowy dla jednej osoby na tegoroczną edycję Poznań Game Arena kosztuje 12 złotych, z kolei bilet jednorazowy rodzinny (3 osoby w tym min. 1 dziecko) 9 zł. Natomiast jeśli ktoś chce pierwszego dnia uczestniczyć w specjalnych prezentacjach odnoszących się do stanu polskiego rynku gier oraz debacie nt ACTA prowadzonej przez dziennikarzy Gazety Wyborczej, będzie musiał zapłacić aż... 100 zł! Pierwsza edycja kultowego już Poznań Game Arena została zorganizowana w roku 2004. Od tamtego momentu co roku przez 5 lat odbywały się kolejne, które były coraz ciekawsze i coraz popularniejsze. W 2009 tereny Międzynarodowych Targów Poznańskich odwiedziło prawie 29 tysięcy osób. Niestety w 2010 roku organizatorzy postanowili zrezygnować z PGA na rzecz innego projektu, a mianowicie targów ON/OFF. Był to event w pełni poświęcony najnowszym produktom i rozwiązaniom technologicznym z zakresu szeroko rozumianej elektroniki użytkowej. Całość odbyła się w Warszawie i właśnie to miało sprawić, że centrum EXPO XXI odwiedzi dużo ludzi. Jak się później okazało, osoby odpowiedzialne za ON/OFF bardzo się przeliczył i liczba odwiedzających była ponad trzykrotnie! mniejsza od tej podczas ostatniej edycji PGA. W ubiegłym roku nie odbyły się żadne targi dot. tej tematyki. Jeśli będziecie chcieli odwiedzić MTP pod koniec października, to zapraszam na stronę gamearena. Patrząc na to, co szykują nam organizatorzy z PGA Team, wydaje się, że pobicie rekordu frekwencji z roku 2009 nie będzie czymś trudnym do zrealizowania. A przecież wymienione wyżej atrakcje, to tylko niektóre z wszystkich zaplanowanych. O każdych kolejnych będę informował na swoim blogu.,Bartosz Krajewski