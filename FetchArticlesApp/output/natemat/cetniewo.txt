Na początku chciałam się podzielić z Wami miłą informacją, a mianowicie zostałam ambasadorką Fundacji Biegamy z Sercem, która inicjuje rozwój sportu, wspiera środowisku osób niepełnosprawnych i wiele więcej, o czym dowiecie się na stronie Fundacji pod adresem: biegamyzsercem.pl. Jestem z tego powodu bardzo zadowolona i zrobię wszystko, aby jak najlepiej wywiązywać się z powierzonej mi funkcji. Połowę października i część listopada poświęciłam głównie na uregulowanie zaległości na uczelni, oraz na spotkania z przyjaciółmi. Teraz już czasu wolnego będzie coraz to mniej, ponieważ rozpoczynam, a praktycznie już rozpoczęłam, przygotowania do nowego sezonu. Wiąże się to z wyznaczenie sobie nowych celów i postanowień. Mam nadzieję, że w przyszłym roku pokonam granice 1:30:00 h na 20 km i poprawię, życiówki na pozostałych dystansach. Najważniejsze jednak będą dla mnie Mistrzostwa Europy i pokazanie się na nich z najlepszej strony. Pierwszy obóz w Cetniewie powoli dobiega końca, a następny już za dwa tygodnie. Wykonałam już prawie całą pracę, która była zaplanowana na ten okres. Jest to dopiero wprowadzenie do ciężkiego treningu. Dużą uwagę przywiązuję do treningu funkcjonalnego i rozciągania z elementami jogi. Poświęcam im zdecydowanie więcej czasu niż wcześniej i powoli zaczyna widać efekty. Treningi chodu sportowego przeplatam jeszcze biegowymi, ale będzie ich już coraz to mniej. Pozdrawiam z Cetniewa :) Agnieszka,Agnieszka Dygacz