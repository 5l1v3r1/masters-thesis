Pewnie wszyscy pamiętacie jeszcze, jak w 110. minucie finału Mistrzostw Świata, które w 2006 roku odbywały się w Niemczech Francuz Zinédine Zidane niespodziewanie znokautował głową Włocha Marco Materazziego. Przez ostatnie 10 lat kibice na całym świecie spekulowali o tym, co takiego słynny "Zizou" mógł usłyszeć, że sprowokowało go to do bardzo niesportowego zachowania. Teraz zdradził to sam prowodyr całego zajścia. Marco Materazzi zdaje się uważać, że rzucanie obraźliwych słów pod adresem siostry Zinédine Zidane'a stawia go w dużo lepszym świetle niż gdyby okazało się, iż rzeczywiście obrażał matkę legendy francuskiego futbolu... Przypomnijmy, że największą cenę za tamto zajście zapłacił jednak Zidane. Najpierw Francuz otrzymał czerwoną kartkę i na ostatnie chwile finałowego meczu musiał zejść do szatni, a później został zmuszony do przełknięcia goryczy porażki całej drużyny, która w konkursie rzutów karnych uległa Włochom 5:3. Już po meczu Zinédine Zidane otrzymał od FIFA dodatkową karę w wysokości 7,5 tys. franków szwajcarskich. Zawieszono go też na 3 mecze.,Jakub Noch