Kto stworzył Bitcoina? Amerykański „Newsweek” twierdzi, że znalazł odpowiedź na to pytanie. Ojcem kryptowaluty ma być 64-letni Dorian Satoshi Nakamoto, pochodzący z Japonii fizyk, który mieszka w Kalifornii. Sam Nakamoto zapewnia jednak, że nie ma z Bitcoinem nic wspólnego, przekonując, że po raz pierwszy usłyszał o nim… trzy tygodnie temu. Artykuł, który ma ujawniać tożsamość twórcy Bitcoina, jest główną atrakcją najnowszego numeru amerykańskiego „Newsweeka”. Tygodnik utrzymuje, że kryptowaluta powstała za sprawą Doriana Satoshiego Nakamoto, fizyka mieszkającego aktualnie w kalifornijskim Tample City, który ma za sobą pracę w branży militarnej. Ojciec Bitcoina miał porzucić swoje dziecko trzy lata temu, zachowując jednak około miliona „monet”. O tym, że twórca Bitcoina nazywa się „Satoshim Nakamoto”, użytkownicy kryptowaluty słyszeli już wcześniej, ale nie było jasne, czy jest to pseudonim, nazwa jakiejś grupy, czy też autentyczne imię i nazwisko. Pewności nie można mieć nawet teraz, ponieważ Dorian Satoshi Nakamoto twierdzi, że nie ma nic wspólnego z Bitcoinem – donosi BBC. Nakamoto nie zaprzecza temu, że rozmawiał z dziennikarką „Newsweeka”, ale podkreśla, że ta źle go zrozumiała. Fizyk, który miał od początku zapewniać, że nie stworzył Bitcoina, zaznaczył, że urodził się w Japonii, a do Stanów Zjednoczonych przybył w 1959 roku. Angielski nie jest jego pierwszym językiem, stąd mogło dojść do nieporozumienia. źródło: "Newsweek",Tomasz BaliszewskiKto stworzył Bitcoina? Amerykański „Newsweek” twierdzi, że znalazł odpowiedź na to pytanie. Ojcem kryptowaluty ma być 64-letni Dorian Satoshi Nakamoto, pochodzący z Japonii fizyk, który mieszka w Kalifornii. Sam Nakamoto zapewnia jednak, że nie ma z Bitcoinem nic wspólnego, przekonując, że po raz pierwszy usłyszał o nim… trzy tygodnie temu. Artykuł, który ma ujawniać tożsamość twórcy Bitcoina, jest główną atrakcją najnowszego numeru amerykańskiego „Newsweeka”. Tygodnik utrzymuje, że kryptowaluta powstała za sprawą Doriana Satoshiego Nakamoto, fizyka mieszkającego aktualnie w kalifornijskim Tample City, który ma za sobą pracę w branży militarnej. Ojciec Bitcoina miał porzucić swoje dziecko trzy lata temu, zachowując jednak około miliona „monet”. O tym, że twórca Bitcoina nazywa się „Satoshim Nakamoto”, użytkownicy kryptowaluty słyszeli już wcześniej, ale nie było jasne, czy jest to pseudonim, nazwa jakiejś grupy, czy też autentyczne imię i nazwisko. Pewności nie można mieć nawet teraz, ponieważ Dorian Satoshi Nakamoto twierdzi, że nie ma nic wspólnego z Bitcoinem – donosi BBC. Nakamoto nie zaprzecza temu, że rozmawiał z dziennikarką „Newsweeka”, ale podkreśla, że ta źle go zrozumiała. Fizyk, który miał od początku zapewniać, że nie stworzył Bitcoina, zaznaczył, że urodził się w Japonii, a do Stanów Zjednoczonych przybył w 1959 roku. Angielski nie jest jego pierwszym językiem, stąd mogło dojść do nieporozumienia. źródło: "Newsweek",Tomasz Baliszewski