Debata nad tym, czy kawa jest lepsza i zdrowsza od herbaty trwa od dawna. Naukowcy przekonują, że ta druga, wbrew pozorom, pobudza bardziej niż pierwsza. Jak jest naprawdę? Magazyn "Time" powołując się na różne badania naukowe tłumaczy, na czym polega wyższość herbaty nad kawą. Na początek zaznacza jednak, że herbata występuje tylko w czterech odmianach: czarna, biała, zielona i oolong (półfermentowana). Ten napój w wersji "ziołowej" nie jest technicznie rzecz biorąc herbatą. Oto, dlaczego kawa jest znacznie mniej zdrowa. Zobacz też: Jak chodzić z kawą, by jej nie rozlać? Dzięki naukowcom znamy odpowiedź 1. Herbata zwiększa wytrzymałość fizyczną. Zielona zawiera katechiny - antyutleniacze, które umożliwiają naszemu ciału, by używały tłuszczu jako paliwa niezbędnego do ćwiczeń fizycznych. 2. Zmniejsza ryzyko zawałów. Na dodatek może zredukować ryzyko występowania chorób krążenia oraz chorób zwyrodnieniowych. 3. Przeciwutleniacze zawarte w herbacie mogą chronić nasz organizm przed komórkami nowotworowymi wszelkiej maści. Zmniejsza ryzyko zachorowania na raka skóry, przełyku, trzustki, wątroby, jamy ustnej, przełyku, płuc, żołądka, jelit, piersi, prostaty, jajnika. Co prawda herbata nie jest lekiem z gatunku "cudownych", lecz coraz więcej badań sugeruje, że picie herbaty niesie za sobą spore korzyści w walce z rakiem. 4. Herbata pomaga w walce z wolnymi rodnikami. Mogą one uszkodzić nasze DNA, prowadzić do raka lub zwyrodnień neurologicznych. Nasze organizmy są tak zaprojektowane, by traktowały rodniki jako naturalne wroga i zwalczały go bezlitośnie. Lecz dobrze jest te wysiłki wspomóc, dzięki zawartym w herbacie utleniaczom. 5. Herbata świetnie nawadnia organizm. 6. Pij herbatę, a zmniejszysz ryzyko choroby Parkinsona. Zarówno w przypadku kobiet jak i mężczyzn. Warto wziąć pod uwagę, że często wręcz "podkładamy" się tej chorobie, jeśli uwzględnić wiek, palenie papierosów, indeks masy ciała. Lepiej dmuchać na zimne i pić regularnie herbatę. 7. Herbata chroni przed szkodliwymi skutkami promieniowania ultrafioletowego. Poleca się ją szczególnie miłośnikom opalania. Warto dodać, że można ją potraktować jako swego rodzaju filtr przeciwsłoneczny. 8. To działanie herbaty może być szczególnie ważne dla pań. Pomaga bowiem utrzymać aktualny obwód pasa. Badania dowiodły, że ludzie spożywający regularnie gorącą herbatę cieszyli się mniejszym obwodem w pasie i wskaźnikiem masy ciała niż ci, którzy ten napój ignorowali. 9. Co ciekawe, częste picie herbaty zmniejsza ryzyko raka u palaczy. Co oczywiście nie znaczy, że w całości neutralizuje zgubne efekty palenia. Wytrwali palacze negatywnymi skutkami swojego nałogu z pewnością przebiją pozytywne właściwości herbaty. 10. Chorzy na cukrzycę typu 2 - pijcie herbatę. Składniki zielonej herbaty pomagają zredukować nadmiar cukru. 11. Herbata pomaga walczyć ze skutkami napromieniowania. Chroni przed zwyrodnieniem komórek, jakie może powstać na skutek napromieniowania. 12. Zielona herbata wzmacnia wytrzymałość naszych kości oraz zwiększa zagęszczenie minerałów, jakie się w nich znajdują. 13. Herbata to dobry środek na profilaktykę i leczenie chorób neurologicznych, jak choćby Alzheimer. Polifenole zawarte w jej zielonej odmianie wspomagają procesy uczenia się i zapamiętywania. Przeczytaj też: Sposób na upał: odstaw lody i zimne napoje. Pij herbatę z solą, a w domu rozstaw miski z wodą Mimo tych wszystkich zbawiennych składników, herbata nie jest lekiem na wszystko. Co więcej, nie warto popadać w skrajność i pić ogromne jej ilości. Choćby dlatego, że częste spożywanie gorących napojów zwiększa ryzyko raka przełyku, dlatego dobrze dać jej troche wystygnąć. Jednak jej największą wadą, co potwierdzi wielu kawoszy, jest to, że nie smakuje jak kawa. Tu powstaje dylemat: zrezygnować z kawy na rzecz zdrowej herbaty? Źródło: Time.com,Krzysztof Majdan