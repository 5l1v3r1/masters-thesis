Letnie Otwarte Mistrzostwa Polski Osób Niepełnosprawnych w Pływaniu zaliczam do udanych. Osiągnęłam dobre wyniki zarówno w startach indywidualnych, jak i sztafetach. Znalazłam się dzięki temu w gronie najlepszych sportowców, którym wręczono powołania do kadry narodowej na rok 2015. Oprócz mnie z naszego regionu zostały powołane jeszcze dwie osoby: Joanna Mendak i Rafał Kalinowski. Mogę też z dumą poinformować, że białostocka ekipa znalazła się na 1. miejscu w rankingu zdobytych medali - przywieźliśmy ich aż 20. Nie jest łatwe znalezienie tych informacji, więc podam trochę statystyk: 1. Joanna Mendak (3 złote i 2 srebrne - dodatkowo 1. miejsce w swojej grupie startowej) 2.  (1 srebrny i 3 brązowe - dodatkowo 2 miejsce w swojej grupie startowej) 3. Rafał Kalinowski (2 srebrne i 1 brązowy - dodatkowo srebro w swojej grupie startowej) 4. Justyna Grzegorczyk (1 brązowy) 5. Juliusz Trochimczuk (1 brązowy) - najmłodszy zawodnik, 11 lat 6. Krzysztof Wojtach (1 srebrny) 7. Jakub Kozłowski (1 srebrny) Białostocka ekipa królowała również w sztafetach. Zgarnęliśmy aż 6 pucharów: 1. skład: Rafał Kalinowski, Krzysztof Wojtach, Janusz Kondracki, Patryk Woronowicz – 2 brązowe 2 skład: Rafał Kalinowski, Krzysztof Wojtach, Konrad Masłowiecki, Patryk Woronowicz – 1 srebrny 3 skład: Anna Omielan, Dominika Małaszkiewicz, Anna Stasiukiewicz, Justyna Grzegorczyk – 1 złoty, 2 srebrne W czasie zawodów zorganizowano także wyścig trenerów. Jarosław Lewkowicz, trener naszej sekcji wywalczył 3 miejsce! Poczuliśmy też trochę atmosferę zbliżającej się paraolimpiady, bo na zawodach była komisja antydopingowa. Zdarza się to niezwykle rzadko.,Anna Omielan