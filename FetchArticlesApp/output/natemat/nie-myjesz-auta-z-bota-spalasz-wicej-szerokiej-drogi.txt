- jest partnerem cyklu artykułów "Szerokiej drogi na Święta i Nowy Rok" Są tacy, którzy uważają, że samochodu zimą nie należy myć. Dlaczego? Bo według ich teorii błoto działa dokładnie tak jak wgłębienia na piłce do golfa. Czyli redukują opór powietrza. Wniosek: nie myjesz auta - spalasz mniej paliwa. Niestety ten wniosek, to kompletna bzdura. Badania "Pogromców Mitów" udowodniły, że błoto na aucie może zwiększyć spalanie o 10%! To oznacza, że samochód warto myć. Zarówno wewnątrz, jak i zewnątrz. Dlatego wysłaliśmy Antoniego Bohdanowicza z naTemat do myjni samochodowej, by sprawdzić, jak myć samochód. Mycie samochodu zimą jest nawet ważniejsze niż latem, bo zimowa sól potrafi naprawdę zaszkodzić pojazdowi. Trzeba jednak uważać - duży mróz plus niedokładne wysuszenie naszego samochodu może oznaczać, że prędko do niego nie wsiądziemy. Różne sposoby mycia mają swoje plusy i minusy. Myjnia samoobsługowa jest tania, ale złym pomysłem jest korzystać z niej, gdy jest naprawdę zimno. Do tego nie da się w takiej myjni dokładnie wysuszyć zamków i uszczelek w drzwiach. W myjni automatycznej natomiast stare szczotki mogą porysować auto, a my musimy na mrozie przygotowywać samochód do czyszczenia - odkręcić antenę, złożyć lusterka. Do tego do myjni automatycznej nie można się umówić z wyprzedzeniem. Więc, zwłaszcza przed świętami, grozi nam długie oczekiwanie w kolejce przed wjazdem. Ręczna myjnia jako jedyna działa przy dużych mrozach, ty możesz sobie czekać wygodnie w poczekalni, lub pobliskim centrum handlowym. Możesz się także umówić na konkretny termin. Niestety - jest najdrożej. Wybór należy do Ciebie. Zwracamy uwagę, że samochód naprawdę warto umyć. I ze względu na zużycie paliwa, o którym pisaliśmy wyżej, i ze względu na sól, i dlatego że nie myty brud wewnątrz auta wbija się w dywaniki i tapicerkę. I żeby go usunąć, będziesz musiał kiedyś zdecydować się na dużo droższe pranie.,PKN Orlen