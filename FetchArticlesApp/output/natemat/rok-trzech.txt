W ubiegły piątek w Filharmonii Narodowej Sostenuto rozpoczęły się obchody roku Lutosławskiego. Od lat powtarzam, że Witold Lutosławski był kapitanem na statku, na którym dostojnie towarzyszyli mu Henryk Mikołaj Górecki i Krzysztof Penderecki. Tak się składa, ze również w tym roku przypadają okrągłe rocznice tych dwóch znakomitych kompozytorów. Henryk Mikołaj Górecki w grudniu rozpoczynałby dziewiątą dekadę życia. Z Maestro Pendereckim świętowanie 80. urodzin rozpoczęliśmy już w listopadzie 2012 r. w Poznaniu, by w grudniu tego roku, równie uroczyście, celebrować je w Warszawie. Wtedy też połączymy twórczość Trzech, którym ten rok, w mniej lub bardziej oficjalny sposób, jest dedykowany. Już teraz mogę z Państwem podzielić się doskonałą wiadomością - podczas wyjątkowego koncertu po raz pierwszy usłyszymy utwór skomponowany przez guru indie rocka, brooklyńskiego gitarzysty i kompozytora, Bryce'a Dessnera, inspirowany muzyką Lutosławskiego! Bardzo się cieszę, że Bryce, lider jednego z moich ulubionych zespołów, The National, w którym gra razem ze swoim bratem bliźniakiem Aaronem, podjął to wyzwanie. Choć młodszej publiczności znany jest przede wszystkim z doskonałych albumów „Alligator” czy „Boxer”, ma na swoim koncie również klasyczny repertuar. Pisał muzykę dla Kronos Quartet, występował u boku Steva Reicha, komponował utwory na orkiestrę smyczkową wykonywane w londyńskim Barbican Centre, Sydney Opera House czy paryskim Salle Pleyel, jest również jednym z założycieli The Clogs. Legendarny już festiwal muzyki współczesnej MusicNOW Festival w Cincinnati w Ohio, którym kieruje, to również jego zasługa. Przygotujmy się więc na kolejne niezwykłe wydarzenie po spektakularnym spotkaniu Penderecki/Greenwood/Aphex Twin, które odbyło się podczas Europejskiego Kongresu Kultury. A apetyt na grudniową ucztę muzyczną zaostrzy nam specjalny portal Górecki/Penderecki/Lutosławski, w którym już wczesną jesienią każdy, o każdej porze dnia i nocy będzie mógł posłuchać wszystkich utworów Trzech.,Michał MerczyńskiW ubiegły piątek w Filharmonii Narodowej Sostenuto rozpoczęły się obchody roku Lutosławskiego. Od lat powtarzam, że Witold Lutosławski był kapitanem na statku, na którym dostojnie towarzyszyli mu Henryk Mikołaj Górecki i Krzysztof Penderecki. Tak się składa, ze również w tym roku przypadają okrągłe rocznice tych dwóch znakomitych kompozytorów. Henryk Mikołaj Górecki w grudniu rozpoczynałby dziewiątą dekadę życia. Z Maestro Pendereckim świętowanie 80. urodzin rozpoczęliśmy już w listopadzie 2012 r. w Poznaniu, by w grudniu tego roku, równie uroczyście, celebrować je w Warszawie. Wtedy też połączymy twórczość Trzech, którym ten rok, w mniej lub bardziej oficjalny sposób, jest dedykowany. Już teraz mogę z Państwem podzielić się doskonałą wiadomością - podczas wyjątkowego koncertu po raz pierwszy usłyszymy utwór skomponowany przez guru indie rocka, brooklyńskiego gitarzysty i kompozytora, Bryce'a Dessnera, inspirowany muzyką Lutosławskiego! Bardzo się cieszę, że Bryce, lider jednego z moich ulubionych zespołów, The National, w którym gra razem ze swoim bratem bliźniakiem Aaronem, podjął to wyzwanie. Choć młodszej publiczności znany jest przede wszystkim z doskonałych albumów „Alligator” czy „Boxer”, ma na swoim koncie również klasyczny repertuar. Pisał muzykę dla Kronos Quartet, występował u boku Steva Reicha, komponował utwory na orkiestrę smyczkową wykonywane w londyńskim Barbican Centre, Sydney Opera House czy paryskim Salle Pleyel, jest również jednym z założycieli The Clogs. Legendarny już festiwal muzyki współczesnej MusicNOW Festival w Cincinnati w Ohio, którym kieruje, to również jego zasługa. Przygotujmy się więc na kolejne niezwykłe wydarzenie po spektakularnym spotkaniu Penderecki/Greenwood/Aphex Twin, które odbyło się podczas Europejskiego Kongresu Kultury. A apetyt na grudniową ucztę muzyczną zaostrzy nam specjalny portal Górecki/Penderecki/Lutosławski, w którym już wczesną jesienią każdy, o każdej porze dnia i nocy będzie mógł posłuchać wszystkich utworów Trzech.,Michał Merczyński