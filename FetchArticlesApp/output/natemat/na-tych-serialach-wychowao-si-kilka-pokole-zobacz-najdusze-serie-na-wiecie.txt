Na serialowych tasiemcach niby wszyscy wieszamy psy, lecz statystyki mówią co innego – tego typu programy oglądają miliony widzów. Te rzesze ludzi śledzących losy ekranowych bohaterów przedłużają żywot oper mydlanych, na których „wychowują się” kolejne pokolenia. Polacy oczywiście nie są gorsi od zagranicznych nadawców i też mają swoje niekończące się seriale takie jak „Klan” czy „M jak miłość”. Nasze rodzime produkcje nie mogą się jednak równać z amerykańskimi telenowelami pod względem liczby odcinków. Oto najdłuższe seriale, których historia emisji obejmuje całe dekady: Guiding Light - 18 262 odcinki [zakończony] Serial o losach kilku rodzin, mieszkających w fikcyjnym miasteczku Springfield. Nadawany był od 1937 [najpierw na antenie radowej, a od 1952 na małym ekranie] do 2009 roku. As the World Turns - 13 858 odcinków [zakończony] Fabuła tego serialu skupiała się na życiu prywatnym i zawodowym mieszkańców fikcyjnej miejscowości Oakdale. Wyświetlany był w latach 1956-2010. General Hospital - 13 549 [stan na 28 kwietnia 2016] Serial dramatyczny, którego głównymi bohaterami są pracownicy szpitala i ludzie ze świata biznesu, mieszkańcy fikcyjnego miasteczka Port Charles. Pierwszy odcinek wyemitowano 1 kwietnia 1963 roku. Days of our Lives – 12 834 [stan na 28 kwietnia 2016] Kolejny wyprodukowany przez Amerykanów serial. Jego akcja rozgrywa się w fikcyjnym miasteczku Salem i koncentruje na losach dwóch rodzin: Horotn i Bradys. Tasiemiec miał premierę 8 listopada 1965 roku i wciąż jest emitowany. One Life to Live – 11 145 [zakończony] Amerykańska opera mydlana emitowana przez stację ABC od 15 lipca 1968 do 13 stycznia 2012 roku. Opowiadał on perypetie mieszkańców fikcyjnego miasta Llanview w Pensylwanii.,Dawid Wojtowicz