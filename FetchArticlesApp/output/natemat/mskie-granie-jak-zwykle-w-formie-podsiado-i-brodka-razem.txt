Już za niespełna trzy tygodnie w Sopocie odbędzie się pierwszy duży koncert w ramach projektu "Męskie Granie". Tymczasem w środę opublikowano klip, który będzie promować tegoroczną edycję. W tym roku za mikrofony chwycili Dawid Podsiadło oraz Monika Brodka. Jeśli ktoś powie, że ten duet może zaśpiewać tylko i wyłącznie w świetnym stylu, to się nie pomyli. Premiera singla promującego odbyła się 4 czerwca podczas koncertu premierowego w Warszawie, który był także streamowany w sieci. Brodka jak zwykle zachwyca w swoim stylu, ale to Dawid Podsiadło jest główną postacią tego utworu. Zdobywca czterech Fryderyków potwierdził, że warto było kupować jego debiutancką płytę, chociaż słyszałem również opinię, że nie zaśpiewał najlepiej. Oprócz orkiestry na męskiej estradzie pojawią się m. in. - Artur Rojek, Behemoth, Tomasz Stańko oraz Luxtorpeda. Jeśli "Elektryczny" ma być przedsmakiem, tego co czeka na nas na jednym z siedmiu koncertów, to ja już się nie mogę doczekać. Męskie Granie zawita do Sopotu, Krakowa, Poznania, Chorzowa, Warszawy, Wrocławia, a finał oczywiście odbędzie się w Żywcu. Więcej informacji na stronie Męskiego Grania.,Bartosz Krajewski