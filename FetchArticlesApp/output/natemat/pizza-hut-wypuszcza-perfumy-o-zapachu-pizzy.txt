Prawdziwy fan pizzy nie może przepuścić takiej okazji. Dzięki specjalnej walentynkowej promocja Pizza Hut można zdobyć flakon perfum o wyjątkowym zapachu pizzy. "Niestety" takie rzeczy to tylko za oceanem. Kto chciałby pachnieć pizzą? To znaczy serem, cebulą i pomidorami? Najwidoczniej tacy muszą się gdzieś znaleźć, skoro firma klasy Pizza Hut uznała, że warto wypuścić na rynek perfumy, które sprawią, że po spryskaniu nimi będziemy pachnieć jak jedno z dań popularnej międzynarodowej sieci pizzerii. Na rynek perfumeryjny Pizza Hut weszła już jakiś czas temu w Kanadzie. Teraz na podobny krok zdecydowała się w Stanach Zjednoczonych, gdzie Eau de Pizza Hut będzie rozdawana w ramach specjalnej walentynkowej promocji wraz z kartami podarunkowymi na pizzę. Co więcej, zapach jedzenia z Pizza Hut zamknięty w maleńkim flakonie perfum będzie jednym z najrzadszych zapachów na świecie. Promocja trwa od zaledwie od 11 do 13 lutego, a zestaw z perfumami można otrzymać tylko w ramach codziennej w tym okresie oferty last minute. Każdego dnia wydane zostaną zaledwie 24 flakoniki. Co oznacza, że w czasie całej promocji okazji do zdobycia będą zaledwie 72 buteleczki Eau de Pizza Hut. Szefostwo Pizza Hut za oceanem jest jednak przekonane, że chętnych do wyperfumowania się zapachem pizzy nie zabraknie i chętni raczej będą się o flakony zalatujące cheddarem, cebulką i pepperoni. Portal Huffington Post, który pierwszy donosił o nowym nietypowym zapachu na rynku perfum przypomina, że to nie pierwsza zaskakująca walentynkowa akcja w wykonaniu Pizza Hut. W ubiegłym roku sieć pizzerii za 10 tys. dolarów oferowała specjalny pakiet na święto zakochanych, do którego oprócz pizzy wchodziły również limuzyna, pokaz fajerwerków, a także pierścionek zaręczynowy.,Jakub Noch