Od 10 lat spędzają sen z powiek naukowcom. Mowa o tajemniczych kulach znajdowanych na terytorium Bośni. Ich zagadkowe pochodzenie jest pożywką, na której wyrastają najbardziej fantastyczne teorie. Pierwsze kamienne kule odkryto na Kostaryce już w XIX wieku. W 2004 roku podobne twory znaleziono w Europie, a dokładniej w Bośni, w pobliżu Banja Luki. Wykonane z granodiorytu i granitu kule mają na ogół średnicę od pół do dwóch metrów. Rekordzistką jest kula odkryta w marcu tego roku przez archeologa Sama Osmanagicha. Jej średnica wynosi 3 metry, a waga ok. 35 ton. Wokół genezy kulistych obiektów narosło sporo teorii. Uczeni upatrują w nich relikt starożytnych cywilizacji, zaś tubylcy przytaczają legendy o ludziach zamienionych w kamień. Z kolei poszukiwacze życie pozaziemskiego twierdzą, że są one spuścizną po wizycie kosmitów na Ziemi.,Dawid Wojtowicz