Kolejny sukces polskiego pokerzysty. Od momentu, gdy wprowadzono ustawę hazardową i praktycznie zakazano pokera w Polsce, nasi pokerzyści muszą grać za granicą. Naturalnym wyborem jest Praga, która oferuje wiele turniejów organizowanych specjalnie dla Polaków. Tak było i z Redbet Hunter Praga. Wpisowe do Main Eventu wynosiło 175 euro, a organizatorzy zagwarantowali pulę nagród o wartości 50,000 euro. Pokerzyści opłacili w sumie 303 wpisowe. Płatnych było 35 miejsc. Najniższa nagroda miała wartość €210. Uczestnicy stołu finałowego mieli zagwarantowane co najmniej €775. Na zwycięzcę czekało €10,600. W dniu finałowym zagrało 89 pokerzystów, w tym aż 41 z Polski, co zapowiadało duże emocje dla kibiców. Bubble boy'em stołu finałowego został Mateusz Gajewski, który w nagrodę otrzymał €530. Na stole finałowym zagrało 4 Polaków- Krzysztof Kędziorski, Tomasz Sienkiewicz, Łukasz Jodłowski oraz Grzegorz Tryba, który miał największy stack spośród wszystkich finalistów. Już na samym początku, 7-7 Grzegorza okazało się lepsze od K-Q Czecha Jana Bajera. Dzięki przejęciu żetonów rywala, Polak został zdecydowanym liderem, mając 1/3 wszystkich żetonów. Na 8. miejscu odpadł Łukasz Jodłowski, a jego katem okazał się Grzegorz Tryba. J-9s Łukasza starło się z K-K Grzegorza. Na flopie spadły 8-T-x, ale kolejne karty nie skompletowały strita i Łukasz mógł udać się do kasy po €1,080. Na 7. miejscu odpadł Tomek Sienkiewicz. Jeden z Czechów stawia Tomka oraz Krzysztofa Kędziorskiego na all-in'ach. Na sprawdzenie decyduje się tylko Tomek, który odsłania A-Q, a rywal A-8. Na flopie spada jedna 8 i to kończy występ kolejnego Polaka, który wygrywa €1,420. Gdy w turnieju zostało 5 pokerzystów (w tym 2 Polaków), rozpoczęli oni dyskusję o tzw. dealu. W tym momencie, Grzegorz miał 2. stack (dwa razy mniejszy od lidera), a Krzysztof ostatni (prawie 10 razy mniejszy od lidera). Ostatecznie, finalistom nie udało się dojść do porozumienia i wrócono do gry. Na 5. miejscu odpadł Krzysztof Kędziorski. Jego A-2 okazało się gorsze od A-Q, a Polak wygrał €2,970. W heads-up'ie spotkali się Grzegorz Tryba oraz Czech Michal Krapinec. Obaj gracze dysponowali bardzo zbliżonym stackiem. Jak informował Rafał Gładysz, który prowadził relację tekstową z turnieju: Wyniki Polaków na stole finałowym Redbet Hunter Praga 2014 1. Grzegorz Tryba- €10,600 5. Krzysztof Kędziorski- €2,970 7. Tomasz Sienkiewicz- €1,420 8. Łukasz Jodłowski- €1,080 Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka