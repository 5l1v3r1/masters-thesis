Profil Google+ Dziś i przez kolejne dwa dni odbywać się będzie w stolicy Polski jedno z największych modowych wydarzeń, czyli Mercedes-Benz Warsaw Fashion Weekend. Tym samym Warszawa dołączyła do 30 miast z całego świata, w których od lat odbywa się ta cykliczna impreza. Między 15 a 17 maja na terenie praskiego Soho Factory prezentować swoje kolekcje będą projektanci z Polski, ale także z całego świata. Ideą imprezy jest to, by Mercedes-Benz Warsaw Fashion Weekend było przede wszystkim szansą dla młodych twórców na zaprezentowanie swoich kolekcji. Stylista i dziennikarz modowy Marcin Brylski podkreśla, że to szansa dla młodych marek: Biorąc pod uwagę, iż w obecnej chwili to jedyna tego typu impreza w Warszawie, to faktycznie może być szansą dla młodych marek na pokazanie się szerszemu gronu odbiorców. I dodaje, że nie da się ukryć, że prezentowana moda właśnie na Mercedes-Benz Warsaw Fashion Weekend jest bardzo różnorodna: W tej edycji będą obecne m.in. niedawna dyplomantka Szkoły MSKPU Jolie Su, popularna marka 303 Avenue czy znana i funkcjonująca od wielu lat projektantka Rina Cossack. Zatem biorąc pod uwagę aspekt promocyjny i handlowy, musi to mieć sens. Na wybiegach zobaczymy kolekcje m.in. Dawida Wolińskiego czy Evy Minge, ale także bardzo dobrze zapowiadających się młodych designerów, jak Agata Gnaś czy Dawid Tomaszewski. Wśród nich także zagraniczni projektanci. Warto wymienić choćby Jesscicę Conzen czy Leure Valiente. Ostatniego dnia, czyli 17 maja w niedzielę, wydarzenie zamknie pokaz Mostarmi.pl, gdzie swoje kolekcje zaprezentują m.in. Łukasz Jemioł oraz Zuo Corp. Jest jeszcze coś. Specjalnym gościem wydarzenia będzie piękna Dree Hemingway - topmodelka, która chodziła w pokazach Givenchy, Calvin Klein czy Chanel. Dree to także twarz takich marek, jak Gucci czy Valentino. Jeżeli zatem śledzicie karierę tej niekwestionowanej gwiazdy światowych wybiegów, albo macie zamiar to zrobić, to koniecznie wybierze się na Mercedes-Benz Fashion Weekend Warsaw. Mercedes-Benz Warsaw Fashion Weekend, 15-17 maja, Soho Factory, Mińska 25, Warszawa.,Tomasz Golonko