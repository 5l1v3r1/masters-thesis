Od 2013 roku katowicki Medialab realizuje projekt „Modern City in the Making. Katowice 1865–2015", którego zasadniczym celem jest próba pokazania historii miasta z wykorzystaniem wizualizacji danych. Od 19 marca wyniki prac medialabowej grupy roboczej będzie można oglądać w czasie wystawy „Apetyt na radykalną zmianę. Katowice 1865–2015”.. Czy da się opowiadać o mieście za pomocą liczb, wykresów i map? Czy 150 lat historii można przedstawić na infografikach? Jak mówi Karol Piekarski, koordynator i pomysłodawca Medialabu - warto próbować: . Wystawa jest rezultatem prac grupy roboczej, która spotykała się od 2013 roku pod okiem prowadzących warsztaty - Tomasza Bierkowskiego i Justyny Kucharczyk z katowickiej ASP. W prace nad projektem włączyły się osoby z różnym doświadczeniem i wykształceniem, które wspólnie opracowywały wybrane tematy tak, aby zjawiska historyczne opowiedzieć w zrozumiałej i przystępnej graficznie formie. - mówi Bartek Krzemiński, uczestnik warsztatów i współtwórca projektu - . Celem działań grupy roboczej było stworzenie prac, za pomocą których będzie można w łatwy sposób przekazywać informacje o mieście. Twórcy postawili sobie jasny cel: tak opowiedzieć 150 lat historii społeczno-gospodarczej miasta, żeby można było tę wiedzę przyswoić w 15 minut. Kluczowym elementem procesu był wybór tematów i pogłębiona analiza danych. Jak zaznacza Bartek Krzemiński: . W czasie wystawy nie zobaczymy więc klasycznej historycznej narracji, uznanych postaci, ani katalogu podręcznikowych wydarzeń. Miejsce wojen i politycznych przewrotów zajmą diagramy, mapy i wizualizacje danych. To za ich pomocą zilustrowane będą przeobrażenia, jakie przez 150 lat swojego istnienia przechodziły Katowice. - mówi Karol Piekarski - Wystawa „Apetyt na radykalną zmianę. Katowice 1865–2015” będzie pokazywana w Galerii Miasta Ogrodów od 19 marca do 8 maja. Wszyscy, którzy znają Katowice i ci, którzy chcą dowiedzieć się o nich trochę więcej - powinni skorzystać z okazji i sprawdzić, jak o mieście można mówić danymi. *Wystawie i konferencji „Rediscovering the City. Miasto i nowe technologie” towarzyszy kilka wydarzeń towarzyszących, w tym Mapathon: Katowickie budynki. Każdy, kto lubi i odrobinę zna Katowice może wziąć udział w działaniu i pomóc w opisywaniu najciekawszych miejskich gmachów. Akcja wspólnego katalogowania budynków odbędzie się 21 marca. Więcej informacji o Mapathonie, wystawie i innych projektach Medialab Katowice można znaleźć na stronie: http://medialabkatowice.eu/ oprac. Hanna Kostrzewska,Rajza Po Kato