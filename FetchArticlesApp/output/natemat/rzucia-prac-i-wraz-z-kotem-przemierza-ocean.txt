34-letnia Liz Clark nie wiedzie życia jak większość jej rówieśników, których codzienna aktywność sprowadza się do hasła „Praca i dom”. Od 10 lat kobieta na pokładzie jachtu przemierza ocean, a od pewnego czasu w tej niezwykłej wyprawie towarzyszy jej... kot. Przygoda podróżniczki rozpoczęła się w 2006 roku. To wtedy zrezygnowała z szarej pracy barmanki w San Diego, by zrealizować swoje największe marzenie – żeglugę po całym świecie. Mimo początkowych obaw wyruszyła w podróż życia na podarowanej od sponsora łodzi ochrzczonej Swell (pl. martwa fala). Za ten prezent zobowiązała się dokumentować całą swoją wyprawę. Do 2013 roku „piratka” z Kalifornii, jak lubi o sobie mówić, samotnie odkrywała nieznane zakątki świata nadające się do uprawiania surfingu. Od trzech lat ma jednak towarzysza. Jest nim przygarnięta kotka wabiąca się Amelia. Liz Clark i jej mała przyjaciółka przemierzyły już ponad 25 tysięcy mil morskich na Pacyfiku. Jej odwaga i determinacja nie pozostały bez odzewu. W 2014 roku niestrudzona Amerykanka była nominowana do tytułu Podróżnika Roku 2014 przez prestiżowy magazyn popularnonaukowy „National Geographic”.,Dawid Wojtowicz