- Jeśli zostaniecie w Wielkiej Brytanii zbyt długo, staniecie się raczej Brytyjczykami niż Polakami, a to będzie wasz błąd - mówił prezes banku WBK Mateusz Morawiecki podczas Polskiego Forum Ekonomicznego w Londynie. Wezwał młodych rodaków, którzy mieszkają w Anglii, by wracali do kraju. - Proszę, wracajcie - mówił na Forum Morawiecki. Czemu młodzi Polacy mieliby chcieć przyjechać z powrotem do Polski, podczas gdy tam zarabiają lepiej? Oprócz argumentu o zostawaniu Brytyjczykiem, prezes banku wskazał też inne korzyści z powrotu. - Jeśli wrócicie do kraju, będziecie u nas elitą. W Wielkiej Brytanii będziecie prawdopodobnie zawsze jechać drugą klasą – przekonywał Morawiecki, cytowany przez "Puls Biznesu". Przykładem takiej osoby, zdaniem Morawieckiego, jest Jacek Rostowski, który choć w Wielkiej Brytanii radził sobie świetnie, "dopiero w Polsce osiągnął najwyższe sukcesy życiowe". Rostowski również przemawiał w trakcie Forum i poparł prezesa WBK. Stwierdził, że może "tylko powtórzyć za panem prezesem: wracajcie!". Oczywiście, w słowach Morawieckiego jest dużo prawdy - zdobywając za granicą doświadczenie, można trafić tutaj do elity. Ale wątpliwe, by nagle młodzi Polacy zechcieli tutaj wracać - przynajmniej dopóki najprostsze prace nie zapewnią im porównywalnych zarobków i warunków życia. A do tego, niestety, mamy daleko.,Michał Wąsowski- Jeśli zostaniecie w Wielkiej Brytanii zbyt długo, staniecie się raczej Brytyjczykami niż Polakami, a to będzie wasz błąd - mówił prezes banku WBK Mateusz Morawiecki podczas Polskiego Forum Ekonomicznego w Londynie. Wezwał młodych rodaków, którzy mieszkają w Anglii, by wracali do kraju. - Proszę, wracajcie - mówił na Forum Morawiecki. Czemu młodzi Polacy mieliby chcieć przyjechać z powrotem do Polski, podczas gdy tam zarabiają lepiej? Oprócz argumentu o zostawaniu Brytyjczykiem, prezes banku wskazał też inne korzyści z powrotu. - Jeśli wrócicie do kraju, będziecie u nas elitą. W Wielkiej Brytanii będziecie prawdopodobnie zawsze jechać drugą klasą – przekonywał Morawiecki, cytowany przez "Puls Biznesu". Przykładem takiej osoby, zdaniem Morawieckiego, jest Jacek Rostowski, który choć w Wielkiej Brytanii radził sobie świetnie, "dopiero w Polsce osiągnął najwyższe sukcesy życiowe". Rostowski również przemawiał w trakcie Forum i poparł prezesa WBK. Stwierdził, że może "tylko powtórzyć za panem prezesem: wracajcie!". Oczywiście, w słowach Morawieckiego jest dużo prawdy - zdobywając za granicą doświadczenie, można trafić tutaj do elity. Ale wątpliwe, by nagle młodzi Polacy zechcieli tutaj wracać - przynajmniej dopóki najprostsze prace nie zapewnią im porównywalnych zarobków i warunków życia. A do tego, niestety, mamy daleko.,Michał Wąsowski