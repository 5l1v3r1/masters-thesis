Już po raz piąty wystartował konkurs fotograficzny 7LIVES of fineLIFE. Tegoroczna edycja składa się z siedmiu zadań, a pierwsze z nich polega na uchwyceniu więzi między człowiekiem a zwierzęciem. Nagrodą w konkursie jest trzyletnie stypendium w Wyższej Szkole Filmowej. FineLIFE.pl to internetowy magazyn Lidii Popiel i Piotra Welca. Już od pięciu lat magazyn urządza konkurs 7LIVES. Pierwsze zadanie w tegorocznej edycji polega na sfotografowaniu więzi łączącej człowieka i zwierzęta. Hasło tej części konkursu „Do serca przytul psa, weź na kolana kota” nawiązuje do przeboju Jana Kaczmarka, który wykonany został przez kabaret ELITA.Osoby, które chcą wziąć udział w konkursie muszą umieścić swoje prace na tablicy magazynu fineLIFE.pl na Facebooku. Należy przesyłać je do 22 stycznia. Prace będą ocenianie przez Lidię Popiel, Bogusława Lindę oraz Piotra Welca. Wyniki zostaną ogłoszone 29 stycznia 2015 roku. Nagrodą główną w konkursie jest trzyletnie stypendium na Wydziale Fotografii Warszawskiej Szkoły Filmowej. Na uczestników konkursu czekają też atrakcyjne nagrody etapowe, ufundowane przez partnerów konkursu.,Anna Kostecka