Przed drugą turą wyborów odbędą się dwie debaty prezydenckie. Sztaby wyborcze Bronisława Komorowskiego i Andrzeja Dudy ustaliły, w jakich stacjach się odbędą i kto będzie je prowadził. O prowadzenie debat przed II turą wyborów starały się stacje TVP, Polsat, TV Trwam i TV Republika. PO i PiS były zgodne co do tego, że powinno ich być jak najmniej. Ustalenia trwały całą środę. Wynika z nich, że 17 maja odbędzie się połączona debata TVP i Polsatu, a w czwartek 21 maja w TVN24. Najwięcej kontrowersji wzbudzili dziennikarze mający prowadzić debatę. Początkowo miał to być Krzysztof Ziemiec z TVP i Jarosław Gugała z Polsatu. Kiedy Polsat zmienił Gugałę na Dorotę Gawryluk, TVP zadecydowało, że Ziemca zmieni na Piotra Kraśkę. Po sprzeciwie partii Dudy oba sztaby zgodziły się, na to aby debatę poprowadził Ziemiec i Gawryluk. Po spotkaniu zaprotokołowano na prośbę sztabu Bronisława Komorowskiego, że nie chcieli wpływać na dobór prowadzących. Podczas debaty, która ma trwać 80 minut, kandydaci na prezydenta będą stali, a nie siedzieli (o co wnioskował PiS), i będą mieli ostatnie pół godziny na zadawanie sobie pytań. Debatę w TVN24 poprowadzą Justyna Pochanke, Monika Olejnik i Bogdan Rymanowski. Sztabowcy dopiero pracują nad ustaleniem szczegółów. Dwie debaty w największych telewizjach będą ważnymi punktami w kampanii wyborczej przed drugą turą. Przede wszystkim dlatego, że dotychczas Andrzej Duda i Bronisław Komorowski ani razu nie spotkali się przed kamerami. Teraz po raz pierwszy będą mogli wymienić argumenty w bezpośredniej dyskusji, a nie za pośrednictwem mediów, jak robili to dotychczas.,Barbara KaczmarczykPrzed drugą turą wyborów odbędą się dwie debaty prezydenckie. Sztaby wyborcze Bronisława Komorowskiego i Andrzeja Dudy ustaliły, w jakich stacjach się odbędą i kto będzie je prowadził. O prowadzenie debat przed II turą wyborów starały się stacje TVP, Polsat, TV Trwam i TV Republika. PO i PiS były zgodne co do tego, że powinno ich być jak najmniej. Ustalenia trwały całą środę. Wynika z nich, że 17 maja odbędzie się połączona debata TVP i Polsatu, a w czwartek 21 maja w TVN24. Najwięcej kontrowersji wzbudzili dziennikarze mający prowadzić debatę. Początkowo miał to być Krzysztof Ziemiec z TVP i Jarosław Gugała z Polsatu. Kiedy Polsat zmienił Gugałę na Dorotę Gawryluk, TVP zadecydowało, że Ziemca zmieni na Piotra Kraśkę. Po sprzeciwie partii Dudy oba sztaby zgodziły się, na to aby debatę poprowadził Ziemiec i Gawryluk. Po spotkaniu zaprotokołowano na prośbę sztabu Bronisława Komorowskiego, że nie chcieli wpływać na dobór prowadzących. Podczas debaty, która ma trwać 80 minut, kandydaci na prezydenta będą stali, a nie siedzieli (o co wnioskował PiS), i będą mieli ostatnie pół godziny na zadawanie sobie pytań. Debatę w TVN24 poprowadzą Justyna Pochanke, Monika Olejnik i Bogdan Rymanowski. Sztabowcy dopiero pracują nad ustaleniem szczegółów. Dwie debaty w największych telewizjach będą ważnymi punktami w kampanii wyborczej przed drugą turą. Przede wszystkim dlatego, że dotychczas Andrzej Duda i Bronisław Komorowski ani razu nie spotkali się przed kamerami. Teraz po raz pierwszy będą mogli wymienić argumenty w bezpośredniej dyskusji, a nie za pośrednictwem mediów, jak robili to dotychczas.,Barbara Kaczmarczyk