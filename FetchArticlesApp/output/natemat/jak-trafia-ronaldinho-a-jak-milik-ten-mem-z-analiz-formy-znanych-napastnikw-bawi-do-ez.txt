W każdym ze spotkań, które reprezentacja Polski rozegrała na Euro 2016 było co najmniej kilka bramkowych sytuacji, które nasi zawodnicy zmarnowali. Na czele tej niechlubnej statystyki jest Arkadiusz Milik, który na polu karnym przeciwnika miał dotąd najwięcej pecha. Internauci postanowili to bezlitośnie, ale i bardzo zabawnie wykpić. Czym różni się gra napastnika reprezentacji Polski i Ajaxu Amsterdam od innych czołowych napastników? Dziennikarz Tomasz Sekielski we wtorkowe popołudnie opublikował na Twitterze chyba najbardziej złośliwy, ale zarazem i najśmieszniejszy sposób na przedstawienie tego zagadnienia...Przypomnijmy, że Arkadiusz Milik kilkukrotnie komentował już swój brak precyzji w meczach Euro 2016. – Tak naprawdę w tym turnieju często znajduję się w sytuacjach podbramkowych. W każdym meczu mamy jakąś okazję. W Ajaksie mam wiele podobnych i zwykle każda z nich kończy się bramką, a dziś jakoś ta piłka zeszła z głowy. Co tu dużo mówić, czasami tak jest, nie roztrząsam tego – mówił po spotkaniu z Ukrainą. – Nie trafiłem, trudno. Ciężko mi cokolwiek powiedzieć... Szkoda, że nie strzeliłem – stwierdził, gdy Polska awansowała do ćwierćfinału po meczu ze Szwajcarią.,Jakub Noch