21 grudnia teledysk do piosenki "Gangnam Style" południowokoreańskiego rapery PSY stał się pierwszym w historii internetu filmem, który odnotował miliard odtworzeń. W ostatnim czasie umieszczony w serwisie YouTube teledysk dziennie ogląda ok. 6,5 miliona osób. Jak zarabiać na YouTube? Nagrać piosenkę i teledysk do niej, który podbije serca ludzi na całym świecie. Teledysk do “Gangnam Style” 21 grudnia stał się pierwszym w historii filmem, który odnotował w serwisie YouTube miliard odtworzeń. W internecie znalazł się w lipcu. Według szacunków billboard.biz w ciągu 5 miesięcy przyniósł swojemu autorowi ok. 6 milionów dolarów zysku tylko z tytułu odtworzeń i pobrań z internetu. Czytaj: Zaskakujący efekt "Gangnam Style". Syn nagrał piosenkę, firma ojca zyskała na wartości Raper PSY pogrążył tym samym ostatecznie dotychczasowego rekordzistę Justina Biebera i jego teledysk “Baby”, którego wynik 803 milionów klików został pobity przez koreańskiego artystę już 27 dni temu. Zdaniem dziennikarzy portalu billboard.biz “Baby” Biebera pułap 1 mld odtworzeń będzie w stanie osiągnąć dopiero pod koniec 2014 roku. Zobacz: "This is Catho style!". Katolicka przeróbka "Gangnam Style" budzi kontrowersje Źródło: Billboard.biz,Michał Fal