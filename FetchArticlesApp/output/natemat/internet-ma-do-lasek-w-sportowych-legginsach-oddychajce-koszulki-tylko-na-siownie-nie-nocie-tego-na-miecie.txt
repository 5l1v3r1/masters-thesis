Nie zwracamy na to uwagi, ale chyba każdy z nas chociaż przez chwilę miał do czynienia z taką osobą. Teraz ją zdemaskowano. Ciągle chodzi w ciuchach sportowych, ale nie biega, nie jest na siłowni. Raczej widzimy ją w sklepie, u fryzjerki, na kawie z koleżanką. Zawsze w markowych, sportowych ciuchach z oddychającego materiału. Australijski program komediowy autorstwa braci Van Vuuren wyśmiewa głupoty społeczeństwa. Kpili już z hipsterów, teraz przyszła pora na kobiety, które każdą wolną od pracy chwilę spędzają w legginsach, butach adidasach, topach podtrzymujących biusty i wchłaniających pot opaskach. W realizacji parodii pomogła grupa komediowa Skit Box. Może od czasu do czasu się przebiegną, ale nie za często. Czasem chodzą na siłownię – ale to i tak nie jest usprawiedliwienie dla sportowego stroju 24 godziny na dobę. Na siłowniach są przecież szatnie, w których każdy człowiek o zdrowych zmysłach się przebiera. Takie kobiety widywane są na plotkach przy kawie – wtedy cała grupa ubrana jest na sportowo. Może się wydawać, że zakupy to sport, bo w supermarketach również sportsmenki pchają wózki z produktami. Kult sprawnego ciała jest wszechobecny. W internecie atakują nas umięśnione i bardzo szczupłe trenerki fitness, należy jeść zdrowo i lekko. Ci, którzy nie mają w sobie tyle samozaparcia, żeby codziennie ćwiczyć, mogą chociaż udawać. Bo z jakiego innego powodu ktoś może wydawać krocie na profesjonalną odzież, jeśli nie ma zamiaru ćwiczyć? Twórcy klipu twierdzą, że ten trend jest coraz bardziej powszechny. Z pewnością odczuwają to popularne koncerny produkujące odzież sportową. Nawet takie marki, jak H&M mają osobny dział z ciuchami, które może nie są najwyższej jakości, ale świetnie imitują profesjonalne "active wear".,Barbara Kaczmarczyk