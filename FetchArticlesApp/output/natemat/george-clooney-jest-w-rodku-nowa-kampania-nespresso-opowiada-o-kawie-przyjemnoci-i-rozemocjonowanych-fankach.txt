Partnerem tekstu jest Nespresso W najnowszym spocie reklamowym firmy Nespresso występują dwaj znani, hollywoodzcy aktorzy, właściwie mający już status pół-bogów: George Clooney i Matt Damon. Reklama bazuje na złożeniu, że picie kawy to największa z możliwych przyjemności (która nie może być kompromisem!) i by się nią delektować, niektórzy są w stanie zrobić (prawie) wszystko... Postaci występujące w filmie - Lauriane Gilliéron, piękna blondynka, była miss Szwajcarii i George Clooney - „nasyłają” na swoich towarzyszy grupki fanek, które swoim dramatycznym piskiem zwiastują nadejście wybuchów zachwytów. Czy to rzeczywiście tak powszechne zjawisko? George Clooney, ambasador marki Nespresso, jest jednym z najbardziej pożądanych współczesnych aktorów. Urodził się 52 lata temu w Lexington i z roku na rok budzi coraz większy podziw kolejnych pokoleń kobiet. Docenia się go również za ogromny talent aktorski i wyjątkowe umiejętności - dwukrotnie został uhonorowany Oscarem, jest także laureatem Złotego Globu. Jednak na swoją wielką szansę Clooney musiał czekać bardzo długo – początkowo grywał epizodyczne role w niskobudżetowych filmach i operach mydlanych. Nagłą, wielką sławę przyniosła mu rola w popularnym serialu „Ostry Dyżur”, która tak naprawdę stała się przepustką do wielkiej kariery. Konsekwencją tego była gwałtownie rosnąca liczba wielbicielek – w tym też takich, które były gotowe dla swojego idola zrobić absolutnie wszystko. Ale czy na pewno? Do tego motywu, z przymrużeniem oka odnieśli się twórcy nowej reklamy Nespresso. Akcja spotu toczy się w jednym z butików Nespresso. Wchodzi do niego George Clooney, zamawia kawę i bezskutecznie szuka wolnego stolika. Zapytawszy o pozwolenie, dosiada się więc do pięknej blondynki – jednocześnie bezbłędnie zgaduje nazwę kawy, którą ona pije (jest to także jego ulubiona kawa!). Widząc resztkę napoju w filiżance damy, oferuje się zamówić jej następną, nieuważnie zostawiając swoją na stoliku… Kobieta szybko wykorzystuje sytuację i zabiera jego ukochane espresso. Wstaje i krzyczy: „George Clooney jest w środku!” Tłum podekscytowanych wielbicielek biegnie za aktorem do butiku. Teraz filiżanka aromatycznego Volluto należy już do blondynki… W przedłużonej wersji reklamy podobnego figla Clooney chce spłatać przyjacielowi – Mattowi Damonowi. Ten jednak wie, jak zatrzymać (dosłownie!) aromat i smak ukochanej kawy tylko dla siebie… Sam Clooney był żonaty raz – w latach 1989-1993 był mężem aktorki, Talii Balsam. Wśród najnowszych partnerek aktora wymienia się między innymi Stacey Kiebler, Elisabettę Canalis, Monikę Jakasic, Teri Hatcher i Renee Zellweger. To tylko kilka byłych dziewczyn aktora – lista kobiet, z którymi był związany choć przez chwilę, jest naprawdę bardzo długa. Nic więc dziwnego, że Clooney ma opinię kobieciarza, do czego sprytnie nawiązują marketingowcy wielu firm. Czy Clooney jest gejem? Niedawno aktor padł ofiarą plotek, rzekomo rozpowszechnionych przez jedną z jego byłych dziewczyn. Po dwuletnim, zakończonym burzliwym rozstaniem romansie, Stacey Kiebler powiedziała w mediach, ze jej były partner jest homoseksualistą. Sam aktor zapowiedział, że nie zamierza dementować pogłosek – obraziłby w ten sposób społeczność gejowską, a tego by z pewnością nie chciał. Tym gestem były zachwycone nie tylko organizacje LGBT, ale i popularne portale internetowe czy tabloidy. Konwencja reklamy Nespresso, przedstawiająca Clooneya jako pewnego siebie kobieciarza, zawiedzionego chwilowym brakiem zainteresowania kobiety przy stoliku, jest jak najbardziej spójna z wizerunkiem aktora. W prezencie dam ci samochód A co na to jego fanki? Z pewnością są zachwycone, ponieważ każdy ekranowy kontakt z George'em Clooneyem jest dla nich ogromnym przeżyciem. Clooney jest artystą, który wielokrotnie otrzymywał przeróżne wyrazy uznania od swoich wielbicielek. W 2005 roku pewna Włoszka przysłała aktorowi mały, czerwony, trójkołowy samochodzik do jego willi nad jeziorem Como w północnych Włoszech. Chciała po prostu życzyć mu powodzenia na rozpoczynającym się 31 sierpnia festiwalu w Wenecji, a samochodzik miał przynieść Clooneyowi szczęście. Niestety, aktor odesłał prezent z bilecikiem o treści: "nie, dziękuję". Na plotkarskich portalach niejednokrotnie pojawiały się informacje, że fanki goniły go po piaszczystej plaży, zaglądały do wnętrza prywatnego mieszkania, pisały ckliwe listy i wiersze, a nawet żądały natychmiastowych spotkań. Nic dziwnego, że narracja w reklamie została przedstawiona właśnie w ten sposób - nieustępliwi fani i fanki to zmora większości celebrytów. Maślane oczy W większości przypadków to tylko zmaganie się z piskami, maślanymi oczyma, jękami i ciągłym prośbami o robienie sobie wspólnych zdjęć lub dawanie autografów. Czasami jednak sprawy wymykają się spod kontroli, a fan, który nagle zmienia się w stalkera, trafia do więzienia. Tak było między innymi w przypadku Marion Cotillard, która dostała od swojej wielbicielki 500 dwuznacznych e-maili w ciągu czterech dni. Wiadomości zawierały erotyczne filmiki z udziałem stalkerki - aktorka przestraszyła się tak bardzo, że sprawę skierowała na wokandę. Podobne przeżycia ma za sobą twórca Facebooka, Mark Zuckerberg - pewien Hindus wysyłał do niego płomienne wiadomości, listy, a nawet kwiaty. Obecnie "wielbiciel" ma zakaz zbliżania się do miliardera i jego bliskich. Uporczywy fan Anny Kournikovej przepłynął całą Zatokę Biskajską, by znaleźć się przy swojej idolce - pomylił jednak drzwi rezydencji i zamiast do drzwi tenisistki zaczął dobijać się do jej sąsiadów, krzycząc: "Anno, uratuj mnie!". Wcześniej wysyłał jej listy miłosne. - Nie myślałam, że ten szaleniec będzie chciał się ze mną spotkać! - mówiła później wielokrotnie w wywiadach. Sytuacja, w której kobiety wybierają filiżankę aromatycznej kawy zamiast towarzystwa przystojnego aktora, może wprowadzać w lekką konsternację, szczególnie samego zainteresowanego. To wyjątkowo egzotyczna sytuacja - zazwyczaj fani są gotowi znieść wszelkie niedogodności, żeby tylko choć przez chwilę być przy swoim idolu. A tu proszę – chwila przyjemności zamiast… chwili z George’em? A jednak! A Matt Damon? Niedawno odnowił przysięgę małżeńską, ma piękną żonę i trójkę dzieci. Chyba nawet najbardziej gorliwe fanki nie miałyby najmniejszych szans...,NESPRESSO