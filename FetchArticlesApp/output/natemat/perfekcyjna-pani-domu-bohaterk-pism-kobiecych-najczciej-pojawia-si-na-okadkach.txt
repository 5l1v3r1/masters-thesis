Małgorzata Rozenek, znana jako "Perfekcyjna Pani Domu", w ostatnich miesiącach ubiegłego roku podbiła pisma kobiece. Na okładkach pojawiała się aż 11 razy – wynika z raportu "PRESS-SERVICE Monitoring Mediów". Jak ocenia "PRESS-SERVICE", Rozenek była najbardziej atrakcyjną celebrytką z punktu widzenia redakcji pism dla pań. Przyczyny? "Nie tylko jej program, ale również probelmy w związku małżeńskim z Jackiem Rozenkiem. Skaza na idealnym wizerunku oraz groźba rozwodu zaowocowały zwiększonym zainteresowaniem mediów" – piszą autorzy raportu. Czytaj także: Perfekcyjna Pani Domu: „Młode kobiety w Polsce nie sprzątają. To wina feministek W rankingu kobiet, które najczęściej pojawiają się na okładkach magazynów, Małgorzata Rozenek wyprzedziła m.in. Katarzynę Zielińską (8 okładek) i Joannę Koroniewską (7 okładek), czyli jurorki programu "Bitwa na głosy". Na dalszych miejscach znalazły się: Anna Dereszowska, Anna Mucha, Małgorzata Foremniak, Edyta Herbuś i Małgorzata Socha. Popularność "Perfekcyjnej Pani Domu" nie może dziwić, jeśli popatrzymy na wyniki oglądalności na rynku reality show. Program Rozenek w końcówce ubiegłego roku był liderem tego rankingu, a każdy z odcinków oglądało ponad milion widzów. Źródło: "PRESS-SERVICE Monitoring Mediów",Michał Gąsior