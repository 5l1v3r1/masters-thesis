Artykuł powstał na podstawie materiałów pyszne Rozwój Internetu zmienia sposób w jaki się komunikujemy, pracujemy i spędzamy wolny czas. Wpływ sieci na nasze życie jest coraz większy i przejawia się w takich dziedzinach, które jeszcze niedawno zupełnie nie kojarzyły nam się z Internetem, jak np. jedzenie. Ciepły posiłek można dziś bez problemu zamówić online, a rosnąca liczba klientów jednego z umożliwiających to serwisów - pyszne.pl - świadczy o tym, że dla wielu Polaków usługa ta staje się czymś zupełnie zwyczajnym. Jak wytłumaczyć sukces tej internetowej usługi i czy Internet zmienia nasze zwyczaje żywieniowe? Fenomen serwisów takich jak pyszne.pl można wytłumaczyć na kilka sposobów. Oferują one kilka udogodnień, których wcześniej trzeba było oddzielnie szukać w różnych portalach. Przede wszystkim działają one jako wyszukiwarki restauracji. Na pyszne.pl znajdziemy okno wyszukiwania oraz filtry, dzięki którym możemy wybierać restauracje według różnych kryteriów: kuchni, rodzaju płatności i wystawionych ocen. Oceny użytkowników decydują o kolejnej funkcji tych serwisów. Każdy po złożeniu zamówienia może skomentować dostawę i daną restaurację, dzięki czemu pyszne.pl działa niczym forum internetowe, na którym znaleźć można wypowiedzi o rodzajach kuchni, daniach na wynos i dostawcach w danym mieście. Na pyszne.pl można nawet wstawić własne zdjęcie i logować się przez Facebooka. Ostatnia, ale najważniejsza funkcja serwisu to oczywiście możliwość zamówienia jedzenia, a jest w czym wybierać. Łatwo można znaleźć interesującego dostawcę tuż obok siebie, którego długo trzeba by było szukać w realu. A jak Internet wpływa na nasze gusta kulinarne? Okazuje się, że nawet zamawiając jedzenie w ten nietradycyjny sposób, wybieramy to, co już dobrze znamy. Według źródeł pyszne.pl najpopularniejszy jest kebab, a dokładnie jego obie wersje – z baraniną i kurczakiem. Na drugim miejscu znajduje się pizza – Margherita i Capricciosa. Duet ten jest dość zaskakujący: kiedy Margherita, pizza z sosem pomidorowym, mozarellą i ziołami, odpowiada zasadzie „mniej znaczy więcej”, to Capricciosa, tradycyjnie z szynką, grzybami, karczochami i oliwkami, jest opcją zdecydowanie „na bogato”. Co ciekawe, użytkownicy pyszne.pl do pizzy najchętniej dobierają sos czosnkowy, co stanowi polski fenomen kulinarny. Oryginalnie nie polewa się przecież pizzy sosem, a już na pewno nie o tym smaku. Dalsze pozycje wśród zamawianych dań potwierdzają opinię, że najbardziej lubimy to, co polskie. Wśród klientów pyszne.pl dużą popularnością cieszy się kotlet schabowy oraz pierogi. Jak wynika z powyższego zestawienia, polscy smakosze pełni są sprzeczności. Z jednej strony lubią prostotę, a jednocześnie coś wykwintnego. Wybierają swojskie potrawy, a te bardziej egzotyczne po prostu „kreatywnie” przyswajają do swoich gustów. Zwyczaje żywieniowe Polaków są niezależne od sposobu zamawiania. Łatwo przyswajają sobie nowoczesne rozwiązania i chętnie z nich korzystają, zamawiając przez Internet zarówno kebab, pizzę czy sushi jak i kotlet schabowy.,Pyszne