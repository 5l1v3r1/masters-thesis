Dzień bez mediów społecznościowych to dzień stracony? Przed pójściem spać musisz przejrzeć najnowsze posty na Facebooku? Uważaj, bo stąpasz po kruchym lodzie. Amerykańscy naukowcy ostrzegają – nadmiar social media w życiu młodych ludzi powoduje poważne zaburzenia snu. Korzystanie z mediów społecznościowych wpływa negatywnie na sen. To wniosek z badania przeprowadzonego przez naukowców z University of Pittsburgh School of Medicine na grupie 1788 Amerykanów w wieku 19-32 lat. Okazało się, że w skali tygodnia ryzyko zaburzeń snu było 3 razy większe (2 razy w skali jednego dnia) u osób przesiadających najdłużej na stronach social media. W ocenie autorów badania szkodliwy wpływ tego typu serwisów internetowych wiąże się z tym, że stanowią one alternatywę dla snu, a także sprzyjają wielorakiemu pobudzeniu organizmu. Ponadto tworzą mechanizm błędnego koła, który tylko pogłębia problem z higieną snu. Badacze postulują, by podczas konsultacji lekarze zajmujący się leczeniem bezsenności i zaburzeń snu pytali swoich pacjentów o czas spędzany na przeglądaniu mediów społecznościowych.,Dawid Wojtowicz