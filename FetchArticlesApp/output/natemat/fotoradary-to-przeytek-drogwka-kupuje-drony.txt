Policjanci z Katowic otrzymali kolejne przydatne narzędzie do kontrolowania kierowców. W zatrzymywaniu i karaniu mandatem tych, którzy nie przestrzegają przepisów drogowych, tamtejszym funkcjonariuszom drogówki pomoże policyjny dron. Zaprojektowany przez Politechnikę Śląską bezzałogowy statek powietrzny został przekazany Komendzie Wojewódzkiej Policji w Katowicach. Po zakończeniu testów dron, który ma monitorować zachowanie kierowców, trafił do rąk policjantów z kontroli drogowej. „Podniebny stróż prawa” ma być tak spostrzegawczy, że będzie w stanie zauważyć niezapięte pasy bezpieczeństwa. Ponadto jego operatorzy zamierzają skorzystać z jego możliwości w czasie pilnowania porządku na imprezach masowych. Dron pomoże też w trakcie poszukiwań zaginionych osób.,Dawid Wojtowicz