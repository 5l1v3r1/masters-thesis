Męska szarmanckość to cecha unikatowa i rarytasowa. Powszechnie uważa się, że szarmanckość to ogłada towarzyska i wyszukana grzeczność oraz elegancja z dużą domieszką kurtuazji i wykwintności. Szarmanckość to prawdziwy hołd składany kobietom. To rycerskość i dżentelmeneria otwieranych drzwi kobiecie. To również układność, obejście oraz wytworna etykieta. To spontanicznie podarowane kwiaty lub kurtuazyjne okrycie kobiecego ciała płaszczem. Szarmanckość to również taktowne poczucie humoru, żartobliwy bon ton i wesoła kindersztuba. Humor wyjątkowo podkreśla męskie maniery i galanterię wartościowych zachowań. Wydaje się, że szarmancki jegomość to rzadki brylant i delikates. Taki brylant i skarb jest powszechnie pożądanym obiektem wśród płci pięknej. Szarmancki to prawdziwy frykas i wyśmienity marcepan wśród najbardziej kurtuazyjnych dżentelmenów. Szarmanckość to prawdziwa ambrozja i nektar kulturalnych manier zachwycających oblicze niejednej kobiety. To mężczyzna ideał, to prawdziwy biały kruk i wymarzony klejnot. Drugi, ciemny biegun męskości Drugim, skrajnym i przeciwnym biegunem męskości jest pospolity hucpiarz, prymityw i arogant. Jak przystało na grubianina - posiada on wiele deficytów intelektualnych i mentalnych wobec przedstawiciela kurtuazyjnej dżentelmeneri. Skrajny impertynent niekiedy zamienia się w relacji do kobiet w tak zwanego damskiego boksera. Damski fighter to emotywny i afektywny wrak faceta. To prawdziwy rupieć i fajans. To brutal, dręczyciel, to damski barbarzyńca. Różnica między twardzielem a chamem Wielu damskich ordynusów i ciemiężycieli mylnie sądzi, że są twardzielami. Gnębiciele zawsze są okrutnikami i chamami. Prawdziwy twardziel ma na ogół siłę i jednocześnie wielkie, szlachetne serce. Twardziel może być niekiedy szarmancki. Damski bokser, choć tego nie rozumie to twardzielem nie jest. Kwitnąca kobiecość Kobiety rozkwitają przy szarmanckich. Promieniują radością, kobiecością i seksapilem. Cieszą się otoczeniem prometejskiego, heroicznego i mężnego opiekuna. Relacja z szarmanckim jest bezpieczna, kryształowa oraz estetyczna. Szarmanccy poruszają kobiece uczucia, wzbudzają zachwyt i fascynację. Damski świat pragnie rozkwitu, emocjonalnego poklasku oraz aplauzu jaki zapewnia im wykwintna dżentelmeneria. Drodzy Panowie, bycie szarmanckim to nie lada sztuka i wyzwanie. Trudno jest nim być ale warto się starać i mieć eleganckie przebłyski. Życzę wszystkim kobietom by ich świat zawsze był bezpieczny i pełen szarmanckich mężczyzn. Panom natomiast życzę by w drodze na "dżentelmeński szczyt" nie wytworzył się w relacjach damsko-męskich toksyczny i niezdrowy , który w satyryczny sposób prezentuje poniższa scena z kabaretu. Obu stronom, życzę dystansu do życia, poczucia humoru w damsko-męskich perypetiach życiowych oraz wielu wartościowych i intelektualnych przemyśleń.,Rafał Brodel