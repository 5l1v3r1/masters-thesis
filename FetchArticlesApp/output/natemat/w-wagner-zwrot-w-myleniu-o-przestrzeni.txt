Na początku czerwca została opublikowana tzw. ustawa krajobrazowa. Jest ona skomplikowanym zestawem zmian istniejących już ustaw i nie stanowi remedium na zapaść systemu gospodarowania przestrzenią w Polsce. Czy rzeczywiście mamy do czynienia, jak chce część branży reklamowej, z zamachem na wolność gospodarczą? Odpowiedź zależy w dużym stopniu od tego, co uważamy za ważniejsze – nieograniczone prawo własności czy standardy cywilizacyjne. Ustawa krajobrazowa przekazuje samorządom narzędzia do działania w dwóch obszarach. Umożliwi ochronę przed zabudową terenów wartościowych krajobrazowo, a także kontrolę nad obecnością reklamy w przestrzeni publicznej. Ten ostatni aspekt sprawił, że wiosną ustawa stała się bohaterem sporego zamieszania. Opinię publiczną zbulwersowały czysto symboliczne sankcje przewidziane za łamanie prawa przez przedsiębiorców. Choć głośny sprzeciw ze strony organizacji społecznych i samorządów największych miast, wynikający z fatalnych doświadczeń z branżą reklamową, przekonał Senat do wprowadzenia do tekstu istotnych poprawek, to dokument nadal budzi kontrowersje. Reprezentanci strony publicznej żałują, że ustawa zajęła się tylko wąskim aspektem chaosu przestrzennego w Polsce, branża lamentuje natomiast nad „opresyjnością” aktu. Wszyscy są zgodni, że tekst został słabo dopracowany w detalach, a proces legislacyjny w parlamencie nie był dostatecznie konsultowany. Czy mamy więc do czynienia z bublem prawnym, który – jak twierdzi Leszek Balcerowicz – będzie niszczył przedsiębiorczość w imię „zaspokojenia estetycznych gustów zdeterminowanych obrońców krajobrazu”? Ustawa dotknęła nabrzmiałego od lat problemu polskiej przestrzeni, jakim jest konsekwentne przedkładanie w legislacji i orzecznictwie indywidualnego prawa własności nad dobrem ogółu. Tymczasem wolność gospodarcza, będąca kluczowym narzędziem w procesie cywilizacyjnego awansu, nie jest przecież celem samym w sobie. Każde szanujące się państwo przeciwdziała monopolizacji rynku, tworzy standardy rynku pracy, chroni zabytki, wymusza gwarancje bankowe i reguluje ruch drogowy. Niestety, przez ostatnie 25 lat polski ustawodawca w dużym stopniu zlikwidował publiczną kontrolę nad kształtem przestrzeni, wprowadzając rozwiązania daleko liberalniejsze nie tylko od tych stosowanych w demokracjach zachodnich, ale nawet u naszych środkowoeuropejskich sąsiadów. Alarmujące opracowania ekspertów – urbanistów, ekologów, socjologów, ekonomistów – w sprawie długoterminowych kosztów takiej polityki przepadały dotąd w konfrontacji z poglądami części konstytucjonalistów oraz retoryką branży deweloperskiej o rzekomym niedoborze gruntów budowlanych. W tym kontekście ustawa krajobrazowa, przy wszystkich swoich niedoskonałościach, jest aktem niemal heroicznym. Oto bowiem po raz pierwszy od 1989 r. udało się skutecznie przeprowadzić przez parlament akt prawny, który wzmacnia publiczną kontrolę nad ważnym interesem publicznym, jakim jest ład przestrzenny. Czyni to w obszarze wąskim i pobocznym ekonomicznie, ale nieprzypadkowym. To właśnie na przykładzie reklamy zewnętrznej mogliśmy się dobitnie przekonać, do jakich efektów prowadzi wycofanie się władzy publicznej z aktywności. Bezwzględna konkurencja w dostępie do odbiorcy ostentacyjnie depcze dziś nie tylko pozbawione mocy egzekucyjnej prawo, ale i reguły życia społecznego, o estetyce nie wspominając. Wzbudziło to szczerą i głęboką irytację mieszkańców największych miast, co skutecznie przełożyło się na presję na władze samorządowe i parlament, pozwoliło przełamać partykularne interesy i doprowadzić do przyjęcia nowych regulacji. Przed nami długi proces wprowadzenia ustawy w życie. Decyzja o uporządkowaniu reklam będzie wolnym wyborem każdej gminy. Należy jednak przypuszczać, że w największych miastach proces tworzenia i konsultowania odpowiedniej uchwały rady gminy może potrwać co najmniej kilkanaście miesięcy. Niewątpliwie znajdą się też takie samorządy, które szybko przyjmą bardzo uproszczone regulacje, bądź też w ogóle nie będą nimi zainteresowane. Budzi to obawy, że za kilka lat między względnie uporządkowanymi pod względem reklamowym miastami będziemy podróżować autostradami otoczonymi wianuszkiem billboardów. Obowiązek dostosowania się przedsiębiorców do nowych regulacji gminnych w ciągu 12 miesięcy może często oznaczać będzie konieczność rezygnacji z już istniejących nośników. To jeden z kluczowych zapisów ustawy, warunkujący jej skuteczność. Właściciele instalowanych w warunkach dotychczasowej anarchii prawnej reklam lamentują jednak nad utratą przyszłych zysków, sugerując konieczność wypłaty odszkodowań z pieniędzy publicznych. Podobne rozstrzygnięcie oznaczałoby jednak zabetonowanie obecnego chaosu przestrzennego i faktyczny paraliż reform w państwie. Każdy akt prawny wprowadzający jakiekolwiek zakazy wymagałby od podatników wypłaty odpowiedniego odszkodowania od utraconych korzyści. Dożywotnie pensje państwowe musieliby więc otrzymać choćby właściciele sklepów z dopalaczami bądź sprzedawcy śmieciowego jedzenia w szkołach. Mimo wszystko, wydaje się, że samorządy po wielu latach apeli otrzymały wreszcie w miarę skuteczne narzędzie, które pozwoli na wprowadzenie cywilizowanych standardów w dziedzinie reklamy zewnętrznej. Dostrzega to także ta część branży, która widzi swoje miejsce w modelu rynkowym opartym na wzorach zachodnioeuropejskich. Trudno natomiast nie zgodzić się z refleksją, że ustawodawca podszedł do sprawy wycinkowo, łatając kilka dziur przeciekającego statku. Państwo polskie od lat stoi przed pilnym wyzwaniem, jakim jest wprowadzenie całościowych, racjonalnych zasad gospodarowania przestrzenią. Jest o czym dyskutować, bo możliwość zabudowy gruntu bez planów miejscowych, przerzucenie na samorządy pełnych kosztów ich realizacji oraz brak narzędzi kontrolowania formy zabudowy sprawiają, że nasz kraj – nawet oczyszczony z dzikiej reklamy – nadal pogrążać się będzie w spirali przestrzennej wolnoamerykanki. Zainteresowanie społeczne i medialne ustawą, niewyobrażalne jeszcze kilka lat temu, może być zwiastunem reorientacji w myśleniu o zarządzaniu przestrzenią jako dobrem wspólnym. Trwają prace nad nowelizacją ustawy o planowaniu, ustawą rewitalizacyjną i nowym kodeksem budowlanym. Może jednak doczekamy się czasów, w których także i w Polsce zarządzanie przestrzenią będzie traktowane jako długofalowy instrument świadomego rozwoju ekonomiczno-społecznego, a nie mechaniczne narzędzie geodezyjnej regulacji? *** Autor jest naczelnikiem Wydziału Estetyki Przestrzeni Publicznej w Urzędzie Miasta Stołecznego Warszawy.,ObywatelskiNa początku czerwca została opublikowana tzw. ustawa krajobrazowa. Jest ona skomplikowanym zestawem zmian istniejących już ustaw i nie stanowi remedium na zapaść systemu gospodarowania przestrzenią w Polsce. Czy rzeczywiście mamy do czynienia, jak chce część branży reklamowej, z zamachem na wolność gospodarczą? Odpowiedź zależy w dużym stopniu od tego, co uważamy za ważniejsze – nieograniczone prawo własności czy standardy cywilizacyjne. Ustawa krajobrazowa przekazuje samorządom narzędzia do działania w dwóch obszarach. Umożliwi ochronę przed zabudową terenów wartościowych krajobrazowo, a także kontrolę nad obecnością reklamy w przestrzeni publicznej. Ten ostatni aspekt sprawił, że wiosną ustawa stała się bohaterem sporego zamieszania. Opinię publiczną zbulwersowały czysto symboliczne sankcje przewidziane za łamanie prawa przez przedsiębiorców. Choć głośny sprzeciw ze strony organizacji społecznych i samorządów największych miast, wynikający z fatalnych doświadczeń z branżą reklamową, przekonał Senat do wprowadzenia do tekstu istotnych poprawek, to dokument nadal budzi kontrowersje. Reprezentanci strony publicznej żałują, że ustawa zajęła się tylko wąskim aspektem chaosu przestrzennego w Polsce, branża lamentuje natomiast nad „opresyjnością” aktu. Wszyscy są zgodni, że tekst został słabo dopracowany w detalach, a proces legislacyjny w parlamencie nie był dostatecznie konsultowany. Czy mamy więc do czynienia z bublem prawnym, który – jak twierdzi Leszek Balcerowicz – będzie niszczył przedsiębiorczość w imię „zaspokojenia estetycznych gustów zdeterminowanych obrońców krajobrazu”? Ustawa dotknęła nabrzmiałego od lat problemu polskiej przestrzeni, jakim jest konsekwentne przedkładanie w legislacji i orzecznictwie indywidualnego prawa własności nad dobrem ogółu. Tymczasem wolność gospodarcza, będąca kluczowym narzędziem w procesie cywilizacyjnego awansu, nie jest przecież celem samym w sobie. Każde szanujące się państwo przeciwdziała monopolizacji rynku, tworzy standardy rynku pracy, chroni zabytki, wymusza gwarancje bankowe i reguluje ruch drogowy. Niestety, przez ostatnie 25 lat polski ustawodawca w dużym stopniu zlikwidował publiczną kontrolę nad kształtem przestrzeni, wprowadzając rozwiązania daleko liberalniejsze nie tylko od tych stosowanych w demokracjach zachodnich, ale nawet u naszych środkowoeuropejskich sąsiadów. Alarmujące opracowania ekspertów – urbanistów, ekologów, socjologów, ekonomistów – w sprawie długoterminowych kosztów takiej polityki przepadały dotąd w konfrontacji z poglądami części konstytucjonalistów oraz retoryką branży deweloperskiej o rzekomym niedoborze gruntów budowlanych. W tym kontekście ustawa krajobrazowa, przy wszystkich swoich niedoskonałościach, jest aktem niemal heroicznym. Oto bowiem po raz pierwszy od 1989 r. udało się skutecznie przeprowadzić przez parlament akt prawny, który wzmacnia publiczną kontrolę nad ważnym interesem publicznym, jakim jest ład przestrzenny. Czyni to w obszarze wąskim i pobocznym ekonomicznie, ale nieprzypadkowym. To właśnie na przykładzie reklamy zewnętrznej mogliśmy się dobitnie przekonać, do jakich efektów prowadzi wycofanie się władzy publicznej z aktywności. Bezwzględna konkurencja w dostępie do odbiorcy ostentacyjnie depcze dziś nie tylko pozbawione mocy egzekucyjnej prawo, ale i reguły życia społecznego, o estetyce nie wspominając. Wzbudziło to szczerą i głęboką irytację mieszkańców największych miast, co skutecznie przełożyło się na presję na władze samorządowe i parlament, pozwoliło przełamać partykularne interesy i doprowadzić do przyjęcia nowych regulacji. Przed nami długi proces wprowadzenia ustawy w życie. Decyzja o uporządkowaniu reklam będzie wolnym wyborem każdej gminy. Należy jednak przypuszczać, że w największych miastach proces tworzenia i konsultowania odpowiedniej uchwały rady gminy może potrwać co najmniej kilkanaście miesięcy. Niewątpliwie znajdą się też takie samorządy, które szybko przyjmą bardzo uproszczone regulacje, bądź też w ogóle nie będą nimi zainteresowane. Budzi to obawy, że za kilka lat między względnie uporządkowanymi pod względem reklamowym miastami będziemy podróżować autostradami otoczonymi wianuszkiem billboardów. Obowiązek dostosowania się przedsiębiorców do nowych regulacji gminnych w ciągu 12 miesięcy może często oznaczać będzie konieczność rezygnacji z już istniejących nośników. To jeden z kluczowych zapisów ustawy, warunkujący jej skuteczność. Właściciele instalowanych w warunkach dotychczasowej anarchii prawnej reklam lamentują jednak nad utratą przyszłych zysków, sugerując konieczność wypłaty odszkodowań z pieniędzy publicznych. Podobne rozstrzygnięcie oznaczałoby jednak zabetonowanie obecnego chaosu przestrzennego i faktyczny paraliż reform w państwie. Każdy akt prawny wprowadzający jakiekolwiek zakazy wymagałby od podatników wypłaty odpowiedniego odszkodowania od utraconych korzyści. Dożywotnie pensje państwowe musieliby więc otrzymać choćby właściciele sklepów z dopalaczami bądź sprzedawcy śmieciowego jedzenia w szkołach. Mimo wszystko, wydaje się, że samorządy po wielu latach apeli otrzymały wreszcie w miarę skuteczne narzędzie, które pozwoli na wprowadzenie cywilizowanych standardów w dziedzinie reklamy zewnętrznej. Dostrzega to także ta część branży, która widzi swoje miejsce w modelu rynkowym opartym na wzorach zachodnioeuropejskich. Trudno natomiast nie zgodzić się z refleksją, że ustawodawca podszedł do sprawy wycinkowo, łatając kilka dziur przeciekającego statku. Państwo polskie od lat stoi przed pilnym wyzwaniem, jakim jest wprowadzenie całościowych, racjonalnych zasad gospodarowania przestrzenią. Jest o czym dyskutować, bo możliwość zabudowy gruntu bez planów miejscowych, przerzucenie na samorządy pełnych kosztów ich realizacji oraz brak narzędzi kontrolowania formy zabudowy sprawiają, że nasz kraj – nawet oczyszczony z dzikiej reklamy – nadal pogrążać się będzie w spirali przestrzennej wolnoamerykanki. Zainteresowanie społeczne i medialne ustawą, niewyobrażalne jeszcze kilka lat temu, może być zwiastunem reorientacji w myśleniu o zarządzaniu przestrzenią jako dobrem wspólnym. Trwają prace nad nowelizacją ustawy o planowaniu, ustawą rewitalizacyjną i nowym kodeksem budowlanym. Może jednak doczekamy się czasów, w których także i w Polsce zarządzanie przestrzenią będzie traktowane jako długofalowy instrument świadomego rozwoju ekonomiczno-społecznego, a nie mechaniczne narzędzie geodezyjnej regulacji? *** Autor jest naczelnikiem Wydziału Estetyki Przestrzeni Publicznej w Urzędzie Miasta Stołecznego Warszawy.,Obywatelski