 – The Power of Dreams Kupno nowego auta przy obecnym rozwoju rynku motoryzacyjnego to nie lada wyzwanie. Producenci samochodów kuszą klientów atrakcyjnymi promocjami i bogatym wyposażeniem swoich modeli. Przy tak ogromnym wyborze nie dziwi wcale fakt, że klienci bardzo często nie potrafią zdecydować się na konkretny model. Właśnie z tego powodu salony motoryzacyjne oferują im jazdę próbną, dzięki której mogą przekonać się o zaletach, ale i wadach danego auta. Na co zwrócić uwagę podczas jazdy próbnej? Nasze potrzeby Przed zakupem auta warto zastanowić się, czego tak naprawdę oczekujemy. Pozwoli to nam ocenić, jaki standard wyposażenia będzie dla nas odpowiedni. Oprócz tego należy określić, jaka liczba osób będzie podróżować samochodem – dzięki temu być może unikniemy kupna dużych, często mało oszczędnych aut. Jazda próbna powinna służyć sprawdzeniu, czy dany model oferuje podróżującym komfort – w tym celu warto sprawdzić jakość podróży na wszystkich siedzeniach, nie tylko w fotelu kierowcy. Kluczową rolę odgrywa w tym przypadku ilość miejsca na nogi, szerokość auta oraz ergonomia foteli. Bezpieczeństwo pasażerów Kwestią równie ważną jest bezpieczeństwo pasażerów. Warto sprawdzić, jak samochód zachowuje się w nieprzewidzianych sytuacjach w ruchu drogowym – podczas gwałtownego hamowania i przyspieszania. Odpowiednia sprawność systemów bezpieczeństwa to bowiem podstawa bezpiecznego podróżowania. Warto także zorientować się, jak dany model poradził sobie w testach bezpieczeństwa organizowanych przez Euro-NCAP - organizację zajmującą się poprawą bezpieczeństwa w ruchu drogowym. Auta takie jak np. Honda Accord Tourer, które uzyskały maksymalną notę w testach, posiadają szereg systemów wspomagających pracę kierowcy i zwiększających bezpieczeństwo przechodniów. Zastosowanie techniki laserowego spawania pozwoliło konstruktorom auta wzmocnić elementy nadwozia – dzięki temu można było ograniczyć liczbę belek wzmacniających, które podczas zderzenia same stają się zagrożeniem dla podróżujących. To samo tyczy się również elementów budujących podwozie – podłużnic, które mimo zmniejszonej masy, odznaczają się o wiele lepszymi parametrami zderzeniowymi. Konstruktorzy auta zadbali także o odpowiednie wyposażenie wewnętrzne - bezpieczeństwo podróżującym zapewniają poduszki powietrzne, a także trzypunktowe pasy bezwładnościowe. Z informacjami na temat bezpieczeństwa konkretnych modeli samochodów warto zapoznać się na stronach producentów jeszcze przed jazdą próbną, by wiedzieć, o co pytać dealera. Każde, nawet najnowocześniejsze auto, posiada swoje wady i zalety. Dlatego ważne jest, aby jazd próbnych dokonywać w krótkich odstępach czasu – pozwoli to na bardziej trafne porównanie funkcjonalności modeli, co z kolei zaowocuje lepszym wyborem.,Honda