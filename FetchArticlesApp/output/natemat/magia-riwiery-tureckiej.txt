Partnerem artykułu jest Biuro Podróży Rainbow Tours Turcja. Niezwykle barwny i różnorodny kraj położony na pograniczu Europy i Azji. Na przestrzeni wieków przeplatało się tam wiele kultur, których liczne ślady można podziwiać do dziś. Ponadto Turcja zachwyca unikatowymi cudami przyrody, z wapiennymi tarasami na Pammukale oraz niezwykłym, księżycowym krajobrazem Kapadocji na czele. Turcja leży na styku dwóch kontynentów, a jej największa metropolia - Stambuł, jest jedynym na świecie miastem, w którym poprzez wiszący most można przedostać się na inny kontynent. Turcja jednocześnie imponuje starożytnymi zabytkami i fascynuje bogactwem obyczajów, które wniosła kultura Imperium Osmańskiego. Kusi magią Orientu, wspomnieniami wędrujących kupieckich karawan, kolorowymi bazarami. Jeśli chcielibyśmy poznać gościnnych, uśmiechniętych i zawsze gotowych do pomocy mieszkańców, warto odwiedzić Anatolię leżącą na półwyspie Azja Mniejsza, pomiędzy Morzem Czarnym, a Zatoką Aleksandretty. Jest to także kraina "tysiąca i jednej plaży" - ich ogromna liczba i niespotykana różnorodność sprawia, że każdy turysta znajdzie tam swoje wymarzone miejsce na piasku. Swoje ślady w Turcji pozostawiła większość antycznych cywilizacji. Pośród doskonale zachowanych zabytków (których jest więcej niż w całej obecnej Grecji) znajdziemy tam ślady Hetytów, Persów czy Rzymian. Ci zaś, którzy nad zwiedzanie przedkładają beztroski urlop, również nie zawiodą się na Turcji. Doskonałe hotele, piękne plaże, gwarantowana słoneczna pogoda, niezliczona ilość restauracji z wyśmienitą kuchnią i barów, gdzie ukoją nas dźwięki tureckiej muzyki. A to tylko niewiele z atrakcji, które oferuje nam Riwiera Turecka. Miejsca, które warto odwiedzić Stambuł. To jedno z miejsc, które planując wczasy w Turcji zdecydowanie warto zobaczyć. Mimo tego, że stolicą tego państwa jest Ankara, to właśnie Stambuł uznawany jest za serce kraju. Miasto położone na dwóch kontynentach, po obu stronach cieśniny Bosfor - wielkie, zjawiskowe, szokujące, a zarazem zachwycające. Podczas pobytu w Stambule warto zobaczyć chociażby bazylikę Haga Sophia, Błękitny Meczet czy Muzeum Adama Mickiewicza znajdujące się w domu, w którym zmarł. Pamukkale. Białe, wapienne tarasy wypełnione wodą ze źródeł termalnych z daleka przypominające rzucone na zbocze góry kawałki bawełny. Dawniej turyści mogli spacerować po tych wapiennych tarasach, a nawet kąpać się w ich naturalnych basenach, których muł (osadzony na dnie) bardzo dobrze działał na choroby skóry, a woda - na oczy, choroby krążenia i inne dolegliwości. Niestety, w ramach ochrony tego miejsca, dziś jest to surowo zabronione. Efez. Wspaniale zachowane starożytne miasto, dawniej zamieszkane przez blisko 100 tys. ludzi jest kolejnym,wartym odwiedzenia punktem na mapie Turcji. Wykopaliska odsłoniły ruiny Efezu i dziś można spacerować między nimi i zachwycać się pozostałościami budynkow z okresu hellenistycznego i rzymskiego. Świątynie, nimfeony, agory czy teatr, to tylko niektóre z zabytków, które możemy zobaczyć w Efezie. Kapadocja. Mówi się, że nie ma drugiego takiego miejsca na ziemi. Ta wyjątkowa kraina historyczna, położona we wschodniej Turcji, na Wyżynie Anatolijskiej kusi księżycowym wręcz krajobrazem, powstałym dzięki wulkanom. Utworzone w wyniku erozji skalne grzyby i bajkowe kominy urzekną każdego z turystów. Zwiedzając Kapadocję możemy podziwiać także wydrążone w skałach domostwa i podziemne miasta, których widok zapiera dech w piersiach.,RAINBOW Tours