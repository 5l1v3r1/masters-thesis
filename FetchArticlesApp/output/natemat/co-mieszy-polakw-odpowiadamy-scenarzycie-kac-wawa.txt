“Dlaczego jak grubas, z dość debilną twarzą, w filmie „Kac Vegas” siusia do basenu Mike'a Tysona to jest śmieszne, a jak chłopaki siusiają koło palmy w Warszawie to już śmieszne nie jest?” Piotr Czaja, scenarzysta „Kac WAWA” i bohater legendarnej już dyskusji z Tomaszem Raczkiem rzucił nam wyzwanie. NaTemat specjalnie dla niego przygotował subiektywny przewodnik po tym, co śmieszy Polaków. Najpierw fakty. Filmu „Kac WAWA” prawie nikt nie oglądał, w weekend otwarcia kino odwiedziło tylko 70 tysięcy widzów, dzięki jednak uporowi scenarzysty i producenta większość z nas już go nie zobaczy. Nie jest to dużym zaskoczeniem, bo i tak ponad połowa Polaków deklaruje, że na polskie komedie od czasów „Testosteronu” nie chodzi. Oczywiście więcej w tym kokieterii niż prawdy. Statystyki pokazują, że mimo oporów wciąż dajemy polskim komediom szanse. Przykładem są choćby pokazywane w kinach „Listy do M.”, które zobaczyło ponad 2,5 mln widzów, czy „Lejdis", które pobiły rekordy oglądalności. Złote czasy tego gatunku mamy już jednak za sobą. Długo można by wymieniać filmowe niewypały, choćby „Gulczas a jak myślisz?”, „Jak pozbyć się cellulitu” czy „Ryś”. Szkoda może jednak zawracać sobie głowę tym, co nam nie wychodzi i pokazać to, co często mimo upływu lat wciąż bawi. Z badań OBOPu wynika, że od ponad 30 lat wciąż śmieszy nas to samo. 56 proc. Polaków najbardziej lubi dowcipy sytuacyjne. Mamy się potykać, rzucać tortami i przewracać na lodzie. Ma być zaskakująco, ale nie nieprzyzwoicie (7 proc. ankietowanych), i też nie absurdalnie (8 proc.). Żarty mogą być polityczne, ale tylko dla 15 proc. z nas. Reszta nad polityką płacze. Wyniki powinny być otuchą dla scenarzystów komedii, w końcu o sytuacyjny, głupi żart najłatwiej. Niestety większość z nich tej prostej prawdy nie rozumie i w swoich filmach sili się na sprośne "dowcipasy". Pretensje możemy mieć tylko do naszych amerykańskich sąsiadów, bo to ich śladem podążają ostatnio polscy filmowcy. Z jakim skutkiem? Przemilczmy ten fakt i spójrzmy na nasz subiektywny przewodnik komedii dobrych, bo polskich. Z grubsza dzielimy się na dwie kategorie. Jednym chęć do oglądania komedii skończyła się na „Seksmisji”, drudzy dali temu gatunkowi szansę również po transformacji. W pierwszej grupie do ulubionych dzieł należą: „Hydrozagadka”, „Wojna domowa” czy „Rejs”. Drudzy do tej grupy dorzucają jeszcze „Dzień świra”, „Chłopaki nie płaczą” i „Kilera”. Ulubionych scen jest tyle, ile osób w redakcji. Wbrew wynikom badań OBOP śmieszą nas żarty absurdalne, czego dowodem może być olbrzymia popularność filmów Koterskiego. Z „Dnia świra” czy „Nic śmiesznego” trudniej byłoby wybrać kawałki, które nas nie bawią. Oczywiście nie ma tu mowy o salwach śmiechu, tylko raczej o prześmiewczym grymasie, ale on przecież też się liczy. Salwy śmiechu prowokują rzeczy prostsze. Najczęściej komiczne pomyłki, takie jak w „Nie lubię poniedziałku” czy „Brunet wieczorową porą” albo swojski żart. Lubimy sobie przekląć, ponabijać się z preferencji seksualnych i trochę pogonić się w te i we wte. W sumie nic specjalnego. Dlaczego więc mimo wszystko, sikanie na palmę nie śmieszy? Jest przecież trochę wulgarne, trochę swojskie i jakby znajome. Tu chyba tkwi problem. Śmieszą rzeczy świeże, oryginalnego. A jeśli już kopiować, to nie Holywoodzkie produkcje, bo i budżet nie ten sam i aktorzy nie tacy, tylko nasze klasyki. Bliższe są mi subtelne żarty Asa z „Hydrozagadki” niż chłopcy sikający pod palmą. I to jest odpowiedź panie Czaja. Pisząc kolejny scenariusz dobrze zapamiętać, że nie wszystko co było śmieszne w życiu, będzie i śmieszne w filmie. Komedia to sztuka.,Olga Święcicka“Dlaczego jak grubas, z dość debilną twarzą, w filmie „Kac Vegas” siusia do basenu Mike'a Tysona to jest śmieszne, a jak chłopaki siusiają koło palmy w Warszawie to już śmieszne nie jest?” Piotr Czaja, scenarzysta „Kac WAWA” i bohater legendarnej już dyskusji z Tomaszem Raczkiem rzucił nam wyzwanie. NaTemat specjalnie dla niego przygotował subiektywny przewodnik po tym, co śmieszy Polaków. Najpierw fakty. Filmu „Kac WAWA” prawie nikt nie oglądał, w weekend otwarcia kino odwiedziło tylko 70 tysięcy widzów, dzięki jednak uporowi scenarzysty i producenta większość z nas już go nie zobaczy. Nie jest to dużym zaskoczeniem, bo i tak ponad połowa Polaków deklaruje, że na polskie komedie od czasów „Testosteronu” nie chodzi. Oczywiście więcej w tym kokieterii niż prawdy. Statystyki pokazują, że mimo oporów wciąż dajemy polskim komediom szanse. Przykładem są choćby pokazywane w kinach „Listy do M.”, które zobaczyło ponad 2,5 mln widzów, czy „Lejdis", które pobiły rekordy oglądalności. Złote czasy tego gatunku mamy już jednak za sobą. Długo można by wymieniać filmowe niewypały, choćby „Gulczas a jak myślisz?”, „Jak pozbyć się cellulitu” czy „Ryś”. Szkoda może jednak zawracać sobie głowę tym, co nam nie wychodzi i pokazać to, co często mimo upływu lat wciąż bawi. Z badań OBOPu wynika, że od ponad 30 lat wciąż śmieszy nas to samo. 56 proc. Polaków najbardziej lubi dowcipy sytuacyjne. Mamy się potykać, rzucać tortami i przewracać na lodzie. Ma być zaskakująco, ale nie nieprzyzwoicie (7 proc. ankietowanych), i też nie absurdalnie (8 proc.). Żarty mogą być polityczne, ale tylko dla 15 proc. z nas. Reszta nad polityką płacze. Wyniki powinny być otuchą dla scenarzystów komedii, w końcu o sytuacyjny, głupi żart najłatwiej. Niestety większość z nich tej prostej prawdy nie rozumie i w swoich filmach sili się na sprośne "dowcipasy". Pretensje możemy mieć tylko do naszych amerykańskich sąsiadów, bo to ich śladem podążają ostatnio polscy filmowcy. Z jakim skutkiem? Przemilczmy ten fakt i spójrzmy na nasz subiektywny przewodnik komedii dobrych, bo polskich. Z grubsza dzielimy się na dwie kategorie. Jednym chęć do oglądania komedii skończyła się na „Seksmisji”, drudzy dali temu gatunkowi szansę również po transformacji. W pierwszej grupie do ulubionych dzieł należą: „Hydrozagadka”, „Wojna domowa” czy „Rejs”. Drudzy do tej grupy dorzucają jeszcze „Dzień świra”, „Chłopaki nie płaczą” i „Kilera”. Ulubionych scen jest tyle, ile osób w redakcji. Wbrew wynikom badań OBOP śmieszą nas żarty absurdalne, czego dowodem może być olbrzymia popularność filmów Koterskiego. Z „Dnia świra” czy „Nic śmiesznego” trudniej byłoby wybrać kawałki, które nas nie bawią. Oczywiście nie ma tu mowy o salwach śmiechu, tylko raczej o prześmiewczym grymasie, ale on przecież też się liczy. Salwy śmiechu prowokują rzeczy prostsze. Najczęściej komiczne pomyłki, takie jak w „Nie lubię poniedziałku” czy „Brunet wieczorową porą” albo swojski żart. Lubimy sobie przekląć, ponabijać się z preferencji seksualnych i trochę pogonić się w te i we wte. W sumie nic specjalnego. Dlaczego więc mimo wszystko, sikanie na palmę nie śmieszy? Jest przecież trochę wulgarne, trochę swojskie i jakby znajome. Tu chyba tkwi problem. Śmieszą rzeczy świeże, oryginalnego. A jeśli już kopiować, to nie Holywoodzkie produkcje, bo i budżet nie ten sam i aktorzy nie tacy, tylko nasze klasyki. Bliższe są mi subtelne żarty Asa z „Hydrozagadki” niż chłopcy sikający pod palmą. I to jest odpowiedź panie Czaja. Pisząc kolejny scenariusz dobrze zapamiętać, że nie wszystko co było śmieszne w życiu, będzie i śmieszne w filmie. Komedia to sztuka.,Olga Święcicka