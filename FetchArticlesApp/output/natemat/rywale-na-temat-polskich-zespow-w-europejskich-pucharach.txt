Losowanie europejskich pucharów za nami. Polskie kluby mogą odetchnąć z ulgą, bo udało im się uniknąć trudnych rywali. Legia w II rundzie el.LM trafiła na walijski TNS, natomiast Lech Poznań w II rundzie el.LE na fiński FC Honka. Co rywale sądzą o polskich klubach? Postanowiłem ich o to zapytać. Zaraz po losowaniu II rundy el. LE udało mi się porozmawiać z prezydentem FC Honka - Ari Masalinem. Oto co miał mi do powiedzenia po tym, gdy okazało się, że na drodze jego zespołu stanie Lech Poznań. Ari Masalin nie ukrywa, że polscy zawodnicy są dla niego sporą zagadką: - Polski futbol jest dla mnie wielką niewiadomą. W zeszłym sezonie widziałem tylko kilka spotkań z polskimi zespołami w roli głównej. Z poszczególnych zawodników Lecha Poznań kojarzę tylko Kaspera Hamalainena, ale wiadomo z jakich względów. W Finlandii są zadowoleni z losowania. - Losowanie uważam jednak za bardzo udane - mówi prezes fińskiego zespołu. Szybko dodaje jednak: - Mamy bardzo młody zespół. Średnia wieku jest stosunkowo niska. Filozofią naszego klubu już od kilku lat jest promowanie tych chłopaków, stworzenie jak najlepszych warunków do ich rozwoju, a następnie wytransferowanie ich do lepszych lig. Mamy w drużynie kilku piłkarzy, na których działacze Lecha Poznań powinni po tym dwumeczu zwrócić uwagę. FC Honka już zaczęła sprzedaż biletów na spotkanie z Lechem Poznań. Za bilet "normalny" trzeba zapłacić... 37,50 EUR. O opinię i nastroje panujące po losowaniu II rundy eliminacji Champions League, postanowilem zapytać Dave'a Jones'a, walijskiego dziennikarza pracującego w "Daily Post". Oto co miał do powiedzenia... Co przeciętny obywatel Walii wie na temat Legii Warszawa? Wszyscy Walijczycy zdają sobie sprawę, że Legia Warszawa jest jednym z najbardziej utytułowanych klubów piłkarskich w Polsce i nie bez powodu zostali w ostatnim sezonie mistrzem w waszym kraju. Ja sam pamiętam okres, kiedy piłkarze Legii dotarli do ćwierćfinału Champions League i wygrywali z Blackburn Rovers. Podczas złotej ery polskiej piłki nożnej w latach 70’ Legia miała w swoich barwach najlepszych polskich graczy, takich jak Jan Tomaszewski, Kazimierz Deyna, czy Robert Gadocha. Obecni zawodnicy Legii są już mniej znani… To prawda. Sam kojarzę bardzo niewielką ilość graczy Legii. Jestem jednak pewien, że menedżerowie The New Saints Craig Harrison i Carl Darlington dobrze odrobią lekcję w rozpracowaniu swojego najbliższego rywala w walce o Ligę Mistrzów. W Walii cieszono się z wyniku losowania? Z punktu widzenia TNS, losowanie jest znakomite! Daje nam możliwość gry z jednym z najlepszych polskich klubów w historii tej dyscypliny sportu. Ale tu liczy się awans do kolejnej rundy… TNS ma szansą na wyeliminowanie Legii? Uważam, że TNS może pokusić się o jakąś niespodziankę w meczu u siebie. Mecz wyjazdowy, to będzie już zupełnie inna bajka. Znając kibiców Legii, w Warszawie stworzą „piekło”. TNS w ostatnich latach stara się w jak najlepszy sposób reprezentować walijski futbol na arenie europejskiej. Nie tak dawno potrafiliśmy wyeliminować m.in. Bohemian FC… Co jest główną siłą TNS? Najsilniejszą stroną jest pasja do futbolu. TNS byli najlepszym zespołem w Walii w ciągu ostatnich dwóch lat. Są silni w ataku i to ich najmocniejsza strona. Świetną robotę wyjonują Steve Evans, który swego czasu grał dla reprezentacji Walii, czy Phil Baker. To najlepsi piłkarze TNS? Każdy ma inne zdanie na ten temat… Legia powinna zwrócić uwagę na napastnika Mike’a Wilde. W poprzednim sezonie strzelił bowiem, aż 25 bramek dla TNS. Uważam, że jest naprawdę doskonałym zawodnikiem. Alex Darlington , czy Aeron Edwards są bardzo żywiołowymi młodymi pomocnikami. Ryan Fraughan również jest dynamiczny piłkarzem, który bardzo często udziela się w akcjach ofensywnych zespołu. Na tych piłkarzy, w głównej mierze, powinien skupić się sztab szkoleniowy Legii Warszawa. Rozmawiał:  / Ekstraklasa.net Obserwuj mnie na Twitterze! @s_czaplinski,Sebastian Czapliński