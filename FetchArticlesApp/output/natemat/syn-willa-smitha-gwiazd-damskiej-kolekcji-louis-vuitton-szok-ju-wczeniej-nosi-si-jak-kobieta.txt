Jaden Smith, nastoletnia latorośl Willa, został właśnie twarzą Louis Vuitton. Marka uznała, że chłopak doskonale sprawdzi się prezentując kobiece ubrania. Decyzję podjął dyrektor artystyczny, Nicolas Ghesquière i pokazał już promocyjne zdjęcia. Moda nie zna granic, płeć pełni w niej rolę umowną. Androgyniczne modelki czy kobiecy modele opanowują wybiegi. Żywym dowodem tego jest transpłciowa Andreja Pejic. Była objawieniem, teraz może być nim Jaden, syn aktorskiej pary - Willa Smitha i Jady Pinkett-Smith. 17-latek reklamuje damską kolekcję Louis Vuitton na sezon wiosna/lato 2016. Model w ramach kampanii pozuje Bruce'owi Weberowi. Robi to w skórzanych: kurtce i spódnicy z aplikacją z ćwieków. Taka stylizacja ma odzwierciedlać cyperpunkową wizję Ghesquiere'a. Jednak nadrzędnym celem projektanta jest zacieranie płci w modzie. A młody Smith doskonale się w takim założeniu odnajduje. Już wcześniej to udowodnił - w zeszłym roku na bal maturalny koleżanki założył spódnicę do smokingu, fotografował się też w damskiej przymierzalni.,Karolina Błaszkiewicz