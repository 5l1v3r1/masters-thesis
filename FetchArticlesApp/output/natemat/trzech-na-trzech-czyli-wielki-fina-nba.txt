W historii NBA „wielkich trójek” było sporo. Dziś w nocy staną naprzeciw siebie takie właśnie zespoły, oparte na trzech znakomitych koszykarzach. Aktualni mistrzowie LeBron James, Dwyane Wade i Chris Bosh oraz czekający już 6 lat na kolejny pierścień Tim Duncan, Tony Parker i Manu Ginobili. Miami Heat vs. San Antonio Spurs. Panie i panowie, wielki finał czas zacząć! 2007 Zapowiedź tegorocznego finału NBA nie może obyć się bez przypomnienia tego co stało się 6 lat temu. Wtedy 23-letni LeBron James – jeszcze w barwach Cleveland Cavaliers – po raz pierwszy dotarł do finału. Trafił tam na mistrzów z 1999, 2003 i 2005 roku San Antonio Spurs. LeBron i jego koledzy polegli 0:4, a media powtarzały, „król LeBron” jeszcze królem nie jest. – powtarza dziś James. I dodaje: Jeśli Heat chcą zdobyć tytuł muszą poradzić sobie z Tonym Parkerem. To mierzący 188 centymetrów rozgrywający z Francji jest mózgiem ekipy z Teksasu. 6 lat temu Francuz zgarnął tytuł MVP finałów i założył mistrzowski pierścień. Podobnie jak Tim Duncan i Manu Ginobili. Z tamtej ekipy do dziś w San Antonio gra jeszcze Matt Bonner, no i wciąż prowadzi ją trener Greg Popovich. 2013 Minęło 6 lat i San Antonio wyglądają jeszcze lepiej niż wtedy. „Pop” wciąż może liczyć na znakomitą grę pod koszem 37-letniego już Duncana, na wspaniałe podania i wejścia pod kosz 31-letniego Parkera i na liczącego 36 wiosen super-rezerwowego, argentyńczyka Manu Ginobilego. – podsumował tegoroczne rozgrywki Parker. „Wielka trójka z Teksasu” jest otoczona przez fantastycznych „zadaniowców”: Leonard, Splitter, Green, Neal, Diaw czy wspomniany już Bonner. Nie zdziwcie się jeśli ktoś z nich wyjdzie na pierwszy plan. Albo jeśli z pierwszego planu zniknie LeBron James lub Dwyane Wade. Za ich krycie odpowiadać będą zapewne Kewhi Leonard i Danny Green. Trzeci z „wielkiej trójki z Florydy” Chris Bosh i tak będzie miał najgorzej. Nie dość, że ostatnio nie jest w najwyższej formie to jeszcze pod koszem czeka go przepychanie się z Duncanem. – ocenia Dwyane Wade i ma rację. Bo w Miami też zespół zbudowano z głową (chociaż kosztował o wiele więcej niż Spurs). Do „wielkiej trójki” słynny Pat Riley (dziś prezydent Miami Heat) dokłada kolejne wzmocnienia. Boston na Florydę zamienił Ray Allen a w trakcie sezonu ściągnięto Chrisa „Birdmana” Andersena. Do tego Miller, Battier, Haslem. Niektórzy z nich mogą cały mecz przesiedzieć na ławce, by w następnym raz za razem trafiać do kosza rywali. Spoelstra vs. Popovich Starcie Miami z San Antonio to także pojedynek dwóch trenerów. 42-letni Erik Spoelstra przez ponad dekadę był w Miami asystentem, aż w roku 2008 zastąpił Pata Rileya. Przeciwnicy marudzą, że taka drużyna to i bez trenera sobie poradzi (hehe, popatrzcie na LA Lakers) i że stoi nad nim „brylantowy Pat”. Ale Spoelstra już nic udowadniać nie musi. Drużynę naszpikowaną gwiazdami poprowadził do mistrzostwa rok temu, za nim znakomity sezon zasadniczy (27 wygranych z rzędu – robi wrażenie) i Heat znowu są w finale. Na ławce Spurs – koszykarski Alex Ferguson. Greg Popovich jest o 21 lat starszy od Spoelstry. W klubie z San Antonio pojawił się w 1994 roku jako generalny menedżer. Dwa lata później na stanowisku trenera zatrudnił… samego siebie. I tak zostało. Przez niemal 17 lat zdobył cztery tytuły mistrzowskie. Do tego pierwszego, w 1999 roku Spurs prowadził jeszcze Avery Johnson, a pod koszem rządzili zbliżający się do końca kariery David Robinson i młody Tim Duncan. Jeśli Popovich zdobędzie piąty pierścień to w klasyfikacji wszechczasów dogoni Johna Kundlę i … Pata Rileya. Lepszy wynik od niego będzie mieć już tylko dwóch szkoleniowców: Red Auerbach (9 tytułów mistrzowskich) i Phil Jackson (11). I pamiętajcie aby uważnie śledzić wywiady z „Popem”. Zawsze może powiedzieć coś bardzo zabawnego. Ten były żołnierz „US Air Force” to z jednej strony człowiek z zasadami i konserwatywny, z drugiej jednak – ma niesamowite poczucie humoru i w każdej chwili możemy liczyć na jakąś ciętą ripostę. Na razie Popovich musiał odpowiadać głównie na pytania o Jamesa: Dziś w nocy Heat do finału przystąpią po męczącej serii z Indiana Pacers. Zakończyli ją dopiero w siódmym meczu, w miniony wtorek. Spurs natomiast odpoczywali od 27 maja. Bo z Memphis poradzili sobie bardzo szybko, wygrywając 4:0. Chociaż aż dwa spotkania kończyły się dogrywkami. Przewagę parkietu mają koszykarze z Florydy. W sezonie zasadniczym obie drużyny spotkały się dwukrotnie. Dwa razy lepsi byli Heat, ale nie warto do tego przywiązywać wagi, bo składy obu zespołów były w tamtych spotkaniach dalekie od optymalnych. Czy pod kopułą hali w Miami zawiśnie trzeci mistrzowski baner, czy może piąta flaga ozdobi halę w San Antonio? Przekonamy się najpóźniej 20 czerwca. Pierwszy mecz: 6 czerwca, Miami (3.00) Drugi mecz: 9 czerwca, Miami (2.00) Trzeci mecz: 11 czerwca, San Antonio (3.00) Czwarty mecz: 13 czerwca, San Antonio (3.00) Ewentualnie piąty mecz: 16 czerwca, San Antonio (2.00) Ew. szósty mecz: 18 czerwca, Miami (3.00) Ew. siódmy mecz: 20 czerwca, Miami (3.00),Krzysztof Sendecki