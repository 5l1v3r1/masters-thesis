Uniwersytet na Florydzie zorganizował wyścigi dronów. Nie byłoby w tym nic niezwykłego, gdyby nie fakt, że maszyny, które są już obecne w wielu obszarach ludzkiego życia, były sterowane za pomocą myśli studentów uczelni. Przed rozpoczęciem zawodów ochotnicy zostali podłączeni do elektroencefalografu, którego zadaniem było mierzenie impulsów mózgowych, które następnie trafiały do specjalnego programu. Oprogramowanie odpowiadało za przekształcanie impulsów w polecenia wydawane dronowi. Przekuwane w komendy myśli osób, które wzięły udział w zawodach, były zaś reakcją mózgu na widok przygotowanych obrazków. Inicjatywa o charakterze naukowo-rozrywkowym, podjęta przez informatyków z amerykańskiego uniwersytetu, to kolejny krok na drodze rozwoju interfejsu typu BCI. Pod tą nazwą kryje się zespół technologii zapewniających komunikację między urządzeniami zewnętrznymi a ludzkim mózgiem.,Dawid Wojtowicz