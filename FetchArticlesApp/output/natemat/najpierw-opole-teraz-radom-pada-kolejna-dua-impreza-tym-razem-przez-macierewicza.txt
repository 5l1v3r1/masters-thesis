Pokazu możliwości asów lotnictwa z Polski i ze świata na lotnisku Sadków w Radomiu w tym roku najpewniej nie będzie. Ministerstwo Obrony Narodowej zrezygnowało z organizacji w mazowieckim mieście Międzynarodowych Pokazów Lotniczych Air Show 2017. To nieoczekiwany zwrot akcji w kwestii jednej z największych imprez lotniczych w Polsce. Dowództwo Generalne Rodzajów Sił Zbrojnych w piśmie przesłanym do radomskiego ratusza poinformowało, że w tym roku możliwe jest jedynie przeprowadzenie jednodniowych pokazów z udziałem wyłącznie polskich pilotów.Taki obrót spraw nie zadowolił jednak radomskich radnych. "W trosce o światową rangę pokazów lotniczych w Radomiu oraz o wizerunek miasta, radni Rady Miejskiej w Radomiu uznają, że jednodniowe pokazy lotnicze w formie proponowanej przez stronę wojskową nie odpowiadają oczekiwaniom mieszkańców Radomia i pasjonatów lotnictwa" – napisali w swoim stanowisku opublikowanym na stronie miasta.– My, mieszkańcy Radomia, zostaliśmy przez ministerstwo i pana ministra potraktowani zupełnie niepoważnie – uznał prezydent Radomia Radosław Witkowski cytowany przez PAP.Rada Miejska zadeklarowała jednak chęć współpracy w przyszłym roku. Air Show zwyczajowo organizowane jest co dwa lata.,Piotr Rodzik