Xenter… to mityczny wojownik? Nie, to najnowszy skuter japońskiego producenta Yamaha! Czy nadaje się do walki z korkami? Czy łatwo i przyjemnie się go prowadzi? Dowiecie się tego czytając poniższy test. [pierwsze wrażenie] Yamaha Xenter jest przez wielu dziennikarzy nazywana małym diamencikiem… oczywiście przy większych skuterach jego blask przygasa, lecz czy do jazdy po zatłoczonym mieście, bądź po zakupy musimy od razu wskakiwać na maksi skuter? Zdecydowanie nie, bo jak pokazuje ten jednoślad o pojemności 155ccm mniejsze skutery, również potrafią bardzo mile zaskakiwać. W silniku Xentera kryje się 16KM, dzięki czemu możemy liczyć na dynamiczny start, gdy zapali się zielone światło. Co ciekawe przyspieszenie tego skutera nie wpływa drastycznie na spalanie. Xenter zaspokoi się w zupełności 2,7 – 2,9 litra bezołowiowego drinka na 100 kilometrów. Co można uznać za dobrą tradycję zapoczątkowaną przez jego kuzyna Cygnusa. Yamahę napędza czterosuwowy silnik, chłodzony cieczą w którym zastosowano wtrysk paliwa oraz wałek wyrównujący. Model ten zaskakuje swoją funkcjonalnością, a mianowicie dzięki płaskiej, nisko umieszczone podłodze o wiele sprawniej manewrujemy skuterem, a szybkie „podparcie” trwa ułamek sekundy, bo mamy uczucie, jakby nasze stopy znajdowały się tuż na ziemią. Płaska podłoga pozwala także przewieść większe pakunki oraz torbę z zakupami. Niestety obniżenie jej za skutkowało usunięciem bocznej podstawki, co należy uznać za minus, bo nie zawsze stajemy w takich miejscach, gdzie skuter stoi na równiusieńkiej płaszczyźnie. Oczywiście dla rosłego faceta nie będzie to stanowiło problemu, lecz drobnej kobiecie może przysporzyć trochę kłopotów. Wyświetlacz zastosowany w tym modelu zasługuje na małą pochwałę jest bardzo czytelny zarówno w dzień, jak i w nocy. Prócz takich podstawowych informacji jak dzienny przebieg, godzina czy poziom paliwa znajdziemy także termometr. Interesującym rozwiązaniem jest umieszczenie małego schowa w konsoli centralnej - idealnego na telefon czy dokumenty. [prowadzenie] Yamaha prowadzi się bardzo łatwo, największą przyjemność sprawia jazda pomiędzy samochodami w korku, kiedy to musimy balansować ciałem, aby wymijać kolejne przeszkody, a robiąc to z Xenterem czujemy, że możemy polegać na poczciwym kumplu. Pokonywanie łuków w większym pochyleniu nie robi najmniejszego wrażenia na tym skuterze zachowuje on swoją stabilność. Zawieszenie także zachowuje się przyzwoicie, choć jazda z pasażerem na dalszych odcinkach nie jest może najprzyjemniejszą rzeczą na świecie, wtedy zdecydowanie wygrywa X-MAX, który charakteryzuje się podwyższonym komfortem jazdy przy większym obciążeniu. Xenter to zdecydowanie miejski skuter, choć bez problemu rozpędza się do 115km/h. Na jednym baku jesteśmy wstanie przejechać ok. 270km, co w mieście jest dużym plusem, bo zamiast odwiedzać kolejne stacje możemy cieszyć się pogodą i kolejnymi kilometrami. Układ hamulcowy został wyposażony w UBS, który kompensuje różnicę siły hamowania między przednim a tylnym hamulcem. i zapewnia odpowiednią siłę hamowania w każdej sytuacji. Szczególnie jest to przydatne w ruchu miejskim, bo wtedy teoretycznie wystarcza nam tylko lewa ręka, aby wyhamować Xentera. [podsumowanie] Za cenę 14 900zł otrzymujemy naprawdę wiele, bo skuter wyposażony jest w seryjny kufer w którym zmieścimy integralny kask, a także w fabryczną wysoką szybę, która jest na tyle duża, że chroni nas przed wiatrem oraz deszczem do tego osłaniając także nasze dłonie, czego sama doświadczyłam, kiedy jechałam w strasznej ulewie. Gdyby nie światła, a mianowicie cholerne „czerwone” to udałoby mi się suchutko dojechać do domu. Xenter jest przyjaznym skuterem, nie rzuca się w oczy, nie powala na kolana, ale po prostu jest i będzie nam z pewnością towarzyszył przez wiele lat w naszym codziennym życiu, bo do tego został stworzony. Cena modelu 14 900zł Więcej na: www.yamaha-motor.eu/pl/ Polub "Baba po Garach" na FB www.facebook.com/BabaPoGarach,Weronika Kwapisz