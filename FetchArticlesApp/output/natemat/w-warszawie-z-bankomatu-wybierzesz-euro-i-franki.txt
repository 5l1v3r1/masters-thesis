Wypłacanie gotówki w obcej walucie przez bankomat w końcu stało się możliwe. Na razie tylko w Warszawie i tylko w euro, ale jeszcze w tym roku kupić będzie można także franki szwajcarskie. Wystarczy włożyć zwykłą kartę debetową przypisaną do rachunku w polskiej walucie do bankomatu sieci Euronet i wybrać opcję „kup euro”. Wybieramy na bankomacie interesującą nas kwotę i czekamy na gotówkę. Oficjalnie mówimy o „zakupie waluty euro”, a nie wybieraniu kwoty, a więc w teorii proces niewiele różni się to od zakupu waluty w kantorze. Okazuje się jednak, że identyczne jest to tylko z nazwy. W praktyce jest szybciej, wygodniej i co najważniejsze – w konkurencyjnych cenach. W środę (17 lipca) w przejściu podziemnym Dworca Centralnego 1 EUR kosztował 4,30 zł. W warszawskich kantorach ceny wahały się tego dnia między 4,31 zł i 4,34 zł. W Getin Banku kurs wynosił 4,40 zł. Na wakacje i kredyt Jak informuje "Puls Biznesu" opcja „zakupu euro” poprzez bankomat przypadła do gustu warszawiakom. Ludzie wybierają kwoty w euro na wakacje, jak i na spłatę kredytów. To drugie szczególnie martwi właścicieli kantorów, dla których bankomaty Euronetu mogą okazać się najgorszą konkurencją, a pikanterii sprawie dodaje fakt, że późną jesienią ma ruszyć również możliwość zakupu franków szwajcarskich. Nic nie stoi również na przeszkodzie, aby wprowadzić możliwość wpłaty obcej gotówki do wpłatomatów sieci Euronet. Euronet to największy operator bankomatów w Polsce, zarządzający siecią ponad 3,5 tys. urządzeń. Wejście na rynek kantorowy jest dla Euronetu szansą na pozyskanie dodatkowych źródeł przychodu i otwiera szereg nowych możliwości.,Dariusz BrzezickiWypłacanie gotówki w obcej walucie przez bankomat w końcu stało się możliwe. Na razie tylko w Warszawie i tylko w euro, ale jeszcze w tym roku kupić będzie można także franki szwajcarskie. Wystarczy włożyć zwykłą kartę debetową przypisaną do rachunku w polskiej walucie do bankomatu sieci Euronet i wybrać opcję „kup euro”. Wybieramy na bankomacie interesującą nas kwotę i czekamy na gotówkę. Oficjalnie mówimy o „zakupie waluty euro”, a nie wybieraniu kwoty, a więc w teorii proces niewiele różni się to od zakupu waluty w kantorze. Okazuje się jednak, że identyczne jest to tylko z nazwy. W praktyce jest szybciej, wygodniej i co najważniejsze – w konkurencyjnych cenach. W środę (17 lipca) w przejściu podziemnym Dworca Centralnego 1 EUR kosztował 4,30 zł. W warszawskich kantorach ceny wahały się tego dnia między 4,31 zł i 4,34 zł. W Getin Banku kurs wynosił 4,40 zł. Na wakacje i kredyt Jak informuje "Puls Biznesu" opcja „zakupu euro” poprzez bankomat przypadła do gustu warszawiakom. Ludzie wybierają kwoty w euro na wakacje, jak i na spłatę kredytów. To drugie szczególnie martwi właścicieli kantorów, dla których bankomaty Euronetu mogą okazać się najgorszą konkurencją, a pikanterii sprawie dodaje fakt, że późną jesienią ma ruszyć również możliwość zakupu franków szwajcarskich. Nic nie stoi również na przeszkodzie, aby wprowadzić możliwość wpłaty obcej gotówki do wpłatomatów sieci Euronet. Euronet to największy operator bankomatów w Polsce, zarządzający siecią ponad 3,5 tys. urządzeń. Wejście na rynek kantorowy jest dla Euronetu szansą na pozyskanie dodatkowych źródeł przychodu i otwiera szereg nowych możliwości.,Dariusz Brzezicki