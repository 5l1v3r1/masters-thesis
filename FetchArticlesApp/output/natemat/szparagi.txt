Czas szparagów. Zaraz się skończy. Śpieszmy się. Mogłabym jeść na śniadanie,obiad i kolację. Zielone też obieram - wiem, że zabronione, ale i tak obrać muszę. Tutaj w odsłonie w pesto i z parmezanem. W tym roku wolę zielone! Zieloności Wam życzę! Porcja dla 2 osób: 2 pęczki zielonych szparagów 2 łyżki pesto garść płatków parmezanu 1. Szparagom odciąć końcówki. Obrać obieraczką do warzyw. 2. Gotować w osolonej i posłodzonej wodzie aż widelec wbity w łodygę przebije ją na wskroś. 3. Ciepłe szparagi wysmarować pesto, posypać parmezanem i omdlewać z rozkoszy, popijając białym schłodzonym winem.,Melania Kozyra