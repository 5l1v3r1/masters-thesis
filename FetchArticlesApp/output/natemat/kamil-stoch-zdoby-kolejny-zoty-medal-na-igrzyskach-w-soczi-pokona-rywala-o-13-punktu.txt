Kamil Stoch zdobył kolejny złoty medal na Igrzyskach Olimpijskich w Soczi! W drugiej serii skoczył 132,5 metra i pokonał Japończyka Noriakiego Kasai. To pierwszy Polak, który na jednych Igrzyskach zdobył dwa złote medale Kamil Stoch po dwóch seriach skoków zajął 1. miejsce w konkursie na dużej skoczni podczas Igrzysk Olimpijskich w Soczi. To pierwszy Polak, który zdobył dwa złote medale na jednych Igrzyskach. Zdecydowanie też Polacy pobili w Soczi rekord liczby złotych medali w ogóle - aż do tej pory złotem z IO mogła pochwalić się tylko Justyna Kowalczyk (Vancouver 2010) i Wojciech Fortuna (Sapporo 1972). Stoch w pierwszej serii skoczył 139 metrów, co dało mu prowadzenie. W drugiej serii poziom był bardziej wyrównany i nawet do ostatnich chwil nie było wiadomo, kto zdobędzie jaki medal. Polacy obawiali się, że Noriaki Kasai jednak pokona Stocha, ale tak się nie stało. Styl dał Polakowi wygraną - bo choć Stoch skoczył o metr mniej, niż jego rywal, to dostał noty wyższe o 1,3 punktu.,Michał Wąsowski