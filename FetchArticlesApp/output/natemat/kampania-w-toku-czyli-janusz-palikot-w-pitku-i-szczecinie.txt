Kandydat Twojego Ruchu na Prezydenta kontynuuje swoje wizyty w polskich miastach i miasteczkach. Dzisiaj lider TR zawitał do Piątku i Szczecina, przy okazji odwiedzając także Świebodzin. Rano, przed wyjazdem z Warszawy odbyła się konferencja prasowa, podczas której Janusz Palikot zaprezentował nasze kampanijne samochody (ochrzczone już przez media „flotą Palikota”), a także przedstawił plan wyjazdów na cały najbliższy tydzień. Pierwszym przystankiem na trasie była miejscowość Piątek, czyli geograficzny środek Polski. Na lokalnym targowisku Janusz Palikot przekonywał zebrane osoby do swoich pomysłów. Szczególnym zainteresowaniem cieszył się postulat ułatwień w prowadzeniu rodzinnych przedsiębiorstw oraz w sprzedaży samodzielnie przetworzonych płodów rolnych. Mieszkańcy podkreślali swoje zadowolenie z możliwości porozmawiania z kandydatem na Prezydenta. – Nikt do nas nie przyjeżdża, nikt się nie interesuje naszymi problemami – tego typu wypowiedzi co chwila przewijały się w zgromadzonym tłumie. Prosto z Piątku Janusz Palikot udał się do Szczecina, ale po drodze kandydat TR wraz ze sztabem urządził sobie krótki postój w Świebodzinie. O godz. 18:00 rozpoczęło się spotkanie otwarte w szczecińskim klubie „13 Muz”, podczas którego lider TR po raz kolejny miał okazje przedstawić swój program wyborczy „Plan dla Polski”. Wspólnie z zebranymi na szczelnie wypełnionej sali przeprowadził żywą dyskusję dotyczącą realnych zmian, jakich możemy dokonać w naszym państwie. Duże zainteresowanie wzbudził postulat dotyczący demokracji bezpośredniej. Lider TR przekonywał słuchaczy do tego, że obywatelki oraz obywatele Polski powinni mieć większy i realny wpływ na rządzących, w tym na Prezydenta oraz jego najważniejsze decyzje. Pytany o gospodarkę, Janusz Palikot podkreślał konieczność wprowadzenia większej kwoty wolnej od podatku oraz zwiększenia wsparcia dla małych i średnich przedsiębiorców. – - tłumaczył kandydat na Prezydenta.,Kampania PALIKOTA