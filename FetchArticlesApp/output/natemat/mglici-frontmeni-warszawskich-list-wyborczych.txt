Przed powstaniem list kandydaci często toczą zacięte boje o pierwsze miejsce, bo wiedzą, że to właśnie na “jedynki” wyborcy oddają najwięcej głosów. Są na nich jednak lokowane osoby najbardziej - zdaniem komitetów - rozpoznawane i z największym poparciem społecznym. Nie tylko dlatego, że “jedynki” stają się twarzami kampanii. Także dlatego, że w największych miastach Polski używany jest system wyborczy D’Hondta, który promuje kandydatów na pierwszych miejscach. W tegorocznych wyborach samorządowych na czołowych miejscach na listach do rady Warszawy znalazło się 114 kandydatów (16 komitetów). Komitety wyraźnie stawiają na mężczyzn, którzy zajmują 75 proc. tych pozycji. Średni wiek kandydatów to 47 lat. Udało nam się zebrać kontakty mailowe do 81 jedynek z warszawskich list. Na kwestionariusz MamPrawoWiedziec.pl odpowiedziało 33 z nich - najwięcej z Zielonych. Drugie miejsce zajmują kandydaci PO i WWS – odpowiedziało po sześciu kandydatów. Z SLD Lewicy Razem i PiS po trzech, z Warszawy Społecznej i z KWW Andrzeja Rozenka po dwóch. Po jednej osobie z SLD, KNP i KWW Współpraca i Partnerstwo. Poglądy z kandydatami można porównać pod adresem http://mamprawowiedziec.pl/strona/s2014-porownywarka. Cele strategiczne. Kandydaci wszystkich komitetów, z wyjątkiem Józefa Bednarka z KWW Współpraca i Partnerstwo, zgodnie podają jako cel strategiczny dla Warszawy właściwe zagospodarowanie przestrzenne miasta. Wanda Pradzioch z Zielonych zaznaczyła, że brak planów przestrzennych sprzyja „dzikiej reprywatyzacji”. Inną kwestią, którą podejmują wszyscy kandydaci jest powstanie ustawy reprywatyzacyjnej. Zdaniem Barbary Różewskiej z WSS , powinien zostać powołany „społeczny zespół ds. monitorowania roszczeń”. Kolejną kwestią podejmowaną przez kandydatów jest dostęp do mieszkań komunalnych. W tej kwestii wypowiadali się kandydaci z komitetu Rozenka, Zielonych, WWS i SLD. Piotr Ciszewski z WWS stawia na „budownictwo czynszowe”. Kandydat KNP Paweł Miszczuk chce „zniesienia licencji i koncesji ograniczających wolność gospodarczą”. Dlaczego kandydują? Głównym motywem startu w wyborach dla kandydatów Zielonych, WS i WWS jest odpolitycznienie rady miasta i zwiększenie decyzyjności mieszkańców. Piotr Ciszewski z Warszawy Społecznej chce, aby Warszawa była miejscem „gdzie wartością nadrzędną władzy jest interes ogółu mieszkańców i mieszkanek, a nie wąskich grup uprzywilejowanych”. Beata Nowak z Zielonych podkreśla wręcz, że „ma dość proszenia rządzących o pochylenie się nad wolą obywateli i obywatelek”. Również kandydaci SLD i z NP- JKM jako główny motyw startowania w wyborach podają rozwiązywanie problemów mieszkańców. Andrzej Golimont (SLD) odpowiedział ogólnie, że chce „Dokończyć rzeczy rozpoczęte. Rozpocząć nowe”. Paweł Miszczuk z NP- KNP chce miasta przyjaznego przedsiębiorcom. Kandydat Demokracji Bezpośredniej Adam Krasnodębski chce walczyć z przeszkodami, na które napotykają się w osoby starsze i z niepełnosprawnościami w codziennym życiu. Kandydaci PO i KWW Andrzej Rozenek podreślają, że kadydują, bo to rada miasta, a nie dzielnicy ma większość decyzyjność w mieście. Co obiecują? Kandydaci niemal wszystkich komietów zamierzają zająć się podobnymi sprawami. Jeśli zostaną wybrani, będą starali się powstrzymywać “dziką prywatyzację” gruntów i kamienic należących do miasta, zadbają o opracowanie planów zagospodarowania przestrzennego i obniżą koszty życia w Warszawie. Pojawiają się też postulaty zaangażowania mieszkańców w podejmowanie decyzji, rozwój edukacji czy ochrony zdrowia. Zdecydowana większość deklaracji wyborczych ma bardzo ogólnikowy charakter i trudno na ich podstawie stwierdzić, co kandydat faktycznie zamierza zrobić. Osoby, które ubiegają się o mandat w radzie Warszawy, mówią, że “poprawą jakości życia”, “edukację”, “planowanie przestrzenne”. Takie zakreślenie obszaru problemowego w miejsce konkretnych deklaracji jest bezpieczne dla przyszłych radnych, których trudno będzie rozliczyć, i nie wnosi dużo informacji dla wyborcy. Poniżej prezentujemy subiektywny wybór najbardziej konkretnych deklaracji, które złożyli w tej kampanii wyborczej liderzy list. Andrzej Golimont (KKW SLD Lewica Razem, okr. 4 - Wola): Adam Krasnodębski (Demokracja Bezpośrednia, okr. 2 - Praga Południe): Paweł Miszczuk (KW Nowa Prawica, okr. 6 - Białołęka i Praga Północ): Paweł Zaremba (KW Partia Zieloni, okr. 4 - Wola): Piotr Mazurek (KW PO, okr. 5 - Bielany i Żoliborz): Wojciech Zabłocki (PiS, okr. 8 - Ursynów i Wilanów): Mikołaj Rek (Warszawa Społeczna, okr. 8 - Ursynów i Wilanów): Grzegorz Walkiewicz (KWW Andrzeja Rozenka, okr. 1 - Śródmieście i Ochota): Opracowanie: Małgorzata Łubik - Mamprawowiedziec.pl,MamPrawo Wiedziec.pl