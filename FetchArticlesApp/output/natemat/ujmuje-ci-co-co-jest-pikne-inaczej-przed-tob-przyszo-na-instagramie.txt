Gdzie nie spojrzeć, w internecie zapanowała moda na zdjęcia wyjęte jak z żurnala. Na wielu stronach materiały graficzne są dobierane w taki sposób, aby z jednej strony eksponowały piękno świata i ludzi, a z drugiej wystawiały dobre świadectwo temu, kto wrzuca je do sieci. Pewni fotografowie odrzucają jednak ten trend, robiąc zdjęcia pokazujące brzydszą stronę naszej rzeczywistości. Autorzy zdjęć idący w poprzek panującej modzie znaleźli miejsce do promowania swojej wizji na Instagramie. W najbardziej znanym w sieci serwisie fotograficznym zakładają konta, na których publikują zdjęcia uwieczniające wszystko to, co wymyka się ideałowi piękna. Fotografie skupiające się na niezbyt „atrakcyjnych” motywach można przykładowo znaleźć na profilu The Australian Ugliness. Jego autor Tom Lee wyszykuje architektoniczne osobliwości i robi im zdjęcia, którymi dzieli się z osobami obserwującymi jego stronę.,Dawid Wojtowicz