Kiedy się czyta twitterową radochę tak zwanych prawicowych publicystów z każdorazowego podpalenia tęczy na placu Zabwiciela, człowiek zastanawia się nad wieloma rzeczami. Po pierwsze nad tym, czym polscy prawicowi publicyści są odrębnym podgatunkiem w obrębie rodzaju ludzkiego. Po drugie nad tym, czy są to starcy będący chłopcami, czy chłopcy będący starcami. Po trzecie wreszcie, jakież to wydarzenia, wpływy, drogi życiowe ukształtowały takich, a nie innych ludzi. Wylęknionych, pełnych obaw, niepewnych nie tylko swojej męskości, ale przecież także chyba człowieczeństwa. Osobiście, co przecież Czytelnik może wyczytać z innych wpisów na tym blogu, nie jestem szalonym entuzjastą emancypacji , postępu i modernizowania się, ale warszawska tęcza, stanowiąca jakąś emanację wymienionych pojęć, jest czymś tak niewinnym, czymś o tak wielkim potencjalne pojednania, czymś tak estetycznie ciekawym i wciągającym, że wszelkie ataki na nią można już traktować jednak wyłącznie jako formę upośledzenia, czy to poznawczego, czy społecznego, psychologicznego, psychiatrycznego, czy – po prostu – rozwojowego. Ludzie, którzy tęczę niszczą czynem, mogą to robić nawet z mniej skomplikowanych pobudek. Czasami będą to wódka lub narkotyki, czasami podkręcone nimi działanie w tłumie. Nie musi się za tym kryć złowrogi zamysł, właściwy grupie opisanej na wstępie, która chwali i cieszy się czynami chuliganów z rozmysłem, tupiąc niemalże nóżkami z radości, że pedalstwo po raz kolejny zostało pognębione. Aż się prosi, żeby te wpisy w tym miejscu przywołać, ale uważny internauta sam może do nich dotrzeć. I to jest jednak ciekawe, bo na pierwszy rzut oka są to normalni, zdrowi mężczyźni, często uzdolnieni, o ogromnej erudycji i całkiem dobrej logice. Czasami są to nawet mężczyźni przystojni, atrakcyjni, którzy nie muszą bać się o swoją PREFERENCJĘ. A jednak się boją. Symboliczne palenie tęczy nie może świadczyć o niczym innym, po prostu nie może. Bo przecież są jeszcze te kluby dorosłych chłopców, chłopców będących starcami, gdzie chłopcy nasi utwierdzają się w swej męskości, którą łączą z patriotyzmem, resentymentem, Bogiem i Ojczyzną, z nienawiścią do najbardziej delikatnych przejawów modernizowania się czegokolwiek. Tych na pierwszy rzut oka normalnych, zdrowych mężczyzn zaprasza się do stacji radiowych i telewizyjnych. Zaprasza się literalnie, jako tak zwanych publicystów i oni tam się wypowiadają na różne tematy. Ale choćby mówili o czymkolwiek, to w każdym zdaniu słychać ten lęk przed tęczą. Jakby ta tęcza otwierała w nich niepewną, nierozpoznaną, nieprzemyślaną do tej pory część, która – właściwie zagospodarowana – miałaby szansę zrobić z nich prawdziwych mężczyzn - delikatnych, spolegliwych opiekunów bytu i bycia. Gentlemanów po prostu, w jakiejś rozsądnie zmodyfikowanej wersji starego pojęcia*. Symboliczne palenie tęczy odcina ich jednak nie tylko od wolnego bytowania, wolnego świata, w którym Jezus Chrystus może autentycznie kochać LGBT (ponieważ na swój sposób wierzę w Jezusa, wierzę, że nie mógłby nie kochać LGBT), ale odcina ich również od samych siebie, od własnych lęków i demonów, które tak żarliwie zwalczają w innych. Zadajmy sobie pytanie, czy to ich ostatecznie nie oddala od zbawienia, bardziej może niż – w ich mniemaniu – nie dość gorliwie palenie tęczy? Ale w takim razie nie mają już wyjścia. Muszą spalić tęczę już nie tylko symbolicznie. Mogliby przecież założyć kominiarki. Tylko wtedy – gdyby umknęli stróżom prawa – świat nie poznałby ich odwagi i męstwa. ______________________ *Uczestniczą w tym szaleństwie również kobiety. Przewidywana objętość wyjaśnienia przyczyn, dlaczego prawicowe publicystki nie mogą znieść tęczy, wskazuje, iż może to przekraczać możliwości autora.,Andrzej GąsiorowskiKiedy się czyta twitterową radochę tak zwanych prawicowych publicystów z każdorazowego podpalenia tęczy na placu Zabwiciela, człowiek zastanawia się nad wieloma rzeczami. Po pierwsze nad tym, czym polscy prawicowi publicyści są odrębnym podgatunkiem w obrębie rodzaju ludzkiego. Po drugie nad tym, czy są to starcy będący chłopcami, czy chłopcy będący starcami. Po trzecie wreszcie, jakież to wydarzenia, wpływy, drogi życiowe ukształtowały takich, a nie innych ludzi. Wylęknionych, pełnych obaw, niepewnych nie tylko swojej męskości, ale przecież także chyba człowieczeństwa. Osobiście, co przecież Czytelnik może wyczytać z innych wpisów na tym blogu, nie jestem szalonym entuzjastą emancypacji , postępu i modernizowania się, ale warszawska tęcza, stanowiąca jakąś emanację wymienionych pojęć, jest czymś tak niewinnym, czymś o tak wielkim potencjalne pojednania, czymś tak estetycznie ciekawym i wciągającym, że wszelkie ataki na nią można już traktować jednak wyłącznie jako formę upośledzenia, czy to poznawczego, czy społecznego, psychologicznego, psychiatrycznego, czy – po prostu – rozwojowego. Ludzie, którzy tęczę niszczą czynem, mogą to robić nawet z mniej skomplikowanych pobudek. Czasami będą to wódka lub narkotyki, czasami podkręcone nimi działanie w tłumie. Nie musi się za tym kryć złowrogi zamysł, właściwy grupie opisanej na wstępie, która chwali i cieszy się czynami chuliganów z rozmysłem, tupiąc niemalże nóżkami z radości, że pedalstwo po raz kolejny zostało pognębione. Aż się prosi, żeby te wpisy w tym miejscu przywołać, ale uważny internauta sam może do nich dotrzeć. I to jest jednak ciekawe, bo na pierwszy rzut oka są to normalni, zdrowi mężczyźni, często uzdolnieni, o ogromnej erudycji i całkiem dobrej logice. Czasami są to nawet mężczyźni przystojni, atrakcyjni, którzy nie muszą bać się o swoją PREFERENCJĘ. A jednak się boją. Symboliczne palenie tęczy nie może świadczyć o niczym innym, po prostu nie może. Bo przecież są jeszcze te kluby dorosłych chłopców, chłopców będących starcami, gdzie chłopcy nasi utwierdzają się w swej męskości, którą łączą z patriotyzmem, resentymentem, Bogiem i Ojczyzną, z nienawiścią do najbardziej delikatnych przejawów modernizowania się czegokolwiek. Tych na pierwszy rzut oka normalnych, zdrowych mężczyzn zaprasza się do stacji radiowych i telewizyjnych. Zaprasza się literalnie, jako tak zwanych publicystów i oni tam się wypowiadają na różne tematy. Ale choćby mówili o czymkolwiek, to w każdym zdaniu słychać ten lęk przed tęczą. Jakby ta tęcza otwierała w nich niepewną, nierozpoznaną, nieprzemyślaną do tej pory część, która – właściwie zagospodarowana – miałaby szansę zrobić z nich prawdziwych mężczyzn - delikatnych, spolegliwych opiekunów bytu i bycia. Gentlemanów po prostu, w jakiejś rozsądnie zmodyfikowanej wersji starego pojęcia*. Symboliczne palenie tęczy odcina ich jednak nie tylko od wolnego bytowania, wolnego świata, w którym Jezus Chrystus może autentycznie kochać LGBT (ponieważ na swój sposób wierzę w Jezusa, wierzę, że nie mógłby nie kochać LGBT), ale odcina ich również od samych siebie, od własnych lęków i demonów, które tak żarliwie zwalczają w innych. Zadajmy sobie pytanie, czy to ich ostatecznie nie oddala od zbawienia, bardziej może niż – w ich mniemaniu – nie dość gorliwie palenie tęczy? Ale w takim razie nie mają już wyjścia. Muszą spalić tęczę już nie tylko symbolicznie. Mogliby przecież założyć kominiarki. Tylko wtedy – gdyby umknęli stróżom prawa – świat nie poznałby ich odwagi i męstwa. ______________________ *Uczestniczą w tym szaleństwie również kobiety. Przewidywana objętość wyjaśnienia przyczyn, dlaczego prawicowe publicystki nie mogą znieść tęczy, wskazuje, iż może to przekraczać możliwości autora.,Andrzej Gąsiorowski