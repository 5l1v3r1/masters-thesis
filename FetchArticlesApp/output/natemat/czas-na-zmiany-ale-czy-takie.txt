Reforma Ekstraklasy to temat, którym interesują się wszyscy fani piłki nożnej w Polsce. Powiedziano już o niej wszystko, tłumaczono pod każdym kątem, a i tak nie dla wszystkich będzie klarowna - co nie powinno dziwić. Warto jednak zastanowić się nad sensem i celem tej zmiany. Rzecz jasna niektórzy mogą jeszcze nie wiedzieć, o co chodzi z tą reformą. Zamiast powielać prezentowaną w mediach formułkę, odsyłam do lektury tekstu, w którym wszystko przedstawiono z dużą dokładnością: http://www.tvn24.pl/cztery-multiligi-casus-legii-krotka-koldra-o-co-chodzi-z-ta-reforma,317050,s.html Przede wszystkim - każdy zespół rozegra siedem meczów więcej. To dobra wiadomość, bo nasze kluby rozgrywają zdecydowanie za mało meczów mistrzowskich, przez co obniża się poziom ligi. Więcej spotkań o podwyższonym ciężarze gatunkowym dobrze zrobi naszym ligowcom. Co roku trwa dyskusja na temat tego, że przerwa zimowa jest za długa, że przez cztery miesiące nie dzieje się nic, a potem tylko nasze „gwiazdy” rozegrają kilkanaście meczów i znowu laba. Teraz nie dość, że piłkarze wreszcie zaczną intensywniej pracować, to i na dłuższe wakacje latem raczej pojechać nie zdołają. Są jednak zdecydowane minusy. Po rozegraniu meczów rundy „zasadniczej”, dorobek punktowy wszystkich drużyn dzielony jest przez dwa. To niesprawiedliwe, że zespół, który w pocie czoła wypracowywał swoją przewagę nad innymi, nagle będzie mieć mniejszą przewagę nad „grupą pościgową”. Z pewnością ten zabieg miał na celu zwiększenie emocji w siedmiu decydujących dla każdej z drużyn meczach. Nie da się jednak ukryć, że to bardziej ukłon w stronę tych, którzy będą walczyć o utrzymanie – ich ewentualna strata punktowa będzie łatwiejsza do odrobienia. Inny problem to termin rozpoczęcia rozgrywek w kolejnym sezonie – jeśli Ekstraklasa faktycznie ruszy 13 lipca, to frekwencja na stadionach zapewne odbiegać będzie od ideału. Latem kibice niezbyt chętnie chodzą na stadiony. Kluby tym samym musiałyby dokładać do organizacji spotkań. Telewizja także nie będzie zadowolona z początkowej niskiej oglądalności. Na reformie ucierpieć może reprezentacja. Czasu na zgrupowania kadry narodowej będzie mniej i tu nie sposób nie zgodzić się z Romanem Koseckim. Możemy jednak zastanawiać się, czy najważniejszy jest rozwój naszej reprezentacji, czy klubów, które powinny kreować nowych kadrowiczów z myślą o przyszłości. Bo teraźniejszość najlepiej nie rokuje. http://sport.gadu-gadu.pl/5864397258684512432/po-reformie-ekstraklasy-oburzenie-w-pzpn-ucierpi-reprezentacja Gdyby nie fakt, iż organizacja meczu domowego to na obecne warunki mojego klubu spore przedsięwzięcie finansowe, byłabym także za wprowadzeniem podobnego modelu w I lidze. Sęk w tym, że kluby z mniejszą ilością kibiców zapewne musiałyby dokładać do organizacji spotkań. Podział na grupę mistrzowską i spadkową mógłby jednak przyczynić się do uatrakcyjnienia rozgrywek. Więcej meczów w I lidze to byłby plus dla sponsorów, telewizji, ale przede wszystkim klubów generujących dochody z tzw. dnia meczowego. Jest rewolucja, to jest też bunt – słyszałam, że Zagłębie Lubin i Ruch Chorzów nie chcą zgodzić się na reformę rozgrywek. Kluby te mają dążyć do odwołania Rady Nadzorczej Ekstraklasy S.A, co miałoby pozwolić na powrót do „klasycznego” kształtu ligi. To raczej mało prawdopodobny scenariusz. Jedno jest pewne – reforma długo będzie jeszcze budzić kontrowersje. A Wy, co uważacie na jej temat?,Izabella Łukomska-PyżalskaReforma Ekstraklasy to temat, którym interesują się wszyscy fani piłki nożnej w Polsce. Powiedziano już o niej wszystko, tłumaczono pod każdym kątem, a i tak nie dla wszystkich będzie klarowna - co nie powinno dziwić. Warto jednak zastanowić się nad sensem i celem tej zmiany. Rzecz jasna niektórzy mogą jeszcze nie wiedzieć, o co chodzi z tą reformą. Zamiast powielać prezentowaną w mediach formułkę, odsyłam do lektury tekstu, w którym wszystko przedstawiono z dużą dokładnością: http://www.tvn24.pl/cztery-multiligi-casus-legii-krotka-koldra-o-co-chodzi-z-ta-reforma,317050,s.html Przede wszystkim - każdy zespół rozegra siedem meczów więcej. To dobra wiadomość, bo nasze kluby rozgrywają zdecydowanie za mało meczów mistrzowskich, przez co obniża się poziom ligi. Więcej spotkań o podwyższonym ciężarze gatunkowym dobrze zrobi naszym ligowcom. Co roku trwa dyskusja na temat tego, że przerwa zimowa jest za długa, że przez cztery miesiące nie dzieje się nic, a potem tylko nasze „gwiazdy” rozegrają kilkanaście meczów i znowu laba. Teraz nie dość, że piłkarze wreszcie zaczną intensywniej pracować, to i na dłuższe wakacje latem raczej pojechać nie zdołają. Są jednak zdecydowane minusy. Po rozegraniu meczów rundy „zasadniczej”, dorobek punktowy wszystkich drużyn dzielony jest przez dwa. To niesprawiedliwe, że zespół, który w pocie czoła wypracowywał swoją przewagę nad innymi, nagle będzie mieć mniejszą przewagę nad „grupą pościgową”. Z pewnością ten zabieg miał na celu zwiększenie emocji w siedmiu decydujących dla każdej z drużyn meczach. Nie da się jednak ukryć, że to bardziej ukłon w stronę tych, którzy będą walczyć o utrzymanie – ich ewentualna strata punktowa będzie łatwiejsza do odrobienia. Inny problem to termin rozpoczęcia rozgrywek w kolejnym sezonie – jeśli Ekstraklasa faktycznie ruszy 13 lipca, to frekwencja na stadionach zapewne odbiegać będzie od ideału. Latem kibice niezbyt chętnie chodzą na stadiony. Kluby tym samym musiałyby dokładać do organizacji spotkań. Telewizja także nie będzie zadowolona z początkowej niskiej oglądalności. Na reformie ucierpieć może reprezentacja. Czasu na zgrupowania kadry narodowej będzie mniej i tu nie sposób nie zgodzić się z Romanem Koseckim. Możemy jednak zastanawiać się, czy najważniejszy jest rozwój naszej reprezentacji, czy klubów, które powinny kreować nowych kadrowiczów z myślą o przyszłości. Bo teraźniejszość najlepiej nie rokuje. http://sport.gadu-gadu.pl/5864397258684512432/po-reformie-ekstraklasy-oburzenie-w-pzpn-ucierpi-reprezentacja Gdyby nie fakt, iż organizacja meczu domowego to na obecne warunki mojego klubu spore przedsięwzięcie finansowe, byłabym także za wprowadzeniem podobnego modelu w I lidze. Sęk w tym, że kluby z mniejszą ilością kibiców zapewne musiałyby dokładać do organizacji spotkań. Podział na grupę mistrzowską i spadkową mógłby jednak przyczynić się do uatrakcyjnienia rozgrywek. Więcej meczów w I lidze to byłby plus dla sponsorów, telewizji, ale przede wszystkim klubów generujących dochody z tzw. dnia meczowego. Jest rewolucja, to jest też bunt – słyszałam, że Zagłębie Lubin i Ruch Chorzów nie chcą zgodzić się na reformę rozgrywek. Kluby te mają dążyć do odwołania Rady Nadzorczej Ekstraklasy S.A, co miałoby pozwolić na powrót do „klasycznego” kształtu ligi. To raczej mało prawdopodobny scenariusz. Jedno jest pewne – reforma długo będzie jeszcze budzić kontrowersje. A Wy, co uważacie na jej temat?,Izabella Łukomska-Pyżalska