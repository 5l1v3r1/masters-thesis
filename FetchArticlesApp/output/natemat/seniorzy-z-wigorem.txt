"Podobnie jak jesień może być najpiękniejszą porą roku, tak i starość może być najpiękniejszym okresem życia, w którym osiąga się życiową mądrość i czuje prawdziwy smak życia, a to, co się w ciągu życia przeżyło, daje poczucie rzetelnego dzieła" - pisał w „Rytmie Życia” Antoni Kępiński, wybitny lekarz - całe zawodowe życie związany z moja rodzimą Akademią Medyczną w Krakowie. Kępiński zwracał jednak uwagę - o czym wszyscy powinniśmy pamiętać - że bywają także „jesienie słotne i bezowocne, i starość też jałowa, bolesna”. Nie możemy nikogo zostawiać z tym samego. To wielkie zobowiązanie młodego pokolenia wobec naszych rodziców i dziadków. Wspólnie możemy tworzyć dla nich lepsze warunki do życia, także na emeryturze. Dowody na to widzimy w całej Polsce. W Tarnowie właśnie zainaugurowano działalność czterech Międzyosiedlowych Centrów Aktywności Senioralnej. Na pilates, kursy tańca, warsztaty komputerowe, zajęcia z języka angielskiego, naukę gry na instrumentach zapisało się już 137 seniorów. A to dopiero początek, bo rekrutacja cały czas trwa. O utworzeniu MCAS-ów zdecydowali sami mieszkańcy Tarnowa. To oni wybrali ten projekt do realizacji w ramach budżetu obywatelskiego. Głosowało za nim aż 1055 Tarnowian. To piękny gest solidarności międzypokoleniowej mieszkańców. Super, kiedy mieszkańcy sami biorą sprawy w swoje ręce i wspólnym wysiłkiem tworzą przestrzeń dla seniorów. Obowiązkiem rządu jest ich w tym wspierać. Jako najmłodszy z ministrów czuję szczególną odpowiedzialność za najstarszych Polaków. Chcę tworzyć dla nich przestrzeń do spotkań towarzyskich, działalności społecznej, uczestniczenia w kulturze, międzypokoleniowej wymiany doświadczeń. Z tej potrzeby zrodził się nasz program budowy domów „Senior - WIGOR”. Na tworzenie placówek zarezerwowaliśmy 360 mln zł do 2020 r. Więcej o programie dowiecie się tutaj (kliknij). Już w tym roku powstanie pierwszych 100 placówek. Wnioski o dofinansowanie można składać od dzisiaj przez stronę Ministerstwa Pracy i Polityki Społecznej. Wspierają nas ambasadorzy programu, m.in. Wirginia Szmyt - znana jako DJ Wika - prawdopodobnie najstarsza DJ-ka w Polsce. Jej zdaniem domy seniora potrzebne są zwłaszcza w małych gminach. W dużych aglomeracjach, takich jak Warszawa, starsi mają większy wybór: działają kluby, uniwersytety trzeciego wieku, organizowane są imprezy i spotkania. W małych miejscowościach tego brakuje. - - uważa DJ Wika i trudno się z nią nie zgodzić. Pomaga nam także podróżnik Aleksander Doba, który pierwszy w historii samotnie przepłynął kajakiem Atlantyk. Dla niego Senior WIGOR to „przedszkole dla seniorów”. - - przekonuje Pan Aleksander. Ambasadorzy programu, seniorzy tworzący kluby w całej Polsce, członkowie gminnych rad seniorów, wreszcie słuchacze uniwersytetów trzeciego wieku - wszyscy oni udowadniają, że jesień życia naprawdę może stać się jego najpiękniejszym etapem. Wspólnie możemy sprawić, by tak się stało. Wspólnie możemy stworzyć lepsze warunki do życia dla polskich seniorów.,Władysław Kosiniak-Kamysz"Podobnie jak jesień może być najpiękniejszą porą roku, tak i starość może być najpiękniejszym okresem życia, w którym osiąga się życiową mądrość i czuje prawdziwy smak życia, a to, co się w ciągu życia przeżyło, daje poczucie rzetelnego dzieła" - pisał w „Rytmie Życia” Antoni Kępiński, wybitny lekarz - całe zawodowe życie związany z moja rodzimą Akademią Medyczną w Krakowie. Kępiński zwracał jednak uwagę - o czym wszyscy powinniśmy pamiętać - że bywają także „jesienie słotne i bezowocne, i starość też jałowa, bolesna”. Nie możemy nikogo zostawiać z tym samego. To wielkie zobowiązanie młodego pokolenia wobec naszych rodziców i dziadków. Wspólnie możemy tworzyć dla nich lepsze warunki do życia, także na emeryturze. Dowody na to widzimy w całej Polsce. W Tarnowie właśnie zainaugurowano działalność czterech Międzyosiedlowych Centrów Aktywności Senioralnej. Na pilates, kursy tańca, warsztaty komputerowe, zajęcia z języka angielskiego, naukę gry na instrumentach zapisało się już 137 seniorów. A to dopiero początek, bo rekrutacja cały czas trwa. O utworzeniu MCAS-ów zdecydowali sami mieszkańcy Tarnowa. To oni wybrali ten projekt do realizacji w ramach budżetu obywatelskiego. Głosowało za nim aż 1055 Tarnowian. To piękny gest solidarności międzypokoleniowej mieszkańców. Super, kiedy mieszkańcy sami biorą sprawy w swoje ręce i wspólnym wysiłkiem tworzą przestrzeń dla seniorów. Obowiązkiem rządu jest ich w tym wspierać. Jako najmłodszy z ministrów czuję szczególną odpowiedzialność za najstarszych Polaków. Chcę tworzyć dla nich przestrzeń do spotkań towarzyskich, działalności społecznej, uczestniczenia w kulturze, międzypokoleniowej wymiany doświadczeń. Z tej potrzeby zrodził się nasz program budowy domów „Senior - WIGOR”. Na tworzenie placówek zarezerwowaliśmy 360 mln zł do 2020 r. Więcej o programie dowiecie się tutaj (kliknij). Już w tym roku powstanie pierwszych 100 placówek. Wnioski o dofinansowanie można składać od dzisiaj przez stronę Ministerstwa Pracy i Polityki Społecznej. Wspierają nas ambasadorzy programu, m.in. Wirginia Szmyt - znana jako DJ Wika - prawdopodobnie najstarsza DJ-ka w Polsce. Jej zdaniem domy seniora potrzebne są zwłaszcza w małych gminach. W dużych aglomeracjach, takich jak Warszawa, starsi mają większy wybór: działają kluby, uniwersytety trzeciego wieku, organizowane są imprezy i spotkania. W małych miejscowościach tego brakuje. - - uważa DJ Wika i trudno się z nią nie zgodzić. Pomaga nam także podróżnik Aleksander Doba, który pierwszy w historii samotnie przepłynął kajakiem Atlantyk. Dla niego Senior WIGOR to „przedszkole dla seniorów”. - - przekonuje Pan Aleksander. Ambasadorzy programu, seniorzy tworzący kluby w całej Polsce, członkowie gminnych rad seniorów, wreszcie słuchacze uniwersytetów trzeciego wieku - wszyscy oni udowadniają, że jesień życia naprawdę może stać się jego najpiękniejszym etapem. Wspólnie możemy sprawić, by tak się stało. Wspólnie możemy stworzyć lepsze warunki do życia dla polskich seniorów.,Władysław Kosiniak-Kamysz