W następnym tygodniu mamy kolejny najdłuższy weekend kulinarnej Europy. Liczni z nas zapewne pojedzie na bliższe i dalsze wyprawy, ale i w najbliższe dni będzie się dużo działo. Dla wielu będą już to obchody Dnia Dziecka, a każdy z nas ma w sobie coś z dziecka. Ciekawe, czy któreś z wydarzeń kulinarnych zaprowadzi Was w krainę wspomnień z dzieciństwa i przypomni ulubione potrawy? Zapraszamy na kulinarny weekend. Kraków przyzwyczaił nas już do interesujących degustacji win. Tym razem będzie to pojedynek dwóch pięknych regionów: Tokaj vs Somlo, dwóch winiarzy i dwa spojrzenia na ten trunek. Wszystko to w gościnnych winiarskich progach Krako Slow Wines przy Lipowej 6F w Krakowie o 19.00. Tej nocy mieszkańcy Poznania, Gdańska i Białegostoku będą mieli okazję do nocnego ucztowania. Te trzy miasta będą gościły noc restauracji. To już IV edycja tej imprezy. Specjalne menu, pokazy kulinarne, konkursy i walka o tytuł Grand Prix Fanów Nocy Restauracji, który zostanie nadany szefowi kuchni, który zdobędzie najwięcej głosów swoich fanów. W każdym z tych trzech miast do wyboru jest kilkadziesiąt restauracji reprezentujących różne kuchnie i style kulinarne. Porzućcie na tę jedną noc zalecenia dietetyków i jedzcie nocą! Warszawiacy mogą natomiast spędzić dzisiejszy wieczór na pierwszych urodzinach Wejman Wine Bar. Przy ul. Zgoda 4 czekają wyśmienite wina, konkursy z atrakcyjnymi nagrodami, a od 21. 00 muzyka. Organizatorzy zapowiadają zabawę do bladego świtu. Jedni obchodzą pierwsze urodziny, a kolejni powstają. Kto lubi być pierwszym może wpaść na otwarcie nowej winiarni na warszawskiej Ochocie. Quatro Passi zaprasza w sobotę od 19.00 przy ul. Włodarzewskiej 60. Uwaga rodzice, możecie zrobić swoim dzieciom fantastyczny prezent Cook Up Studio zaprasza do kręcenia lodów w czasie kolejnych warsztatów rodzinnych. Pod okiem Tomka Królikowskiego, specjalnie z okazji Dnia Dziecka, Cook Up zamieni się w prawdziwą, lodziarnię. W programie: lody jagodowe z paproszkami owsianymi, lody śmietankowe stracciatella z dodatkiem strzelających kuleczek, sorbet truskawkowy z polewą z białej i ciemnej czekolady. W warsztatach mogą wziąć udział dzieci w wieku: 3-10 lat. Początek zajęć o godzinie 11.00 w Studio Cook Up przy ulicy Żeromskiego 17 c w Warszawie. Potraficie wić wianki? Jeżeli nie, albo chcecie rozwinąć swoje umiejętności w tej starej sztuce, to wybierzcie się na organizowaną przez KUKBUK imprezę nad Wisłą. Klubokawiarnia Sezon będzie miejscem, w którym odbędą się warsztaty dla dzieci i dorosłych, będzie też można obejrzeć wystawę fotografii z sesji magazynu i wypić kieliszek zmrożonego prosecco. Kto wie, może cześć kwiatów z wianków wyląduje w twarożku na niedzielne śniadanie? Bulwar Flotylli Wiślanej w Warszawie, od 14.00 do późnej nocy. Znani szefowie kuchni będą gotować tym razem w szczytnym celu. W warszawskiej restauracji Vilanova znani z telewizyjnych show kucharze będą przygotowywać swoje popisowe dania. Żeby ich skosztować, trzeba przynieść lub kupić na miejscu rzeczy potrzebne czworonogom. Organizatorem imprezy jest fundacja Serce dla Zwierząt, a gospodarzami Marcin Kaczmarek -Pielin i Paulina Pielin-Kaczmarek. Spotkanie z dobrymi smakami rozpoczyna się w sobotę o godzinie 13.00 przy ulicy Klimczoka 22 w Warszawie. Fumenti zaprasza na kolejne spotkanie kulinarne- Akademię Grillowania. Tym razem poprowadzi je Wiesław Stopa, który jako jedyny w Polsce hoduje bydło rasy Wagyu Szlify kulinarne zdobywał w amerykańskich steakhousach. O hodowli mięsa potrafi opowiadać godzinami, jest prawdziwą encyklopedią wiedzy na ten temat. Doświadczenie to stara się przenosić do sopockiej restauracji Delmonico Cut Steakhouse, którą prowadzi wraz z córką. W programie Mini burger, pizza, kurczak w całości i na deser ciasteczka Brownie. Wszyscy chętni naukę rozpoczną o godzinie 16.00 przy ul. Karola Chodkiewicza 13 A, w Gdańsku. Food Trucki opanowują kolejny sezon Polskę. Jedzenie na kółkach ma swoich wiernych fanów i tych, którzy doceniają możliwość jedzenia w plenerze bez konieczności samodzielnego grillowania. Tym razem Lublin zaprasza na Street Food Festival Lublin Plaza. Duża różnorodność ulicznej kuchni, plac zabaw dla dzieci i festiwal Zumby, to tylko cześć atrakcji dwudniowej imprezy, która potrawa w sobotę i niedzielę przy ul. Lipowej 13 w Lublinie, od 13.00 do 18.00. Wegetarianie i Weganie na górskie szlaki! W Bielsku Białej w niedzielę o 9.00 rano rozpocznie się Vege Rajd Górski. Organizatorzy chcą pokazać, że można być aktywnym turystą i jednocześnie nie jeść produktów odzwierzęcych. Chcą też zachęcać górskie schroniska do oferowania smacznych dań wegetariańskich i wegańskich. początek wędrówki o godzinie 9.00 w Bielsku Białej pod Dębowcem. Zapowiada się słoneczny weekend, a więc warto wyjść z domu i posmakować tego, co najlepszego można zjeść w maju.,Wydarzenia kulinarne