Dla świętego spokoju rozpocznij swoją przygodę z bieganiem od zweryfikowania czy Twoje ciało gotowe jest do podjęcia regularnego wysiłku fizycznego. Podstawą, od której trzeba zacząć, jest zwykła morfologia i badanie poziomu cukru we krwi, które zajmuje 10 minut. Poza tym warto umówić się do kardiologa, by zrobić EKG. W idealnym świecie dobrze będzie zrobić próbę wysiłkową i zbadać poziom minerałów. Podstawowe badania diagnostyczne są też świetnym weryfikatorem naszego postępu. Dobrze jest powtarzać badania co 3 miesiące. Koszt jest niewielki, a korzyści związane z monitoringiem własnego zdrowia ogromne. Jeśli jeszcze dodasz do tego umiejętność analizowania badań, to jesteś naprawdę na dobrej drodze do sukcesu. Człowiek to taka dziwna istota, że prędzej zmobilizuje się do zrobienia przeglądu auta niż do zadbania o swoje zdrowie. A ono, podobnie jak i życie mamy tylko jedno. Jakiś czas temu nagrałem na swojej stronie na Facebooku filmik, w którym to poprosiłem wszystkich biegających o zadbanie o swoje zdrowie i zrobienie badań. To, że codziennie biegasz, wcale nie oznacza, że jesteś zdrowy. Bieganie to doskonałe narzędzie, ale jeśli niewłaściwie z niego korzystasz, to możesz sobie zrobić dużą krzywdę. Nie chcę nikogo straszyć, nie mam zamiaru wprowadzać atmosfery wzmożonej mobilizacji. Chcę tylko zasugerować, że czasami warto zwolnić i przyjrzeć się sobie z dystansu. Poniższy komentarz powinien dać sporo do myślenia wszystkim tym, którzy stronią od przeglądów własnego ciała. Dbajmy o siebie ludzie! #DobraMOC , www.TrenerBiegania.pl,Mateusz Jasiński