Najsłynniejsze arie operowe, kolędy i utwory polskich mistrzów. Już 8 grudnia odbędzie się Mikołajkowy Koncert Charytatywny dla chorych na Idiopatyczne Włóknienie Płuc - IPF. Polskie Towarzystwo Wspierania Chorych na Idiopatyczne Włóknienie Płuc – IPF zaprasza na Mikołajkowy Koncert Charytatywny, którego celem jest zbiórka funduszy na zakup przenośnych koncentratorów tlenowych dla chorych na IPF. Koncert odbędzie się w dniu 8 grudnia 2017 roku o godzinie 18.00 w Sali Koncertowej Polskiego Wydawnictwa Muzycznego przy ul. Fredry 8 w Warszawie. W trakcie wieczoru wystąpią: Maria Ludwika Gabryś (fortepian) oraz Paweł Skałuba (tenor). W programie m.in. F. Chopin - Polonez Es-dur op.22, S. Moniuszko - Aria z kurantem z opery ,,Straszny Dwór'' oraz kolędy i najsłynniejsze arie operowe. *** Koszt biletu – cegiełki wynosi 150 zł od osoby (dla członków Towarzystwa - 100 zł). Ze względu na ograniczoną liczbę miejsc prosimy wszystkich chętnych o zgłaszanie deklarowanej liczby biletów na adres mailowy: biuro@ipf.org.pl. Obowiązują stroje wieczorowe. W przerwie koncertu goście będą zaproszeni na lampkę wina. Każdy z nich otrzyma również mikołajkowy upominek. *** Idiopatyczne włóknienie płuc to rzadka, przewlekła, śmiertelna i trudna do rozpoznania choroba płuc. Rocznie zapada na nią w Polsce ok. 2 000 osób. Od wystąpienia pierwszych objawów do rozpoznania choroby mijają średnio 2-4 lata. Jednocześnie przynajmniej 3 lata od postawienia diagnozy przeżywa zaledwie połowa chorych, a część z nich umiera jeszcze przed właściwym rozpoznaniem.,Mateusz Grzeszczuk