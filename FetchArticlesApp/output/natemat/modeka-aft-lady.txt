Właśnie pojawił się nowy komplet Modeki na sezon 2013. AFT Lady została specjalnie stworzona dla motocyklistek, które kochają podróżować i nie uznają kompromisów. AFT Lady to nowy turystyczny komplet z nowoczesnych materiałów najwyższej jakości. Pomyślany został jako damski odpowiednik topowego modelu AFT-Touring, wprowadzonego na rynek w ubiegłym sezonie. Poza fasonem oraz drobnymi detalami AFT Lady nie różni się po względem wyposażenia od swego męskiego pierwowzoru, oferując taki sam poziom komfortu i bezpieczeństwa. Dzięki charakterystycznej wentylacji w postaci paneli wentylacyjnych z Cordury® Air Flow Technology kurtka i spodnie doskonale spiszą się podczas jazdy w upalne dni. Jako tkaniny zewnętrznej użyto markowej Cordury o splocie 500 D, odpornej na rozdarcia i szlify. Naszyte wzmocnienia z grubszej Cordury 1000 D i kompletny zestaw certyfikowanych protektorów SaS-Tec zapewnią optymalną ochronę wrażliwych miejsc. Warto wspomnieć, że protektor plecowy spełnia poziom 2 bezpieczeństwa - obecnie najwyższy standard bezpieczeństwa dla protektorów. Wypinana membrana Sympatex o wysokich parametrach oddychalności skutecznie ochroni przed deszczem i wiatrem, dbając także o efektywne odprowadzanie wilgoci z ciała. Lekka bluza typu softshell posłuży jako dodatkowa warstwa termiczna na chłodniejsze dni. Spodnie zaprojektowano z myślą o zapewnieniu maksimum wygody na dłuższych trasach: wyposażono je w praktyczne wodoodporne kieszenie cargo, regulowane odpinane szelki, a w miejscach narażonych na ucisk - elastyczne wstawki. Trwałe i jasne odblaski 3M Scotchlite™ zagwarantują odpowiednią widoczność na drodze. Zaawansowane technologicznie rozwiązania w połączeniu z dopracowanym, podkreślającym figurę krojem pozwolą motocyklistkom poczuć się kobieco, ale bez ustępstw na rzecz funkcjonalności i bezpieczeństwa. Cena całego kompletu AFT Lady to 2380 zł (kurtka 1320 zł, spodnie 1060 zł). Do wyboru są dwie wersje kolorystyczne: jasnopopielata z czarnymi wstawkami oraz całkowicie czarna. Zakres rozmiarów to 34- 46 (spodnie dodatkowo dostępne z wydłużaną lub skracaną nogawką). Więcej informacji oraz adresy sklepów na stronie: www.modeka.pl Co sądzicie o nowym komplecie Modeki? Polub "Babapogarach" na Facebooku.,Weronika Kwapisz