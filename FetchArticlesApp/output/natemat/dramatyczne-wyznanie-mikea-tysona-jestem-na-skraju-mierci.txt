Były bokserski mistrz świata Mike Tyson wyznał na konferencji prasowej, że jest uzależniony od alkoholu i narkotyków. – Okłamywałem wszystkich – przyznał. – Czasami jestem złym gościem. Zrobiłem dużo złych rzeczy, chcę zmienić swoje życie i chcę, aby wszyscy mi wybaczyli – zadeklarował bokser. Jak tłumaczył nie pił alkoholu i nie brał narkotyków od sześciu dni. – Dla mnie to cud – podkreślił. Zapewnił też, że nigdy już nie sięgnie po używki ponieważ chce żyć trzeźwym życiem. Jak stwierdził dziś, z powodu tego, że jest alkoholikiem, jest na skraju śmierci. Mike Tyson przestał boksować w 2005 roku. Wcześniej był jednym z najlepszych pięściarzy w historii. W 1986 roku zdobył tytuł mistrza wagi ciężkiej, a już rok później posiadał wszystkie pasy mistrzowskie w tej kategorii. Dziś 47-letni Tyson jest promotorem.,Maciej Zientarski