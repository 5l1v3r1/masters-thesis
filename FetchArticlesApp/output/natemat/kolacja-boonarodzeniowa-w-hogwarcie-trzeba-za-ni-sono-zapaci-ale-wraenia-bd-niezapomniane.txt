Na początku grudnia potteromaniacy będą mieli szansę na spełnienie swoich marzeń. W należącym do wytwórni Warner Bros Studio Tour odbędzie się kolacja bożonarodzeniowa, podczas której będzie można zwiedzić niektóre pomieszczenia fantastycznego Hogwartu. Kolacja w Wielkiej Sali rozpocznie się 3 grudnia o godzinie 18, potrwa do północy. Jednak za tę przyjemność trzeba słono zapłacić, bo aż 230 funtów. Organizatorzy przygotowali za to tyle atrakcji, że gościom na pewno nie będzie się nudziło.Obiad będzie składał się z dwóch dań. Oprócz tego goście będą mogli częstować się kanapkami, deserem (najpewniej puddingiem), kremowym piwem. Na każdego będzie czekała różdżka. Po wieczerzy goście będą mogli pójść na zwiedzanie Studia. Plan wycieczki jest emocjonujący. Przede wszystkim wizyta na Peronie 9 ¾ i spacer po pociągu Hogwarts Express. Po drugie czytelnia w Gryffindorze. Świątecznym akcentem będzie również przystrojona kuchnia Weasley'ów. Kolejny kufel piwa kremowego będzie można wypić w jednej z kawiarenek na Diagon Alley, czyli tam, gdzie młodzi czarownicy kupowali różdżki. Na koniec gości czeka impreza taneczna.Organizatorzy specjalnie na tę okazję, po raz pierwszy po kilku latach, i prawdopodobnie ostatni zaaranżują Studio Tour na scenografię "HP". Chociaż kto wie, może kolacja w Wielkiej Sali stanie się tradycją? W końcu duże zainteresowanie napędza biznes.,Barbara Kaczmarczyk