Dziesięcioro kandydatów na prezydenta Warszawy, wszyscy oprócz Piotra Guziała (Warszawska Wspólnota Samorządowa), wypełniło kwestionariusz MamPrawoWiedziec.pl. Porównaliśmy ich poglądy*. W wielu kwestiach są one do siebie bardzo podobne. [W analizie brakuje Agaty Ikonowicz-Nosal, która wysłała kwestionariusz po przygotowaniu zestawienia] · Hanna Gronkiewicz-Waltz ma 55-procentową zgodność odpowiedzi ze swoim głównym kontrkandydatem – Jackiem Sasinem (porównano 57 pytań, na które oboje odpowiedzieli). Obecnej prezydent najbliżej do poglądów prezentowanych przez kandydata SLD Lewica Razem – Sebastiana Wierzbickiego: 61 proc. (na 60 pytań). · Kandydat PiS – Jacek Sasin najczęściej zgadza się (58 proc.) z posłem Twojego Ruchu kandydującym z własnego komitetu – Andrzejem Rozenkiem (pula 56 pyt.). Najdalej mu do poglądów prezentowanych przez Przemysława Wiplera (Nowa Prawica – JKM) – 45 proc. (pula 41 pytań). · Andrzej Rozenek (własnym komitet) zgadza się często z Sebastianem Wierzbickim – 61 proc. zgodności (pula 60 pyt.) i Jackiem Sasinem – 59 proc. (56 pyt.). · Joannie Erbel (Zieloni) najbliżej z poglądami jest do Sebastiana Wierzbickiego (SLD Lewica Razem) (63 proc.) i Gronkiewicz-Waltz (55 proc.) W obu porównaniach wzięto pod uwagę 59 pytań, na które kandydaci udzielili odpowiedzi. · Prawicowi kandydaci – Mariusz Dzierżawski (Warszawy Dla Rodziny) i Jacek Sasin (PiS) odpowiedzieli na 30 tych samych pytań. Ich zgodność poglądów wyniosła 55 proc. Najmniejszą zgodność z poglądami kandydata Warszawy Dla Rodziny ma Hanna Gronkiewicz-Waltz (PO) – 44 proc. (29 wspólnych pytań). · Przemysław Wipler (KNP – JKM) jako jedyny kandydat nie był nawet w połowie zgodny z żadnym kandydatem – najwięcej go dzieli z Andrzejem Gorayskim (Demokracja Bezpośrednia) – 37 proc./27 pyt., a najmniej z Mariuszem Dzierżawskim (Warszawa dla Rodziny) – 49 proc./ 23 pyt. · Andrzej Gorayski (Demokracja Bezpośrednia) w 34 pytaniach miał 55-procentową zgodność z Sebastianem Wierzbickim (SLD Lewica Razem). To najbliższypoglądom Gorayskiego kontrkandydat. Kandydaci na urząd na prezydenta m.st. Warszawy odpowiadali na kilkadziesiąt pytań tematycznych kwestionariusza MamPrawoWiedziec.pl. Nie musieli odpowiadać na wszystkie. Wypełnione kwestionariusz są dostępne tutaj. Każdy warszawiak może na stronie MamPrawoWiedziec.pl wypełnić taki sam kwestionariusz, który został wysłany do kandydatów na radnych miasta oraz prezydenta, oraz sprawdzić, z kim udziela najczęściej zgodnych odpowiedzi, a z kim jest mu najdalej, jeśli chodzi o poglądy na Warszawie. Serwis MamPrawoWiedziec.pl to również funkcjonalna wyszukiwarka wszystkich kandydatów, spośród których mieszkaniec stolicy będzie w niedzielę wybierał, od radnego dzielnicowego, przez radnego miasta, sejmiku wojewódzkiego, po prezydenta Warszawy. Wyszukiwarka i porównywarka poglądów będzie dostępna w trakcie ciszy wyborczej. Zespół MamPrawoWiedziec.pl,MamPrawo Wiedziec.pl