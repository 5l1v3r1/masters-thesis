Jedna z najpopularniejszych kucharek na świecie Nigella Lawson od kilku dni jest na językach Brytyjczyków. I bynajmniej nie przez swoje kulinarne osiągnięcia. Paparazzi sfotografowali jak jej mąż, mecenas sztuki Charles Saatchi, niczym się nie przejmując dusi ją w londyńskiej restauracji. Kobieta sukcesu w ciągu kilku chwil stała się obiektem współczucia. Nigella Lawson jest jedną z najpopularniejszych gwiazd telewizji. Jej programy kulinarne oglądają miliony widzów nie tylko w Wielkiej Brytanii, ale i w Stanach Zjednoczonych. Fanów nie brakuje też w Polsce. Popularność zdobywają jej książki i profile w serwisach społecznościowych. Widzów przyciąga nie tylko doskonałymi przepisami, ciekawym opowiadaniem o łączeniu smaków i eksperymentowaniu, ale także kokieteryjnym zachowaniem przed kamerą. Podczas gotowania oblizuje palce, uśmiecha się zalotnie i nie stroni od wyzywających strojów, które podkreślają jej figurę. Jednak od kilku dni brytyjskie media zajmują się czymś zupełnie innym. Paparazzi sfotografowali Lawson i jej męża Charlesa Saatchiego podczas kolacji z okazji jego 70. urodziny. Saatchi jest właścicielem cenionej agencji reklamowej Saatchi&Saatchi i jednym z najbardziej znanych kolekcjonerów sztuki. Niestety ciężko powiedzieć, że było to sielankowe spotkanie. Podczas małżeńskiej kłótni Saatchi chwycił Lawson za szyję i podduszał ją. Na zdjęciu ewidentnie widać przerażenie kobiety, co potwierdzają relacje świadków. Po kilku dniach celebrytka wyprowadziła się z mieszkania, zabierając ze sobą dzieci. Od kilku dni popularny fanpage Lawson zapełnia się wyrazami współczucia, sympatii i żalu. To zdecydowanie inny ton komentarzy niż te, do których przywykła brytyjska gwiazda. Wcześniej chwalono ją za odniesienie oszałamiającego sukcesu, doskonałe książki i świetną oglądalność programów. Budowane przez lata pozycja i wizerunek legły w gruzach. A droga do statusu, jaki osiągnęła Nigella Lawson była długa i początkowo wyboista. Panna z wyższych sfer Ojciec dziennikarki, lord Nigel Lawson był jednym z najbliższych współpracowników Lady Margaret Thatcher. Przez kilkanaście lat pełnił różne funkcje w resortach gospodarczych, między innymi kanclerza skarbu. Jednak ceną politycznego sukcesu było zaniedbywanie rodziny, która cierpiała z powodu braku obecności ojca i przedkładania obowiązków partyjnych ponad rodzinne. Z tego powodu miedzy Lawsonem a jego żoną Vanessą Salmon, dziedziczką sporej fortuny, często dochodziło do kłótni. Rodzice Nigelli rozwiedli się, gdy ta miała 19 lat. Ona sama była nieśmiałym i zamkniętym w sobie dzieckiem. Z drugiej strony stwarzała problemy wychowawcze, co było zapewne efektem sytuacji w domu. Miała za to marzenie – pisać o gotowaniu. Po studiach na Oxfordzie zaczęła jednak od pisania o literaturze i recenzowania książek. Do spełnienia jej marzeń doprowadził dopiero pierwszy mąż, znany dziennikarz John Diamond. To właśnie on zaprosił kiedyś na kolację jednego z najbardziej znanych agentów literackich, który zachwycił się sposobem w jaki Nigella opowiada o gotowaniu. Dzięki niemu Lawson mogła z pełną mocą realizować swoją kulinarną pasję. Jej książki konkurowały z "Harrym Potterem" J.K. Rowling, a sama Lowson ze spokojnej dziennikarki stała się celebrytką i ulubienicą czerwonych dywanów. W 1999 roku brytyjski Channel 4 zaczął nadawać "Nigella Bites", pierwszy kulinarny program Nigelli Lawson. Ten sam tytuł miała książka, która stała się bestsellerem i zdobyła prestiżowe nagrody. Te prace ukazały kucharską, ale i życiową filozofię Nigelli Lawson. Przepisy stanowiły dla niej zawsze raczej wskazówkę, niż sztywne ramy, w których musi się zmieścić. Sama często eksperymentowała w kuchni, do tego samego namawiając swoich widzów i czytelników. Na ekranie było widać, że gotowanie i jedzenie ją cieszy, a stanie przy kuchni nie musi być przykrym obowiązkiem i utrapieniem kobiety. Mężczyźni Przed ślubem spotykała się z prawnikiem zajmującym się prawami człowieka Goeffreyem Robertsonem, który zostawił ja dla pisarki Kathy Lette. W przeciwieństwie do niezbyt szczęśliwego małżeństwa jej rodziców, pierwsze małżeństwo samej Nigelli było uznawane za szczęśliwe. Zarówno ona, jak i jej mąż, odnosili sukcesy zawodowe i doczekali się dwójki dzieci. Jednak szczęśliwym związkiem z Diamondem Nigella nie cieszyła się zbyt długo. Po pięciu latach małżeństwa zdiagnozowano u niego raka przełyku. Lata zmagania z chorobą opisywał w felietonach i książce, która zyskała niezwykłą popularność w Wielkiej Brytanii. W dwa lata po jego śmierci Lawson ponownie wyszła za mąż. Ze swoim obecnym mężem, Charlsem Saatchim zamieszkała już dziewięć miesięcy po śmierci Diamonda. Choć plotki mówią, że ich związek zaczął się jeszcze zanim Lawson została wdową. Dziennikarka i o 17 lat starszy milioner wzięli ślub w 2003 roku. Ich kariery rozwijały się, stan posiadania na rachunkach bankowych rósł, Lawson tworzyła kolejne programy. Często nagrywane w jej własnym domu, naturalne i przyjazne dla oka sprawiły, że przylgnęła do niej nazwa zaczerpnięta z tytuły książki "Jak zostać domową boginią" ("How to Be a Domestic Goddess"). Dzisiaj brytyjskie media piszą o upadku "Domowej Bogini" i szoku, jaki wywołała u ludzi przemoc wśród "wyższych sfer". Nie w dotkniętych problemami finansowymi i nałogami, ale normalnym domu. Jak konkluduje Hadley Freeman na łamach "The Guradian", jej dom rzeczywiście okazał się normalny, ale zdecydowanie nie w sposób, jaki Lawson miała na myśli. Czytaj także: Kobieta w kuchni. Bo gotowanie jest sexy, czy po prostu tam jej miejsce? Zmysłowe zdjęcia Food Porn. Jedzenie jest nowym seksem,Kamil SikoraJedna z najpopularniejszych kucharek na świecie Nigella Lawson od kilku dni jest na językach Brytyjczyków. I bynajmniej nie przez swoje kulinarne osiągnięcia. Paparazzi sfotografowali jak jej mąż, mecenas sztuki Charles Saatchi, niczym się nie przejmując dusi ją w londyńskiej restauracji. Kobieta sukcesu w ciągu kilku chwil stała się obiektem współczucia. Nigella Lawson jest jedną z najpopularniejszych gwiazd telewizji. Jej programy kulinarne oglądają miliony widzów nie tylko w Wielkiej Brytanii, ale i w Stanach Zjednoczonych. Fanów nie brakuje też w Polsce. Popularność zdobywają jej książki i profile w serwisach społecznościowych. Widzów przyciąga nie tylko doskonałymi przepisami, ciekawym opowiadaniem o łączeniu smaków i eksperymentowaniu, ale także kokieteryjnym zachowaniem przed kamerą. Podczas gotowania oblizuje palce, uśmiecha się zalotnie i nie stroni od wyzywających strojów, które podkreślają jej figurę. Jednak od kilku dni brytyjskie media zajmują się czymś zupełnie innym. Paparazzi sfotografowali Lawson i jej męża Charlesa Saatchiego podczas kolacji z okazji jego 70. urodziny. Saatchi jest właścicielem cenionej agencji reklamowej Saatchi&Saatchi i jednym z najbardziej znanych kolekcjonerów sztuki. Niestety ciężko powiedzieć, że było to sielankowe spotkanie. Podczas małżeńskiej kłótni Saatchi chwycił Lawson za szyję i podduszał ją. Na zdjęciu ewidentnie widać przerażenie kobiety, co potwierdzają relacje świadków. Po kilku dniach celebrytka wyprowadziła się z mieszkania, zabierając ze sobą dzieci. Od kilku dni popularny fanpage Lawson zapełnia się wyrazami współczucia, sympatii i żalu. To zdecydowanie inny ton komentarzy niż te, do których przywykła brytyjska gwiazda. Wcześniej chwalono ją za odniesienie oszałamiającego sukcesu, doskonałe książki i świetną oglądalność programów. Budowane przez lata pozycja i wizerunek legły w gruzach. A droga do statusu, jaki osiągnęła Nigella Lawson była długa i początkowo wyboista. Panna z wyższych sfer Ojciec dziennikarki, lord Nigel Lawson był jednym z najbliższych współpracowników Lady Margaret Thatcher. Przez kilkanaście lat pełnił różne funkcje w resortach gospodarczych, między innymi kanclerza skarbu. Jednak ceną politycznego sukcesu było zaniedbywanie rodziny, która cierpiała z powodu braku obecności ojca i przedkładania obowiązków partyjnych ponad rodzinne. Z tego powodu miedzy Lawsonem a jego żoną Vanessą Salmon, dziedziczką sporej fortuny, często dochodziło do kłótni. Rodzice Nigelli rozwiedli się, gdy ta miała 19 lat. Ona sama była nieśmiałym i zamkniętym w sobie dzieckiem. Z drugiej strony stwarzała problemy wychowawcze, co było zapewne efektem sytuacji w domu. Miała za to marzenie – pisać o gotowaniu. Po studiach na Oxfordzie zaczęła jednak od pisania o literaturze i recenzowania książek. Do spełnienia jej marzeń doprowadził dopiero pierwszy mąż, znany dziennikarz John Diamond. To właśnie on zaprosił kiedyś na kolację jednego z najbardziej znanych agentów literackich, który zachwycił się sposobem w jaki Nigella opowiada o gotowaniu. Dzięki niemu Lawson mogła z pełną mocą realizować swoją kulinarną pasję. Jej książki konkurowały z "Harrym Potterem" J.K. Rowling, a sama Lowson ze spokojnej dziennikarki stała się celebrytką i ulubienicą czerwonych dywanów. W 1999 roku brytyjski Channel 4 zaczął nadawać "Nigella Bites", pierwszy kulinarny program Nigelli Lawson. Ten sam tytuł miała książka, która stała się bestsellerem i zdobyła prestiżowe nagrody. Te prace ukazały kucharską, ale i życiową filozofię Nigelli Lawson. Przepisy stanowiły dla niej zawsze raczej wskazówkę, niż sztywne ramy, w których musi się zmieścić. Sama często eksperymentowała w kuchni, do tego samego namawiając swoich widzów i czytelników. Na ekranie było widać, że gotowanie i jedzenie ją cieszy, a stanie przy kuchni nie musi być przykrym obowiązkiem i utrapieniem kobiety. Mężczyźni Przed ślubem spotykała się z prawnikiem zajmującym się prawami człowieka Goeffreyem Robertsonem, który zostawił ja dla pisarki Kathy Lette. W przeciwieństwie do niezbyt szczęśliwego małżeństwa jej rodziców, pierwsze małżeństwo samej Nigelli było uznawane za szczęśliwe. Zarówno ona, jak i jej mąż, odnosili sukcesy zawodowe i doczekali się dwójki dzieci. Jednak szczęśliwym związkiem z Diamondem Nigella nie cieszyła się zbyt długo. Po pięciu latach małżeństwa zdiagnozowano u niego raka przełyku. Lata zmagania z chorobą opisywał w felietonach i książce, która zyskała niezwykłą popularność w Wielkiej Brytanii. W dwa lata po jego śmierci Lawson ponownie wyszła za mąż. Ze swoim obecnym mężem, Charlsem Saatchim zamieszkała już dziewięć miesięcy po śmierci Diamonda. Choć plotki mówią, że ich związek zaczął się jeszcze zanim Lawson została wdową. Dziennikarka i o 17 lat starszy milioner wzięli ślub w 2003 roku. Ich kariery rozwijały się, stan posiadania na rachunkach bankowych rósł, Lawson tworzyła kolejne programy. Często nagrywane w jej własnym domu, naturalne i przyjazne dla oka sprawiły, że przylgnęła do niej nazwa zaczerpnięta z tytuły książki "Jak zostać domową boginią" ("How to Be a Domestic Goddess"). Dzisiaj brytyjskie media piszą o upadku "Domowej Bogini" i szoku, jaki wywołała u ludzi przemoc wśród "wyższych sfer". Nie w dotkniętych problemami finansowymi i nałogami, ale normalnym domu. Jak konkluduje Hadley Freeman na łamach "The Guradian", jej dom rzeczywiście okazał się normalny, ale zdecydowanie nie w sposób, jaki Lawson miała na myśli. Czytaj także: Kobieta w kuchni. Bo gotowanie jest sexy, czy po prostu tam jej miejsce? Zmysłowe zdjęcia Food Porn. Jedzenie jest nowym seksem,Kamil Sikora