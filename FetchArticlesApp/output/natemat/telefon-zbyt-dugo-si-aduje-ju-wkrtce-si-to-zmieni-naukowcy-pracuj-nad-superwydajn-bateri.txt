Największym zmartwieniem dla posiadaczy smartfonów pozostaje żywotność baterii oraz czas jej ładowania. Firma Huawei postanowiła odpowiedzieć na potrzeby klientów projektem akumulatorów o dużej pojemności. Zaproponowana technologia ma umożliwić naładowanie smartfona w ciągu zaledwie kilku minut. Za rozwój rewolucyjnego akumulatora odpowiedzialna jest należąca do chińskiego koncernu firma Watt Lab. Jej inżynierowie pracują nad dwiema bateriami (3000 mAh i 600 mAh), które można załadować do połowy pojemności w czasie nieprzekraczającym 5 minut. Pierwsza z nich osiąga ten cel w przewidzianym okresie, zaś druga już po dwóch minutach zostaje naładowana w 70 proc. Rozwiązanie Watt Lab stanowi przełom w porównaniu z dzisiejszymi bateriami, których naładowanie do pełna zajmuje kilka godzin. Na chwilę obecną nie jest znana data premiery tego rozwiązania, które wciąż wymaga udoskonalenia, zwłaszcza w zakresie komfortu użytkowania.,Dawid Wojtowicz