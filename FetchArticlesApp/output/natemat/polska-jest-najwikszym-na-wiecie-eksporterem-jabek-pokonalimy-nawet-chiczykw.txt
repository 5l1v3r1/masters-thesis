Polska gospodarka ma wiele niedostatków, ale w jednym obszarze może bez kompleksów konkurować nawet z największymi potęgami. Obszarem tym jest produkcja i eksport jabłek. Ministerstwo Rolnictwa obwieściło właśnie, że w sezonie 2012/2013 Polska była największym na świecie eksporterem jabłek, wyprzedzając pod tym względem nawet Chiny. Nieco gorzej przedstawia się ranking dotyczący produkcji jabłek (4. miejsce), choć i tutaj Polska mieści się w ścisłej światowej czołówce. Mocną stroną Polski jest również produkcja zagęszczonego soku jabłkowego. W tym zakresie Polska uplasowała się na 2. pozycji. Resort rolnictwa najbardziej ucieszyły jednak dane odnoszące się do eksportu jabłek. Minister Marek Sawicki poinformował, że w sezonie 2012/2013 Polska była największym eksporterem tych owoców na świecie. – W roku 2013 wyeksportowaliśmy 1205 tysięcy ton jabłek, czyli około 1/3 naszej produkcji. Wartość tego eksportu osiągnęła poziom 438 mln euro – napisano na stronie resortu, dodając, że największymi odbiorcami polskich jabłek były Rosja, Białoruś, Niemcy i Ukraina. Szczególnie dużo owoców sprowadzali znad Wisły Rosjanie (56 procent całego eksportu; jabłkowej współpracy z Rosją ministerstwo poświęciło nawet osobną broszurę). Na Białoruś trafiło 12 procent polskiego eksportu jabłek, do Niemiec – 5,5 procent, a na Ukrainę – 4,3 procent. – Dobre relacje z najbliższymi sąsiadami, to najlepszy gwarant rozwoju polskiego rolnictwa – zaznaczył Sawicki, przypominając, że Polska od lat promuje swoje jabłka i inne produkty także na rynkach arabskich i azjatyckich, by zdywersyfikować kierunki eksportu.,Tomasz BaliszewskiPolska gospodarka ma wiele niedostatków, ale w jednym obszarze może bez kompleksów konkurować nawet z największymi potęgami. Obszarem tym jest produkcja i eksport jabłek. Ministerstwo Rolnictwa obwieściło właśnie, że w sezonie 2012/2013 Polska była największym na świecie eksporterem jabłek, wyprzedzając pod tym względem nawet Chiny. Nieco gorzej przedstawia się ranking dotyczący produkcji jabłek (4. miejsce), choć i tutaj Polska mieści się w ścisłej światowej czołówce. Mocną stroną Polski jest również produkcja zagęszczonego soku jabłkowego. W tym zakresie Polska uplasowała się na 2. pozycji. Resort rolnictwa najbardziej ucieszyły jednak dane odnoszące się do eksportu jabłek. Minister Marek Sawicki poinformował, że w sezonie 2012/2013 Polska była największym eksporterem tych owoców na świecie. – W roku 2013 wyeksportowaliśmy 1205 tysięcy ton jabłek, czyli około 1/3 naszej produkcji. Wartość tego eksportu osiągnęła poziom 438 mln euro – napisano na stronie resortu, dodając, że największymi odbiorcami polskich jabłek były Rosja, Białoruś, Niemcy i Ukraina. Szczególnie dużo owoców sprowadzali znad Wisły Rosjanie (56 procent całego eksportu; jabłkowej współpracy z Rosją ministerstwo poświęciło nawet osobną broszurę). Na Białoruś trafiło 12 procent polskiego eksportu jabłek, do Niemiec – 5,5 procent, a na Ukrainę – 4,3 procent. – Dobre relacje z najbliższymi sąsiadami, to najlepszy gwarant rozwoju polskiego rolnictwa – zaznaczył Sawicki, przypominając, że Polska od lat promuje swoje jabłka i inne produkty także na rynkach arabskich i azjatyckich, by zdywersyfikować kierunki eksportu.,Tomasz Baliszewski