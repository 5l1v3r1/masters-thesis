Prezydent Andrzej Duda wygłosił w Nowym Jorku przemówienie na 72. Sesji Zgromadzenia Ogólnego ONZ i... "zadziwił" świat. Mówił między innymi o konieczności przestrzegania prawa międzynarodowego, ochronie środowiska i pomocy uchodźcom. Szkopuł z tym, że niektóre jego słowa rażąco kłóciły się z polityką rządu PiS na krajowym podwórku. Na Twitterze zaroiło się wręcz od złośliwych komentarzy, w których ich autorzy zarzucają głowie państwa zwykłą hipokryzję i żonglowanie wyświechtanymi sloganami pod międzynarodową publiczkę. Oto 6 cytatów z wystąpienia prezydenta, które zostały oderwane od polskich realiów. Według Dudy, "Polska zawsze przykładała dużą wagę do efektywności prawa międzynarodowego". Tymczasem polityka zagraniczna rządu PiS to wymachiwanie szabelką i nagminne łamanie nie tylko polskiej Konstytucji, ale także prawa unijnego i międzynarodowego. Puszcza Białowieska, zrównanie wieku emerytalnego kobiet i mężczyzn, przyjmowanie migrantów, Trybunał Konstytucyjny, reforma sądownictwa, łamanie praworządności – na tych i innych polach Warszawa toczy spory z Unią Europejską i łamie międzynarodowe ustalenia. Według prezydenta, działania humanitarne i pomoc rozwojowa muszą stawiać sobie za podstawowy cel udzielenie pomocy uchodźcom w powrocie do domów. A jak wygląda polityka rządu PiS w praktyce? To nieustanne podgrzewanie antyimigranckich nastrojów i zarządzanie strachem Polaków. Politycy PiS celowo utożsamiają wszystkich muzułmanów z terrorystami i zamykają granice nawet dla kobiet i dzieci oraz opowiadają o roznoszeniu przez uchodźców chorób. A swoje sumienia usypiają przekazując finansowe ochłapy na pomoc uciekającym przed wojnami. Ale także emigranci zarobkowi z Ukrainy nie są mile widziani, sczególnie przez polskich nacjonalistów. Także te słowa prezydenta wołają o pomstę do nieba, bo przedstawiciele innych wyznań niż rzymskokatolickie spotykają się w Polsce pod rządami PiS z jawną dyskryminacją. Słowną, a coraz częściej także fizyczną. Nagminnie dochodzi do napaści wobec osób o innym kolorze skóry, wyznaniu, czy narodowości. Atmosferę szowinizmu i ksenofobii podsycają sami politycy PiS, by przypomnieć choćby ostatni wpis na Twitterze posła Stanisława Pięty, który karałby mandatami modlących się muzułmanów i deportował ich. O ile w kwestii ochrony klimatu być może nadrabiamy zaległości cywilizacyjne, związane z gospodarką opartą na węglu i emisją spalin, to już cała działalność ministra środowiska Jana Szyszki jest nakierowana na szkodzenie temu środowisku. Wystarczy przypomnieć "lex Szyszko” i masową wycinkę drzew, Puszczę Białowieską, której nie chce wpisać na listę zagrożonego dziedzictwa, pozwolenia na odstrzał dzików, łosi i innych dzikich zwierząt i kompletny brak zrozumienia dla postulatów ekologów. Według prezydenta, "w ostatnim roku w wielu państwach nasiliło się zjawisko manipulowania procesami politycznymi poprzez propagandę lub wprost bezpośrednią ingerencję w procesy demokratyczne". To zupełnie tak, jakby Andrzej Duda mówił o Polsce, gdzie propaganda mediów publicznych przekroczyła już wszelkie granice, a wolności obywatelskie zapisane w Konstytucji RP, są regularnie deptane. Obserwatorzy sceny politycznej coraz częściej wskazują, że PiS zmienia ustrój Polski na modłę państwa policyjnego. Po skoku na media publiczne i niezależne sądy PiS szykuje się do podporządkowania sobie mediów prywatnych i organizacji pozarządowych. A to na pewno nie koniec. Według prezydenta, "mówiąc o polityce skupiającej się na człowieku i jego potrzebie życia w pokoju i godziwych warunkach, musimy myśleć przede wszystkim o potrzebie ochrony ludzkiego życia”. W Polsce ochrona ludzkiego życia dotyczy przede wszystkim ochrony dzieci nienarodzonych. A co z tymi żyjącymi? Ostatnim przykładem było samobójstwo 14-letniego geja zaszczutego przez rówieśników, o którego problemach wszyscy wiedzieli, włącznie z nauczycielami, ale nikt nie reagował.,Jarosław KarpińskiPrezydent Andrzej Duda wygłosił w Nowym Jorku przemówienie na 72. Sesji Zgromadzenia Ogólnego ONZ i... "zadziwił" świat. Mówił między innymi o konieczności przestrzegania prawa międzynarodowego, ochronie środowiska i pomocy uchodźcom. Szkopuł z tym, że niektóre jego słowa rażąco kłóciły się z polityką rządu PiS na krajowym podwórku. Na Twitterze zaroiło się wręcz od złośliwych komentarzy, w których ich autorzy zarzucają głowie państwa zwykłą hipokryzję i żonglowanie wyświechtanymi sloganami pod międzynarodową publiczkę. Oto 6 cytatów z wystąpienia prezydenta, które zostały oderwane od polskich realiów. Według Dudy, "Polska zawsze przykładała dużą wagę do efektywności prawa międzynarodowego". Tymczasem polityka zagraniczna rządu PiS to wymachiwanie szabelką i nagminne łamanie nie tylko polskiej Konstytucji, ale także prawa unijnego i międzynarodowego. Puszcza Białowieska, zrównanie wieku emerytalnego kobiet i mężczyzn, przyjmowanie migrantów, Trybunał Konstytucyjny, reforma sądownictwa, łamanie praworządności – na tych i innych polach Warszawa toczy spory z Unią Europejską i łamie międzynarodowe ustalenia. Według prezydenta, działania humanitarne i pomoc rozwojowa muszą stawiać sobie za podstawowy cel udzielenie pomocy uchodźcom w powrocie do domów. A jak wygląda polityka rządu PiS w praktyce? To nieustanne podgrzewanie antyimigranckich nastrojów i zarządzanie strachem Polaków. Politycy PiS celowo utożsamiają wszystkich muzułmanów z terrorystami i zamykają granice nawet dla kobiet i dzieci oraz opowiadają o roznoszeniu przez uchodźców chorób. A swoje sumienia usypiają przekazując finansowe ochłapy na pomoc uciekającym przed wojnami. Ale także emigranci zarobkowi z Ukrainy nie są mile widziani, sczególnie przez polskich nacjonalistów. Także te słowa prezydenta wołają o pomstę do nieba, bo przedstawiciele innych wyznań niż rzymskokatolickie spotykają się w Polsce pod rządami PiS z jawną dyskryminacją. Słowną, a coraz częściej także fizyczną. Nagminnie dochodzi do napaści wobec osób o innym kolorze skóry, wyznaniu, czy narodowości. Atmosferę szowinizmu i ksenofobii podsycają sami politycy PiS, by przypomnieć choćby ostatni wpis na Twitterze posła Stanisława Pięty, który karałby mandatami modlących się muzułmanów i deportował ich. O ile w kwestii ochrony klimatu być może nadrabiamy zaległości cywilizacyjne, związane z gospodarką opartą na węglu i emisją spalin, to już cała działalność ministra środowiska Jana Szyszki jest nakierowana na szkodzenie temu środowisku. Wystarczy przypomnieć "lex Szyszko” i masową wycinkę drzew, Puszczę Białowieską, której nie chce wpisać na listę zagrożonego dziedzictwa, pozwolenia na odstrzał dzików, łosi i innych dzikich zwierząt i kompletny brak zrozumienia dla postulatów ekologów. Według prezydenta, "w ostatnim roku w wielu państwach nasiliło się zjawisko manipulowania procesami politycznymi poprzez propagandę lub wprost bezpośrednią ingerencję w procesy demokratyczne". To zupełnie tak, jakby Andrzej Duda mówił o Polsce, gdzie propaganda mediów publicznych przekroczyła już wszelkie granice, a wolności obywatelskie zapisane w Konstytucji RP, są regularnie deptane. Obserwatorzy sceny politycznej coraz częściej wskazują, że PiS zmienia ustrój Polski na modłę państwa policyjnego. Po skoku na media publiczne i niezależne sądy PiS szykuje się do podporządkowania sobie mediów prywatnych i organizacji pozarządowych. A to na pewno nie koniec. Według prezydenta, "mówiąc o polityce skupiającej się na człowieku i jego potrzebie życia w pokoju i godziwych warunkach, musimy myśleć przede wszystkim o potrzebie ochrony ludzkiego życia”. W Polsce ochrona ludzkiego życia dotyczy przede wszystkim ochrony dzieci nienarodzonych. A co z tymi żyjącymi? Ostatnim przykładem było samobójstwo 14-letniego geja zaszczutego przez rówieśników, o którego problemach wszyscy wiedzieli, włącznie z nauczycielami, ale nikt nie reagował.,Jarosław Karpiński