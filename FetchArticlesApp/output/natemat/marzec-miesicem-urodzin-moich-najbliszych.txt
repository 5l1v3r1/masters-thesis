Tak się w moim życiu jakoś złożyło, że najbliżsi mi ludzie urodzili się w marcu. Mój dziadek, mój ojciec, moja przyszła żona (urodziny ma w dniu urodzin dziadka). Jest to więc dla mnie bardzo wyjątkowy miesiąc. „”. Tak pisał mój dziadek – Jacek Kuroń do swojej ukochanej Gajki, czyli mojej babci. Tak też mógłbym i ja dziś napisać do mojej narzeczonej. Pozwolę sobie jednak powyższe zacytować, z szacunku, pamięci i chęci wspomnienia kogoś bardzo wyjątkowego, bowiem lepiej bym tego w słowa nie ubrał, niż On. Postanowiłem skorzystać z tego cytatu, bowiem idealnie łączy w sobie to, o czym chciałem dziś napisać. Jest już 1 marca, co oznacza, że za 2 dni rocznica urodzin dziadka. 3 marca skończyłby 76 lat. Za dni 7 natomiast - rocznica urodzin mojego ojca, ten świętowałby swoje 52 urodziny. Postanowiłem więc wspomnieć ich, w odniesieniu nie do tego, co robili w życiu, czym się zajmowali i co zdziałali. Chciałbym opowiedzieć o tym, jak wielkie mieli serca (te bowiem są w naszej rodzinie dziedziczone w 100%). O miłości dziadka i babci powstały książki, programy tv i wiele artykułów. Wszystko to, na podstawie wspomnień ich przyjaciół, znajomych i rodziny. Byli wyjątkową parą, kochali się pomimo częstej nieobecności dziadka, pomimo problemów i działań polityczno-społecznych, które wypełniały ich życie do cna. Byli dla siebie wszystkim. "". Dziadek kochał babcię najlepiej jak potrafił. Pełno w nim było ciepła i swego rodzaju romantyzmu. Była między nimi magia i ogromna miłość, dzięki której pojawił się ich jedyny syn - Maciej. Ojciec mój, wzorując się na dziadku, również żył z sercem na dłoni. Stosunkowo wcześnie – bowiem już w przedszkolu, spotkał swoją połowę, swoją bratnią duszę, i pozostał z nią do końca. Rodzice moi przeszli wiele, w tym także swego rodzaju powtórki z życia dziadka. Wspólnie mieszkali na Żoliborzu, wybudowali dom w Izabelinie, wychowywali czwórkę dzieci. Jak ojciec kochał mamę? Dla niego świat rozpoczynał się i kończył w jej oczach oraz jej uśmiechu. Spędzali wiele godzin wieczorami na wspólnych rozmowach. Śmiali się, dzielili opiniami, szanowali. Wiecznie otoczeni byli przyjaciółmi, z którymi potrafili bawić się i śmiać do łez. Często rozumieli się bez słów. To były zupełnie inne temperamenty, jednakże idealnie się uzupełniali. Mama racjonalna i wesoła, tata z sercem na dłoni. I tak doszedłem do ostatniej osoby marcowej, mojej przyszłej żony. Mam ogromną nadzieję, że w genach, wychowaniu tudzież we krwi odziedziczyłem umiejętność kochania po dziadku i ojcu, że nie popełnię błędów, że nigdy jej w żaden sposób nie skrzywdzę. I, pomimo tego, że słowa te w obecnych czasach jakby straciły na wartości, mogę napisać, że kocham i kochać będę. p.s. I dziękuję losowi za te urodzenia w marcu, bo nad wyraz ważni dla mnie ludzie przyszli na świat w tym miesiącu. Niektórzy już odeszli, choć podobno „żyją ci, o których pamięć w nas jest wciąż żywa”…,Jan KurońTak się w moim życiu jakoś złożyło, że najbliżsi mi ludzie urodzili się w marcu. Mój dziadek, mój ojciec, moja przyszła żona (urodziny ma w dniu urodzin dziadka). Jest to więc dla mnie bardzo wyjątkowy miesiąc. „”. Tak pisał mój dziadek – Jacek Kuroń do swojej ukochanej Gajki, czyli mojej babci. Tak też mógłbym i ja dziś napisać do mojej narzeczonej. Pozwolę sobie jednak powyższe zacytować, z szacunku, pamięci i chęci wspomnienia kogoś bardzo wyjątkowego, bowiem lepiej bym tego w słowa nie ubrał, niż On. Postanowiłem skorzystać z tego cytatu, bowiem idealnie łączy w sobie to, o czym chciałem dziś napisać. Jest już 1 marca, co oznacza, że za 2 dni rocznica urodzin dziadka. 3 marca skończyłby 76 lat. Za dni 7 natomiast - rocznica urodzin mojego ojca, ten świętowałby swoje 52 urodziny. Postanowiłem więc wspomnieć ich, w odniesieniu nie do tego, co robili w życiu, czym się zajmowali i co zdziałali. Chciałbym opowiedzieć o tym, jak wielkie mieli serca (te bowiem są w naszej rodzinie dziedziczone w 100%). O miłości dziadka i babci powstały książki, programy tv i wiele artykułów. Wszystko to, na podstawie wspomnień ich przyjaciół, znajomych i rodziny. Byli wyjątkową parą, kochali się pomimo częstej nieobecności dziadka, pomimo problemów i działań polityczno-społecznych, które wypełniały ich życie do cna. Byli dla siebie wszystkim. "". Dziadek kochał babcię najlepiej jak potrafił. Pełno w nim było ciepła i swego rodzaju romantyzmu. Była między nimi magia i ogromna miłość, dzięki której pojawił się ich jedyny syn - Maciej. Ojciec mój, wzorując się na dziadku, również żył z sercem na dłoni. Stosunkowo wcześnie – bowiem już w przedszkolu, spotkał swoją połowę, swoją bratnią duszę, i pozostał z nią do końca. Rodzice moi przeszli wiele, w tym także swego rodzaju powtórki z życia dziadka. Wspólnie mieszkali na Żoliborzu, wybudowali dom w Izabelinie, wychowywali czwórkę dzieci. Jak ojciec kochał mamę? Dla niego świat rozpoczynał się i kończył w jej oczach oraz jej uśmiechu. Spędzali wiele godzin wieczorami na wspólnych rozmowach. Śmiali się, dzielili opiniami, szanowali. Wiecznie otoczeni byli przyjaciółmi, z którymi potrafili bawić się i śmiać do łez. Często rozumieli się bez słów. To były zupełnie inne temperamenty, jednakże idealnie się uzupełniali. Mama racjonalna i wesoła, tata z sercem na dłoni. I tak doszedłem do ostatniej osoby marcowej, mojej przyszłej żony. Mam ogromną nadzieję, że w genach, wychowaniu tudzież we krwi odziedziczyłem umiejętność kochania po dziadku i ojcu, że nie popełnię błędów, że nigdy jej w żaden sposób nie skrzywdzę. I, pomimo tego, że słowa te w obecnych czasach jakby straciły na wartości, mogę napisać, że kocham i kochać będę. p.s. I dziękuję losowi za te urodzenia w marcu, bo nad wyraz ważni dla mnie ludzie przyszli na świat w tym miesiącu. Niektórzy już odeszli, choć podobno „żyją ci, o których pamięć w nas jest wciąż żywa”…,Jan Kuroń