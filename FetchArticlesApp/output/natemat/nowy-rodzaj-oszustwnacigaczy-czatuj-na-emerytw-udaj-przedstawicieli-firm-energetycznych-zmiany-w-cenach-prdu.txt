Były już sposoby „na wnuczka”, na „telekomunikację”, ale inwencja twórcza nie opuszcza naciągaczy. Teraz pojawili się jako „przedstawiciele dostawcy energii”, którzy nakłaniają do podpisywania dokumentów i „dopłacania brakujących kwot” w rachunkach. Szczególnie muszą uważać na nich starsze osoby. Elegancki "przedstawiciel" Przychodzą około godziny 11.00 rano – kiedy większość ludzi jest w pracy, a w domach najczęściej siedzą emeryci (to oni są najłatwiejszym celem dla oszustów). Nie dzwonią domofonem, od razu pukają do drzwi mieszkania. Wyglądem mogą przekonywać: zazwyczaj schludni, zawsze w ciemnym garniturze i białej koszuli, do tego krawat. Trudno doszukać się oszustwa w ich twarzach: nie są to „łebki” próbujące włamać się komuś do mieszkania, a sprytni naciągacze, którzy wszystko chcą robić w białych rękawiczkach. Właśnie taki człowiek odwiedził dzisiaj mnie. – Jestem przedstawicielem pana dostawcy energii – oznajmił. Jak się szybko jednak okazało, z energetyką nie miał nic wspólnego. Fakt, że elegancja tego człowieka była jakaś wymuszona, pozorna – garnitur po dokładniejszych oględzinach okazał się nieświeży, zmechacony, buty starte i wyniszczone, a krawat pomięty – nie wzbudziła zaufania. Proszą o podpisanie dokumentów Za każdym razem schemat działania jest ten sam i ma uwiarygadniać całą historię. – Jestem przedstawicielem dostawcy energii. Mam dla Pana/Pani dokument do podpisania. Chodzi o to, czy akceptują państwo zmiany w cenach energii – rzuca „przedstawiciel”. I prosi o podanie danych osobowych: imię, nazwisko, adres zameldowania i PESEL, żeby mógł je wpisać na specjalną listę, na której potem musimy się podpisać. Naciągacze są przygotowani na pytania o to, dlaczego np. firma nie poinformowała o zmianach cen listownie lub nie uprzedziła o wizycie oficjalnym ogłoszeniem czy listownie. Odpowiedź zawsze pada ta sama: - Proszę zapytać firmy, my tylko wykonujemy swoją pracę. Nie ufaj obcym, którzy pukają do drzwi Każdej przezornej osobie, która wie, że wielkie firmy – tym bardziej dostawcy energii – nie nachodzą ludzi tak po prostu i znienacka, powinna się w takiej sytuacji zapalić ostrzegawcza lampka w głowie. Tak było ze mną – mężczyzna kompletnie nie budził zaufania i w jego zachowaniu wiele elementów wskazywało na bycie zwykłym oszustem. Przede wszystkim nie przedstawił z imienia i nazwiska. Nie znał również mojego i co więcej, nie zapytał nawet czy ma do czynienia z właścicielem lokalu, a przecież nikt inny nie mógłby podpisać żadnego dokumentu od dostawcy energii – chyba, że z upoważnienia, ale wówczas o takie upoważnienie pracownik powinien poprosić. Znamienny u takich osób jest też fakt, że nie mówią: jestem z PGE, RWE czy Tauronu, ale: „jestem przedstawicielem Pana dostawcy energii”. Takie określenie brzmi profesjonalnie, wiarygodnie, ale jednocześnie pozwala uniknąć bycia oskarżonym o podszywanie się pod pracowników konkretnej firmy. Oszust Jan Kowalski Moje podejrzenia, że jest to oszustwo, potwierdziły się, gdy oświadczyłem, że muszę najpierw skonsultować to z właścicielem mieszkania, a dopiero potem ewentualnie coś odpisać. I na to jednak odpowiedź jest gotowa: - Proszę to zrobić, a ja w tym czasie przejdę się po innych mieszkaniach. Kiedy będzie Pan gotów, proszę zadzwonić. Poprosiłem o kontakt, wizytówkę. Mężczyzna... oderwał świstek papieru ze swoich „dokumentów” i szybko wypisał swoje dane: Jan Kowalski i numer telefonu. Wierzę, że Janów Kowalskich w Polsce jest sporo, ale wątpiłem, bym w tym przypadku miał do czynienia z jednym z nich. Szybki telefon do dostawcy energii potwierdził moje obawy: firma nikogo nie wysyłała i nic nie wie na ten temat, a o ewentualnych zmianach czy wizytach zawsze informuje przynajmniej listownie lub telefonicznie. Na pewno nie wysyła nikogo znienacka, by nachodził ludzi w ich domach. Biorą na cel emerytów Po rozmowach ze znajomymi z okolicznych bloków okazało się, że i u nich pojawił się taki „specjalista”. Wszyscy reagowali podobnie: najpierw delikatnie dawali do zrozumienia, że nic teraz nie podpiszą, po czym sprawdzali u dostawcy, czy faktycznie ktoś został wysłany. Dwoje z nich poprosiło o kontakt i dostali takie same świstki papieru. Na obu widniał Jan Kowalski, ale... numery już się od siebie różniły i oczywiście żaden nie był prawdziwy. Prawdopodobnie jednak celem takich naciągaczy są emeryci. Tych bowiem „przedstawiciel” prosił nie tylko o podpisanie się na liście, ale też „dopłacanie brakującej kwoty za ostatni rachunek”. Konieczność dopłacania ma być „wynikiem zmian w cenach energii” - które to zmiany swoim podpisem musimy „zaakceptować”. Wysokość dopłaty ma wynosić od 20 do 50 złotych – z pozoru niedużo. Na tyle, że większość z nas posiada w domu taką gotówkę. Jest to też na tyle niewielka kwota, by omotana w ten sposób ofiara nie zastanawiała się zbyt długo, tylko zapłaciła. Obranie na cel emerytów wydaje się tym bardziej prawdopodobne, że „przedstawiciele” przychodzą w godzinach pracy i szkoły – kiedy w domach zostają właśnie ludzie starsi i często nawet nie mają możliwości telefonicznego kontaktu z wnuczkami czy dziećmi, by poradzić się ich w takiej sytuacji. Łatwo sobie wyobrazić, że starsza osoba da się przekonać „przedstawicielowi” w garniturze do podpisania wszystkiego, co ten sobie zażyczy, o daniu mu 50 złotych pod groźbą „gorszych konsekwencji” nie wspominając. Jeśli słyszeliście o podobnych przypadkach - napiszcie Póki co sygnały o takich naciągaczach napłynęły do mnie tylko z Warszawy, ale nie można wykluczyć, że niedługo pojawią się oni i w innych miastach. Sprawdzić ich jest na szczęście łatwo: wystarczy jeden telefon do dostawcy prądu. Można też po prostu zapytać, dla kogo taka osoba pracuje – istnieje duże prawdopodobieństwo, że się zawaha lub wymieni firmę, która prąd owszem, dostarcza, ale nie w naszym regionie. Pamiętajmy jednak przede wszystkim, by ostrzec swoje babcie, dziadków, rodziców czy sąsiadów o których wiemy, że są starsi i mieszkają sami, przed elektro-naciągaczami. Szczególnie przed podpisywaniem czegokolwiek – bo może mieć to o wiele gorsze skutki niż podarowanie naciągaczowi 50 złotych.,Michał WąsowskiByły już sposoby „na wnuczka”, na „telekomunikację”, ale inwencja twórcza nie opuszcza naciągaczy. Teraz pojawili się jako „przedstawiciele dostawcy energii”, którzy nakłaniają do podpisywania dokumentów i „dopłacania brakujących kwot” w rachunkach. Szczególnie muszą uważać na nich starsze osoby. Elegancki "przedstawiciel" Przychodzą około godziny 11.00 rano – kiedy większość ludzi jest w pracy, a w domach najczęściej siedzą emeryci (to oni są najłatwiejszym celem dla oszustów). Nie dzwonią domofonem, od razu pukają do drzwi mieszkania. Wyglądem mogą przekonywać: zazwyczaj schludni, zawsze w ciemnym garniturze i białej koszuli, do tego krawat. Trudno doszukać się oszustwa w ich twarzach: nie są to „łebki” próbujące włamać się komuś do mieszkania, a sprytni naciągacze, którzy wszystko chcą robić w białych rękawiczkach. Właśnie taki człowiek odwiedził dzisiaj mnie. – Jestem przedstawicielem pana dostawcy energii – oznajmił. Jak się szybko jednak okazało, z energetyką nie miał nic wspólnego. Fakt, że elegancja tego człowieka była jakaś wymuszona, pozorna – garnitur po dokładniejszych oględzinach okazał się nieświeży, zmechacony, buty starte i wyniszczone, a krawat pomięty – nie wzbudziła zaufania. Proszą o podpisanie dokumentów Za każdym razem schemat działania jest ten sam i ma uwiarygadniać całą historię. – Jestem przedstawicielem dostawcy energii. Mam dla Pana/Pani dokument do podpisania. Chodzi o to, czy akceptują państwo zmiany w cenach energii – rzuca „przedstawiciel”. I prosi o podanie danych osobowych: imię, nazwisko, adres zameldowania i PESEL, żeby mógł je wpisać na specjalną listę, na której potem musimy się podpisać. Naciągacze są przygotowani na pytania o to, dlaczego np. firma nie poinformowała o zmianach cen listownie lub nie uprzedziła o wizycie oficjalnym ogłoszeniem czy listownie. Odpowiedź zawsze pada ta sama: - Proszę zapytać firmy, my tylko wykonujemy swoją pracę. Nie ufaj obcym, którzy pukają do drzwi Każdej przezornej osobie, która wie, że wielkie firmy – tym bardziej dostawcy energii – nie nachodzą ludzi tak po prostu i znienacka, powinna się w takiej sytuacji zapalić ostrzegawcza lampka w głowie. Tak było ze mną – mężczyzna kompletnie nie budził zaufania i w jego zachowaniu wiele elementów wskazywało na bycie zwykłym oszustem. Przede wszystkim nie przedstawił z imienia i nazwiska. Nie znał również mojego i co więcej, nie zapytał nawet czy ma do czynienia z właścicielem lokalu, a przecież nikt inny nie mógłby podpisać żadnego dokumentu od dostawcy energii – chyba, że z upoważnienia, ale wówczas o takie upoważnienie pracownik powinien poprosić. Znamienny u takich osób jest też fakt, że nie mówią: jestem z PGE, RWE czy Tauronu, ale: „jestem przedstawicielem Pana dostawcy energii”. Takie określenie brzmi profesjonalnie, wiarygodnie, ale jednocześnie pozwala uniknąć bycia oskarżonym o podszywanie się pod pracowników konkretnej firmy. Oszust Jan Kowalski Moje podejrzenia, że jest to oszustwo, potwierdziły się, gdy oświadczyłem, że muszę najpierw skonsultować to z właścicielem mieszkania, a dopiero potem ewentualnie coś odpisać. I na to jednak odpowiedź jest gotowa: - Proszę to zrobić, a ja w tym czasie przejdę się po innych mieszkaniach. Kiedy będzie Pan gotów, proszę zadzwonić. Poprosiłem o kontakt, wizytówkę. Mężczyzna... oderwał świstek papieru ze swoich „dokumentów” i szybko wypisał swoje dane: Jan Kowalski i numer telefonu. Wierzę, że Janów Kowalskich w Polsce jest sporo, ale wątpiłem, bym w tym przypadku miał do czynienia z jednym z nich. Szybki telefon do dostawcy energii potwierdził moje obawy: firma nikogo nie wysyłała i nic nie wie na ten temat, a o ewentualnych zmianach czy wizytach zawsze informuje przynajmniej listownie lub telefonicznie. Na pewno nie wysyła nikogo znienacka, by nachodził ludzi w ich domach. Biorą na cel emerytów Po rozmowach ze znajomymi z okolicznych bloków okazało się, że i u nich pojawił się taki „specjalista”. Wszyscy reagowali podobnie: najpierw delikatnie dawali do zrozumienia, że nic teraz nie podpiszą, po czym sprawdzali u dostawcy, czy faktycznie ktoś został wysłany. Dwoje z nich poprosiło o kontakt i dostali takie same świstki papieru. Na obu widniał Jan Kowalski, ale... numery już się od siebie różniły i oczywiście żaden nie był prawdziwy. Prawdopodobnie jednak celem takich naciągaczy są emeryci. Tych bowiem „przedstawiciel” prosił nie tylko o podpisanie się na liście, ale też „dopłacanie brakującej kwoty za ostatni rachunek”. Konieczność dopłacania ma być „wynikiem zmian w cenach energii” - które to zmiany swoim podpisem musimy „zaakceptować”. Wysokość dopłaty ma wynosić od 20 do 50 złotych – z pozoru niedużo. Na tyle, że większość z nas posiada w domu taką gotówkę. Jest to też na tyle niewielka kwota, by omotana w ten sposób ofiara nie zastanawiała się zbyt długo, tylko zapłaciła. Obranie na cel emerytów wydaje się tym bardziej prawdopodobne, że „przedstawiciele” przychodzą w godzinach pracy i szkoły – kiedy w domach zostają właśnie ludzie starsi i często nawet nie mają możliwości telefonicznego kontaktu z wnuczkami czy dziećmi, by poradzić się ich w takiej sytuacji. Łatwo sobie wyobrazić, że starsza osoba da się przekonać „przedstawicielowi” w garniturze do podpisania wszystkiego, co ten sobie zażyczy, o daniu mu 50 złotych pod groźbą „gorszych konsekwencji” nie wspominając. Jeśli słyszeliście o podobnych przypadkach - napiszcie Póki co sygnały o takich naciągaczach napłynęły do mnie tylko z Warszawy, ale nie można wykluczyć, że niedługo pojawią się oni i w innych miastach. Sprawdzić ich jest na szczęście łatwo: wystarczy jeden telefon do dostawcy prądu. Można też po prostu zapytać, dla kogo taka osoba pracuje – istnieje duże prawdopodobieństwo, że się zawaha lub wymieni firmę, która prąd owszem, dostarcza, ale nie w naszym regionie. Pamiętajmy jednak przede wszystkim, by ostrzec swoje babcie, dziadków, rodziców czy sąsiadów o których wiemy, że są starsi i mieszkają sami, przed elektro-naciągaczami. Szczególnie przed podpisywaniem czegokolwiek – bo może mieć to o wiele gorsze skutki niż podarowanie naciągaczowi 50 złotych.,Michał Wąsowski