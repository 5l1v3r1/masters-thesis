Twój chłopak ma szafę pełną ubrań, a ty znowu narzekasz, że nie masz w co się ubrać? Zainspiruj się jego stylem i pożycz coś z jego garderoby. Nie wiesz co i jak? Podpowiadamy. Nie musisz być chłopczycą, żeby korzystać z tego, co oferuje męska szafa. Jeansy typu boyfriend łączone z klasycznymi, białymi koszulami, garnitury niczym Izabela Trojanowska albo Anja Rubik, sportowe bluzy i sneakersy, parki i T-shirty o prostym kroju. Można swobodnie łączyć ze sobą te elementy garderoby lub przeplatać je z typowo kobiecymi - szpilkami czy kopertówkami. Obecnie jednak noszenie męskiego ubioru czy zamiłowanie do rozrywek bądź zachowań typowo męskich nie jest raczej piętnowane, a wręcz przeciwnie - wielu projektantów przy tworzeniu garderoby kobiecej inspiruje się mężczyznami, a nawet same kobiety chętnie zaglądają do szaf swoich partnerów. Kobieta w męskim ubraniu to niesamowita mieszanka, często wręcz bardziej kobieca niż wciśnięta w elegancką suknię dama. Męskie swetry możesz spokojnie nosić w kobiecy sposób. Szare, granatowe, bordowe, a zwłaszcza te odważne - w przeróżne wzory. Casualowy look właściwie masz gotowy z marszu, a jeśli dodasz do tego szpilki, ładny naszyjnik i dopasowany dół - będziesz wyglądać niczym paryżanka. Klasyczne męskie T-shirty możesz nosić na różne sposoby. Mają one to do siebie, że są bardziej konkretne, a przy tym mniej oczywiste, niż te kobiece. Co za tym idzie - możesz je nosić do dżinsów i zestawiać z ciężką biżuterią albo dobierać do nich dziewczęce spódniczki. Wybieraj zarówno te basicowe, jak i z napisami. Męską koszulę możesz nosić swobodnie i to na kilka sposobów. Są dziewczyny, które potrafią ją zawinąć i założyć tak, że robi ona za grunge'ową sukienkę. Inne przepasają ja paskiem i w ten sposób podkreślają kobiece kształty. Są też zwolenniczki noszenia męskich koszul totalnie naturalnie - czyli bez żadnych dodatków i kombinacji. Zapięte pod samą szyję z legginsami i koczkiem na głowie lub eksponujące szyję i nonszalancko wsadzone do dżinsów z wysokim stanem. Boyfriend jeans - koszmarnie modne, koszmarnie łatwe do zdobycia. Wcale nie musisz szukać w sklepie specjalnie przygotowanych dla kobiet dżinsów "w stylu chłopaka", skoro możesz wziąć je bezpośrednio u źródła. Znaki rozpoznawcze? Luźne, z podwiniętymi nogawkami. Są wygodne i nonszalanckie. Jeśli dodasz do nich odpowiednie buty i zachowasz proporcje - będziesz wyglądać szałowo. Jeden warunek - wybieraj do nich raczej szpilki, niż trampki i pamiętaj, że nie mogą być za duże. Męska czapka zimą doda charakteru, a męski szalik jesienią - nonszalancji. Swobodnie korzystaj z tego, co ma w swojej szafie twój chłopak i uzupełniaj jego dodatkami swoją stylizację. Czasem, aby nadać przekorności, możesz pożyczyć od niego krawat albo muszkę do koszuli, innym razem - pasek. Chcesz więcej stylu? Polub nas na facebooku!,Aleksandra ZawadzkaTwój chłopak ma szafę pełną ubrań, a ty znowu narzekasz, że nie masz w co się ubrać? Zainspiruj się jego stylem i pożycz coś z jego garderoby. Nie wiesz co i jak? Podpowiadamy. Nie musisz być chłopczycą, żeby korzystać z tego, co oferuje męska szafa. Jeansy typu boyfriend łączone z klasycznymi, białymi koszulami, garnitury niczym Izabela Trojanowska albo Anja Rubik, sportowe bluzy i sneakersy, parki i T-shirty o prostym kroju. Można swobodnie łączyć ze sobą te elementy garderoby lub przeplatać je z typowo kobiecymi - szpilkami czy kopertówkami. Obecnie jednak noszenie męskiego ubioru czy zamiłowanie do rozrywek bądź zachowań typowo męskich nie jest raczej piętnowane, a wręcz przeciwnie - wielu projektantów przy tworzeniu garderoby kobiecej inspiruje się mężczyznami, a nawet same kobiety chętnie zaglądają do szaf swoich partnerów. Kobieta w męskim ubraniu to niesamowita mieszanka, często wręcz bardziej kobieca niż wciśnięta w elegancką suknię dama. Męskie swetry możesz spokojnie nosić w kobiecy sposób. Szare, granatowe, bordowe, a zwłaszcza te odważne - w przeróżne wzory. Casualowy look właściwie masz gotowy z marszu, a jeśli dodasz do tego szpilki, ładny naszyjnik i dopasowany dół - będziesz wyglądać niczym paryżanka. Klasyczne męskie T-shirty możesz nosić na różne sposoby. Mają one to do siebie, że są bardziej konkretne, a przy tym mniej oczywiste, niż te kobiece. Co za tym idzie - możesz je nosić do dżinsów i zestawiać z ciężką biżuterią albo dobierać do nich dziewczęce spódniczki. Wybieraj zarówno te basicowe, jak i z napisami. Męską koszulę możesz nosić swobodnie i to na kilka sposobów. Są dziewczyny, które potrafią ją zawinąć i założyć tak, że robi ona za grunge'ową sukienkę. Inne przepasają ja paskiem i w ten sposób podkreślają kobiece kształty. Są też zwolenniczki noszenia męskich koszul totalnie naturalnie - czyli bez żadnych dodatków i kombinacji. Zapięte pod samą szyję z legginsami i koczkiem na głowie lub eksponujące szyję i nonszalancko wsadzone do dżinsów z wysokim stanem. Boyfriend jeans - koszmarnie modne, koszmarnie łatwe do zdobycia. Wcale nie musisz szukać w sklepie specjalnie przygotowanych dla kobiet dżinsów "w stylu chłopaka", skoro możesz wziąć je bezpośrednio u źródła. Znaki rozpoznawcze? Luźne, z podwiniętymi nogawkami. Są wygodne i nonszalanckie. Jeśli dodasz do nich odpowiednie buty i zachowasz proporcje - będziesz wyglądać szałowo. Jeden warunek - wybieraj do nich raczej szpilki, niż trampki i pamiętaj, że nie mogą być za duże. Męska czapka zimą doda charakteru, a męski szalik jesienią - nonszalancji. Swobodnie korzystaj z tego, co ma w swojej szafie twój chłopak i uzupełniaj jego dodatkami swoją stylizację. Czasem, aby nadać przekorności, możesz pożyczyć od niego krawat albo muszkę do koszuli, innym razem - pasek. Chcesz więcej stylu? Polub nas na facebooku!,Aleksandra Zawadzka