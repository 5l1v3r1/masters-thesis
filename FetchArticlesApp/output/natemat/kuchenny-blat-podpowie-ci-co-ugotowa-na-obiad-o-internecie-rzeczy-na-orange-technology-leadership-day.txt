Lodówka, która poinformuje Cię o konieczności zrobienia zakupów i podpowie, co masz włożyć do sklepowego koszyka to świetny przykład „Internet of Things”, czyli internetu rzeczy. Jeśli jeszcze nie słyszeliście tego pojęcia, pewnie spotkacie się z nim w nadchodzącym czasie, bo IoT niedługo zrewolucjonizuje nam życie. - Co przyniesie przyszłość? Możliwości są nieograniczone. W zasadzie każda rzecz i każdy sprzęt może stać się inteligentny dzięki podłączeniu do sieci – mówiła Marzena Opalińska, ekspert Orange Polska, podczas Technology Leadership Day. Kilka razy do roku największy w Polsce telekom organizuje – we współpracy ze swoimi partnerami – konferencje poświęcone innowacjom. Ubiegłotygodniowy Technology Leadership Day odbył się przy udziale Alcatel-Lucent, który zaprezentował przy tej okazji swoją strategię technologiczną. Gilles Laurent, wiceprezes Alcatel-Lucent odpowiedzialny za sprzedaż na Europę oraz Pierre Tournassoud z CTO Office Orange mówili o kierunkach rozwoju i wyzwaniach, które stoją przed operatorami telekomunikacyjnymi. W programie znalazła się też prezentacja, poświęcona zagadnieniu „internetu rzeczy”. Marzena Opalińska z Orange Polska opowiedziała, jak zrewolucjonizuje to nasze życie w ciągu nadchodzących lat. - Dlaczego w ogóle o tym rozmawiamy? Choć internet rzeczy rozwija się od kilkunastu lat, to wkraczamy w nową fazę. Ten rynek rośnie i do 2020 rokiem będzie skokowo zyskiwać na popularności. Konsumenci chcą być podłączeni do sieci, w każdym miejscu i o każdej porze, mają aplikacje do wszystkiego. Szukamy wciąż nowych idei i rozwiązań – tłumaczyła. Rzeczywistość, w której otaczające nas przedmioty będą podłączone do sieci, będą mogły gromadzić i wymieniać między sobą informacje, już się ziszcza. Przykład? Takie rozwiązania wprowadzają miasta, inwestując m.in. w zintegrowane systemy monitoringu, publiczne sieci wi-fi, multifunkcyjne karty miejskie i aplikacje, przeznaczone dla mieszkańców. Na rynku są już inteligentne tkaniny z wbudowanymi czujnikami, które mogą na przykład analizować tętno i mierzyć intensywność treningu. T-shirty z „myślących” tkanin lada moment będą już masowo dostępne w sprzedaży. Podobnie jak inteligentne AGD i rozwiązania dla domu. Dobrym przykładem jest kuchenny blat, który analizując zawartość lodówki podpowie Ci, co możesz ugotować na obiad i wyświetli odpowiedni przepis. W muzeum, dzięki połączeniu smartfona z siecią czujników dowiesz się wszystkiego o oglądanych zabytkach, a na lotnisku bez problemów trafisz do odpowiedniego gate'u. - Ilość zastosowań jest nieograniczona. Liczba urządzeń podłączonych do sieci już kilka lat temu przewyższyła światową populację i według szacunków analityków osiągnie 4-10 urządzeń na osobę w 2020 – mówiła Marzena Opalińska, ekspert ds. Strategii w Orange Polska. Specjalnym gościem konferencji Orange Polska i Alcatel Lucent był Mateusz Kusznierewicz, żeglarz, mistrz olimpijski i mistrz świata. Jeden z najbardziej znanych w Polsce sportowców od niedawna jest także start-upowcem. Założył firmę ZOOM.ME, produkującą ekrany multimedialne, do których można bezpośrednio wysłać i od razu wyświetlić zdjęcia. Podczas Technology Leadership Day Kusznierewicz opowiedział, jak jego sportowe doświadczenie przełożyło się na biznesowy sukces. Podkreślał, że podstawą jest dobry plan - którego trzeba się trzymać – i niezrażanie się błędami: - Po zajęciu 4. miejsca na Igrzyskach Olimpijskich w Sydney kupiłem zeszyt i spisałem w nim wszystkie błędy, które popełniłem po drodze. Obiecałem sobie nie popełnić ich ponownie następnym razem. Schowałem ten zeszyt głęboko do szuflady jako przestrogę i wyciągnąłem przed kolejną olimpiadą w Atenach w 2004 – mówił Kusznierewicz, który przywiózł z tamtych, pamiętnych igrzysk brązowy medal.,Monika PrzybyszLodówka, która poinformuje Cię o konieczności zrobienia zakupów i podpowie, co masz włożyć do sklepowego koszyka to świetny przykład „Internet of Things”, czyli internetu rzeczy. Jeśli jeszcze nie słyszeliście tego pojęcia, pewnie spotkacie się z nim w nadchodzącym czasie, bo IoT niedługo zrewolucjonizuje nam życie. - Co przyniesie przyszłość? Możliwości są nieograniczone. W zasadzie każda rzecz i każdy sprzęt może stać się inteligentny dzięki podłączeniu do sieci – mówiła Marzena Opalińska, ekspert Orange Polska, podczas Technology Leadership Day. Kilka razy do roku największy w Polsce telekom organizuje – we współpracy ze swoimi partnerami – konferencje poświęcone innowacjom. Ubiegłotygodniowy Technology Leadership Day odbył się przy udziale Alcatel-Lucent, który zaprezentował przy tej okazji swoją strategię technologiczną. Gilles Laurent, wiceprezes Alcatel-Lucent odpowiedzialny za sprzedaż na Europę oraz Pierre Tournassoud z CTO Office Orange mówili o kierunkach rozwoju i wyzwaniach, które stoją przed operatorami telekomunikacyjnymi. W programie znalazła się też prezentacja, poświęcona zagadnieniu „internetu rzeczy”. Marzena Opalińska z Orange Polska opowiedziała, jak zrewolucjonizuje to nasze życie w ciągu nadchodzących lat. - Dlaczego w ogóle o tym rozmawiamy? Choć internet rzeczy rozwija się od kilkunastu lat, to wkraczamy w nową fazę. Ten rynek rośnie i do 2020 rokiem będzie skokowo zyskiwać na popularności. Konsumenci chcą być podłączeni do sieci, w każdym miejscu i o każdej porze, mają aplikacje do wszystkiego. Szukamy wciąż nowych idei i rozwiązań – tłumaczyła. Rzeczywistość, w której otaczające nas przedmioty będą podłączone do sieci, będą mogły gromadzić i wymieniać między sobą informacje, już się ziszcza. Przykład? Takie rozwiązania wprowadzają miasta, inwestując m.in. w zintegrowane systemy monitoringu, publiczne sieci wi-fi, multifunkcyjne karty miejskie i aplikacje, przeznaczone dla mieszkańców. Na rynku są już inteligentne tkaniny z wbudowanymi czujnikami, które mogą na przykład analizować tętno i mierzyć intensywność treningu. T-shirty z „myślących” tkanin lada moment będą już masowo dostępne w sprzedaży. Podobnie jak inteligentne AGD i rozwiązania dla domu. Dobrym przykładem jest kuchenny blat, który analizując zawartość lodówki podpowie Ci, co możesz ugotować na obiad i wyświetli odpowiedni przepis. W muzeum, dzięki połączeniu smartfona z siecią czujników dowiesz się wszystkiego o oglądanych zabytkach, a na lotnisku bez problemów trafisz do odpowiedniego gate'u. - Ilość zastosowań jest nieograniczona. Liczba urządzeń podłączonych do sieci już kilka lat temu przewyższyła światową populację i według szacunków analityków osiągnie 4-10 urządzeń na osobę w 2020 – mówiła Marzena Opalińska, ekspert ds. Strategii w Orange Polska. Specjalnym gościem konferencji Orange Polska i Alcatel Lucent był Mateusz Kusznierewicz, żeglarz, mistrz olimpijski i mistrz świata. Jeden z najbardziej znanych w Polsce sportowców od niedawna jest także start-upowcem. Założył firmę ZOOM.ME, produkującą ekrany multimedialne, do których można bezpośrednio wysłać i od razu wyświetlić zdjęcia. Podczas Technology Leadership Day Kusznierewicz opowiedział, jak jego sportowe doświadczenie przełożyło się na biznesowy sukces. Podkreślał, że podstawą jest dobry plan - którego trzeba się trzymać – i niezrażanie się błędami: - Po zajęciu 4. miejsca na Igrzyskach Olimpijskich w Sydney kupiłem zeszyt i spisałem w nim wszystkie błędy, które popełniłem po drodze. Obiecałem sobie nie popełnić ich ponownie następnym razem. Schowałem ten zeszyt głęboko do szuflady jako przestrogę i wyciągnąłem przed kolejną olimpiadą w Atenach w 2004 – mówił Kusznierewicz, który przywiózł z tamtych, pamiętnych igrzysk brązowy medal.,Monika Przybysz