Bramka strzelona przez Roberta Lewandowskiego w meczu przeciwko Realowi Madryt w sezonie 2012/2013 może zostać uznana za trafienie 60-lecia w całej historii istnienia UEFA. Polski piłkarz ma jednak sporą konkurencję. UEFA doceniła trzecią z aż czterech bramek strzelonych wówczas przez Polaka. Dzięki nim, Borussia Dortmund zakończyła mecz z Realem Madryt z imponującym wynikiem 4:1. Na stronie UEFA można przeczytać, że był to najpiękniejszy gol strzelony przez Polaka w barwach Borussi. Lewandowski pokonał wówczas Ikera Casillasa strzałem pod poprzeczkę. Gol Lewandowskiego ma jednak sporą konkurencję. W plebiscycie wyróżniono 60 goli, a jak do tej pory, najwięcej głosów zebrała bramka Mauro Bressana z meczu Fiorentiny z Barceloną w 1999 roku. Wyniki plebiscytu zostaną ogłoszone 3 października, a głosy można oddawać do 30 września na oficjalnej stronie UEFA.,Krzysztof Majak