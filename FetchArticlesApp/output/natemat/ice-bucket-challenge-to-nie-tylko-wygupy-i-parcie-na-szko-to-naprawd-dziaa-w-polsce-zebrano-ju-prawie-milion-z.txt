Oblanie się kubłem zimnej wody to już niemal jazda obowiązkowa celebrytów. Ci, którzy tego nie zrobią, mogą wręcz wypaść z obiegu, a nie ma nic gorszego niż medialna śmierć. Okazuje się, że zabawa, którą już podłapali wszyscy internauci, przynosi wymierne korzyści. ALS Ice Bucket Challenge zostało zainicjowane przez 27-letniego Corey'a Griffina, który w ten sposób chciał zebrać pieniądze na leczenie swojego przyjaciela Pete'a Fratesa. Sam Griffin niedawno tragicznie zmarł, ale jego pomysł obiegł świat z prędkością błyskawicy. Media codziennie donoszą o kolejnych celebrytach, którzy biorą udział w akcji i nominują kolejne osoby. A że każdy przez chwilę chciał się poczuć "kimś", to do inicjatywy Amerykanina przyłączyły się miliony ludzi. Czy ogromne zainteresowanie akcją przekłada się na równie duże wsparcie finansowe organizacji zajmujących się walką z tą chorobą? Dwa tygodnie temu pisaliśmy, że na rzecz ALS Association – amerykańskiej organizacji pomagającej osobom chorym na stwardnienie zanikowe boczne – wpłacono aż 23 mln dolarów. Okazuje się, że w Polsce stowarzyszenie Dignitas Dolentium (łac. Godność Cierpiących) do 5 września zebrało ponad 950 tys. z akcji Ice Bucket Challenge. – To, co teraz otrzymujemy jest wielokrotnością sumy, która wpływała do nas rocznie z 1 proc. podatku przekazywanego dla organizacji pożytku publicznego – wyjaśnia w rozmowie z naTemat Anna Banak-Schab z Dignitas Dolentium. Stowarzyszenie z Nowego Targu jest jedyną organizacją zajmują się pomocą dla osób chorych na stwardnienie boczne zanikowe. – Dziennie otrzymuje od 50 do 100 tys. zł datków – wyjaśnia prezes Stanisław Bała. Dodaje, że do tego trzeba doliczyć darowizny usług, nowych wolontariuszy i zwielokrotnioną liczbę odwiedzin strony internetowej.Na swoim profilu na Facebooku stowarzyszenie chwali się swoimi zbiórkami. Przykładowo: tylko 4 września na ich konto wpłynęło 62 798,88 złotych. Dzień wcześniej 88 744,08 zł, a 2 września aż 119 810,14 zł. O tym, jak duże są to kwoty przekonują sprawozdania finansowe Dignitas Dolentium. W 2010 roku z 1 proc. podatku stowarzyszenie otrzymało... 24 593,33 zł. To niemalże pięciokrotnie mniej niż tylko jednego dnia (2.09) akcji Ice Bucket Challenge. Z kolejnych raportów widać, że podatnicy z roku na rok byli coraz bardziej hojni, ale nadal są to pieniądze znacznie mniejsze niż z "kubła zimnej wody".Banak-Schab wyjaśnia, że w akcji rzeczywiście mogą brać udział osoby, którym zależy na wypromowaniu własnego nazwiska, ale koniec końców przekłada się to na wysokie darowizny. – Co ważne, otrzymujemy nie tylko więcej pieniędzy, ale zgłaszają się do nas kolejni wolontariusze albo firmy, które bezpłatnie chcą nas wspierać, np. informatycy, którzy zaproponowali nam rozwój naszej strony internetowej – mówi przedstawicielka Dignitas Dolentium. Czy tradycyjne zbiórki pieniędzy na cele charytatywne odchodzą do lamusa? Niekoniecznie, ale pomysły inspirowane Ice Bucket Challenge zaczynają mieć swoich naśladowców. – Teraz na podobnej zasadzie ludzie zaczynają oddawać krew i nominować kolejnych dawców – mówi Banak-Schab. Czyli w tym szaleństwie jest metoda. Chociaż akcja może wydawać się już strasznie nudna i nieoryginalna, to pamiętajmy, że zawsze na końcu każdego wylanego kubła z zimną wodą, oprócz krzyku oblanej osoby, jest chory któremu realnie możemy pomóc.,Łukasz TrybulskiOblanie się kubłem zimnej wody to już niemal jazda obowiązkowa celebrytów. Ci, którzy tego nie zrobią, mogą wręcz wypaść z obiegu, a nie ma nic gorszego niż medialna śmierć. Okazuje się, że zabawa, którą już podłapali wszyscy internauci, przynosi wymierne korzyści. ALS Ice Bucket Challenge zostało zainicjowane przez 27-letniego Corey'a Griffina, który w ten sposób chciał zebrać pieniądze na leczenie swojego przyjaciela Pete'a Fratesa. Sam Griffin niedawno tragicznie zmarł, ale jego pomysł obiegł świat z prędkością błyskawicy. Media codziennie donoszą o kolejnych celebrytach, którzy biorą udział w akcji i nominują kolejne osoby. A że każdy przez chwilę chciał się poczuć "kimś", to do inicjatywy Amerykanina przyłączyły się miliony ludzi. Czy ogromne zainteresowanie akcją przekłada się na równie duże wsparcie finansowe organizacji zajmujących się walką z tą chorobą? Dwa tygodnie temu pisaliśmy, że na rzecz ALS Association – amerykańskiej organizacji pomagającej osobom chorym na stwardnienie zanikowe boczne – wpłacono aż 23 mln dolarów. Okazuje się, że w Polsce stowarzyszenie Dignitas Dolentium (łac. Godność Cierpiących) do 5 września zebrało ponad 950 tys. z akcji Ice Bucket Challenge. – To, co teraz otrzymujemy jest wielokrotnością sumy, która wpływała do nas rocznie z 1 proc. podatku przekazywanego dla organizacji pożytku publicznego – wyjaśnia w rozmowie z naTemat Anna Banak-Schab z Dignitas Dolentium. Stowarzyszenie z Nowego Targu jest jedyną organizacją zajmują się pomocą dla osób chorych na stwardnienie boczne zanikowe. – Dziennie otrzymuje od 50 do 100 tys. zł datków – wyjaśnia prezes Stanisław Bała. Dodaje, że do tego trzeba doliczyć darowizny usług, nowych wolontariuszy i zwielokrotnioną liczbę odwiedzin strony internetowej.Na swoim profilu na Facebooku stowarzyszenie chwali się swoimi zbiórkami. Przykładowo: tylko 4 września na ich konto wpłynęło 62 798,88 złotych. Dzień wcześniej 88 744,08 zł, a 2 września aż 119 810,14 zł. O tym, jak duże są to kwoty przekonują sprawozdania finansowe Dignitas Dolentium. W 2010 roku z 1 proc. podatku stowarzyszenie otrzymało... 24 593,33 zł. To niemalże pięciokrotnie mniej niż tylko jednego dnia (2.09) akcji Ice Bucket Challenge. Z kolejnych raportów widać, że podatnicy z roku na rok byli coraz bardziej hojni, ale nadal są to pieniądze znacznie mniejsze niż z "kubła zimnej wody".Banak-Schab wyjaśnia, że w akcji rzeczywiście mogą brać udział osoby, którym zależy na wypromowaniu własnego nazwiska, ale koniec końców przekłada się to na wysokie darowizny. – Co ważne, otrzymujemy nie tylko więcej pieniędzy, ale zgłaszają się do nas kolejni wolontariusze albo firmy, które bezpłatnie chcą nas wspierać, np. informatycy, którzy zaproponowali nam rozwój naszej strony internetowej – mówi przedstawicielka Dignitas Dolentium. Czy tradycyjne zbiórki pieniędzy na cele charytatywne odchodzą do lamusa? Niekoniecznie, ale pomysły inspirowane Ice Bucket Challenge zaczynają mieć swoich naśladowców. – Teraz na podobnej zasadzie ludzie zaczynają oddawać krew i nominować kolejnych dawców – mówi Banak-Schab. Czyli w tym szaleństwie jest metoda. Chociaż akcja może wydawać się już strasznie nudna i nieoryginalna, to pamiętajmy, że zawsze na końcu każdego wylanego kubła z zimną wodą, oprócz krzyku oblanej osoby, jest chory któremu realnie możemy pomóc.,Łukasz Trybulski