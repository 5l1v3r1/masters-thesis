Moja żona, dzięki wielu podróżniczym odkryciom i ciekawym wyjazdowym przeżyciom, pasjonuje się spędzaniem czasu zgodnie z własnym przekonaniem, bez napięć i stresów. To tyle o nas! Oczywiście jej doświadczenia podróżnicze są inne niż moje- z racji innego wychowania. Teściowie chętnie i zwykle (światopoglądowo) wybierają podróże planowane. Zgodnie z trendem: Egipt, Turcja, Tunezja, a tymczasem Wyspy Kanaryjskie. Doszło nawet do tego, że zostałem zmuszony do sprawdzenia, czy aby ostatnie wczasy nie zostały zorganizowane przez pseudobankrutów, jak teraz słychać w trąbiących mediach na temat:Triady. Fakt faktem, nie możemy winić teściów za taki, a nie inny model spokoju wczasowego- smażalni na prywatnej plaży i ładnego pokoju hotelowego jak z obrazka. Bez paniki, bez niewiadomych. Czysta i przemyślana realizacja planu. Leżakowania dni siedem. Czasem wyskoczy jakiś niezaplanowany wypadzik, kolacja niespodzianka, lub spontaniczne zakupy… ale wszystko ma swój ład i skład. Ciepło i piękno, bez zbędnych kłótni o to, które miasto zwiedzić. Większość odgórnie zaplanowana. Fajnie na swój sposób. Z kolei moi rodziciele, to awangarda bez planu, bez celu, ale z pełną odwagą. Nastawiona na maksymalizacje bodźców, mimo niespodziewanych niedogodności lub nadspodziewanych zaskoczeń. Nigdy nie wiem kiedy pojada na wakacje i gdzie to będzie. Mój tatuś narzekał ostatnio, że mamie forma spada i już nie ma takiego tempa wycieczek- 20 km po centrum Paryża w jeden dzień na pieszo. Poznawanie kultury, podglądanie miejsc od kuchni, a ponadto rozmowy z o Bogu, życiu i podatkach z napotkanymi ludźmi- to podstawowe składniki wirtualnego planu. Mimo wszystko, jedna i druga szkoła, to wynik wyboru wynikającego z podejścia do odpoczynku. Aktywnie, czy pasywnie- liczy się efekt końcowy. Liczy się ilość wrażeń budujących relaks i stwarzających miłą, regenerującą atmosferę. Moja druga połówka, to ciekawy orzeszek smakowitych czekoladek podróżniczych. Perfekcjonizm rodziców, pomieszany z odkrytą niedawno wewnętrzną słabością do ulotności chwil i niespodziewanych zwrotów sytuacji, bez przewodnika. To pozwala jej być idealną partnerką do wyboru biletów. Oczywiście warto jest zobaczyć główne atrakcje turystyczne, ale mimo to niekoniecznie musimy przebywać w centrum hotelowym znanej sieci. Albo raczej, tak jak obecnie, cenimy nie odkryte hoteliki z pięknym widokiem i ciszą naturalnego biegu życia. Nie jesteśmy celebrytami, nie potrzebujemy rozgłosu gdzie byliśmy i mowy o tym, co widzieliśmy. Nie interesują nas zdjęcia z landmarkiem w tle, ale cieszą nasze oczy momenty niezapomniane. Chwile bez aparatu, bez odgłosu przewodnika wycieczki, z radosnym świerszczem w tle i cudownym powiewem wiatru. Jak konfitury odłożone na półkach emocjonalnych wrażeń. Szanujemy winnice sąsiadów i własną niezależność. Może dwa dni, a może jeden i ruszamy dalej... poznać następne widoki, wszystko po to aby zapamiętać i obudzić się kiedyś tam, w poniedziałek rano z dreszczem radosnych wspomnień lata! A ja w tym wszystkim staram się spotkać samego siebie, głos Boga i zapamiętać jak najwięcej z danego miejsca. Zbadać kulturę miejscowych knajpek i smak śniadania, jak z filmów. Ponieważ nigdy nie wiem kiedy tu wrócę. Może za tydzień, może za 30 lat.,Grzegorz KrzeszowskiMoja żona, dzięki wielu podróżniczym odkryciom i ciekawym wyjazdowym przeżyciom, pasjonuje się spędzaniem czasu zgodnie z własnym przekonaniem, bez napięć i stresów. To tyle o nas! Oczywiście jej doświadczenia podróżnicze są inne niż moje- z racji innego wychowania. Teściowie chętnie i zwykle (światopoglądowo) wybierają podróże planowane. Zgodnie z trendem: Egipt, Turcja, Tunezja, a tymczasem Wyspy Kanaryjskie. Doszło nawet do tego, że zostałem zmuszony do sprawdzenia, czy aby ostatnie wczasy nie zostały zorganizowane przez pseudobankrutów, jak teraz słychać w trąbiących mediach na temat:Triady. Fakt faktem, nie możemy winić teściów za taki, a nie inny model spokoju wczasowego- smażalni na prywatnej plaży i ładnego pokoju hotelowego jak z obrazka. Bez paniki, bez niewiadomych. Czysta i przemyślana realizacja planu. Leżakowania dni siedem. Czasem wyskoczy jakiś niezaplanowany wypadzik, kolacja niespodzianka, lub spontaniczne zakupy… ale wszystko ma swój ład i skład. Ciepło i piękno, bez zbędnych kłótni o to, które miasto zwiedzić. Większość odgórnie zaplanowana. Fajnie na swój sposób. Z kolei moi rodziciele, to awangarda bez planu, bez celu, ale z pełną odwagą. Nastawiona na maksymalizacje bodźców, mimo niespodziewanych niedogodności lub nadspodziewanych zaskoczeń. Nigdy nie wiem kiedy pojada na wakacje i gdzie to będzie. Mój tatuś narzekał ostatnio, że mamie forma spada i już nie ma takiego tempa wycieczek- 20 km po centrum Paryża w jeden dzień na pieszo. Poznawanie kultury, podglądanie miejsc od kuchni, a ponadto rozmowy z o Bogu, życiu i podatkach z napotkanymi ludźmi- to podstawowe składniki wirtualnego planu. Mimo wszystko, jedna i druga szkoła, to wynik wyboru wynikającego z podejścia do odpoczynku. Aktywnie, czy pasywnie- liczy się efekt końcowy. Liczy się ilość wrażeń budujących relaks i stwarzających miłą, regenerującą atmosferę. Moja druga połówka, to ciekawy orzeszek smakowitych czekoladek podróżniczych. Perfekcjonizm rodziców, pomieszany z odkrytą niedawno wewnętrzną słabością do ulotności chwil i niespodziewanych zwrotów sytuacji, bez przewodnika. To pozwala jej być idealną partnerką do wyboru biletów. Oczywiście warto jest zobaczyć główne atrakcje turystyczne, ale mimo to niekoniecznie musimy przebywać w centrum hotelowym znanej sieci. Albo raczej, tak jak obecnie, cenimy nie odkryte hoteliki z pięknym widokiem i ciszą naturalnego biegu życia. Nie jesteśmy celebrytami, nie potrzebujemy rozgłosu gdzie byliśmy i mowy o tym, co widzieliśmy. Nie interesują nas zdjęcia z landmarkiem w tle, ale cieszą nasze oczy momenty niezapomniane. Chwile bez aparatu, bez odgłosu przewodnika wycieczki, z radosnym świerszczem w tle i cudownym powiewem wiatru. Jak konfitury odłożone na półkach emocjonalnych wrażeń. Szanujemy winnice sąsiadów i własną niezależność. Może dwa dni, a może jeden i ruszamy dalej... poznać następne widoki, wszystko po to aby zapamiętać i obudzić się kiedyś tam, w poniedziałek rano z dreszczem radosnych wspomnień lata! A ja w tym wszystkim staram się spotkać samego siebie, głos Boga i zapamiętać jak najwięcej z danego miejsca. Zbadać kulturę miejscowych knajpek i smak śniadania, jak z filmów. Ponieważ nigdy nie wiem kiedy tu wrócę. Może za tydzień, może za 30 lat.,Grzegorz Krzeszowski