To wiadomość potwierdzona, z pewnego źródła. Księżna Cambridge oczekuje trzeciego dziecka – poinformował Pałac Kensington. Czy będzie to brat czy siostra Georgea i Charlotte – tego jeszcze nie wiadomo. W komunikacie zaznaczono, że królowa Elżbieta II i cała brytyjska rodzina królewska są zachwyceni tą wiadomością. Oświadczenie o trzeciej ciąży Kate Middleton wydano dlatego, że księżna musiała zmienić swoje plany na dziś. Rano miała przyjechać na spotkanie w dziecięcym centrum przy Hornsey Road w Londynie. Jeszcze w ostatnią środę księżna deklarowała, że spotka się tam z dziećmi i z rodzicami. Księżna na spotkanie jednak nie dotarła, ale nikt raczej nie będzie miał jej tego za złe. Jak poinformowano, księżna Kate musiała zmienić plany ze względu na poranne dolegliwości związane z trzecią ciążą. Jaką reakcję wywołała ta wiadomość nad Tamizą – nietrudno się domyślić. Wystarczy sobie przypomnieć szaleństwo royal baby, jakie zapanowało przy narodzinach pierwszego i drugiego dziecka książęcej pary. Zresztą, to szaleństwo Williamowi i Kate towarzyszy od początku. Gdy od ich ślubu minął rok, w Wielkiej Brytanii rozgorzała ogólnonarodowa dyskusja, dlaczego księżna jeszcze nie jest w ciąży. Gdy okazało się, że Kate spodziewa się dziecka, wszyscy na Wyspach (i nie tylko) dyskutowali o jego płci, wybierali imię, a gdy już zbliżał się dzień porodu, setki fotoreporterów noc tkwiły przed szpitalem. Komunikat o narodzinach syna, George'a, przyjęto entuzjastycznie, niecierpliwie wyczekując na pierwsze zdjęcie royal baby. Identycznie wydarzenia potoczyły się przy drugiej ciąży, a w zakładach bukmacherskich wręcz przyjmowano zakłady, jakiej płci będzie kolejny potomek Williama i Kate. I wygląda na to, że teraz Brytyjczycy zgotują rodzinie królewskiej, sobie oraz światu powtórkę z rozrywki.,Tomasz ŁawnickiTo wiadomość potwierdzona, z pewnego źródła. Księżna Cambridge oczekuje trzeciego dziecka – poinformował Pałac Kensington. Czy będzie to brat czy siostra Georgea i Charlotte – tego jeszcze nie wiadomo. W komunikacie zaznaczono, że królowa Elżbieta II i cała brytyjska rodzina królewska są zachwyceni tą wiadomością. Oświadczenie o trzeciej ciąży Kate Middleton wydano dlatego, że księżna musiała zmienić swoje plany na dziś. Rano miała przyjechać na spotkanie w dziecięcym centrum przy Hornsey Road w Londynie. Jeszcze w ostatnią środę księżna deklarowała, że spotka się tam z dziećmi i z rodzicami. Księżna na spotkanie jednak nie dotarła, ale nikt raczej nie będzie miał jej tego za złe. Jak poinformowano, księżna Kate musiała zmienić plany ze względu na poranne dolegliwości związane z trzecią ciążą. Jaką reakcję wywołała ta wiadomość nad Tamizą – nietrudno się domyślić. Wystarczy sobie przypomnieć szaleństwo royal baby, jakie zapanowało przy narodzinach pierwszego i drugiego dziecka książęcej pary. Zresztą, to szaleństwo Williamowi i Kate towarzyszy od początku. Gdy od ich ślubu minął rok, w Wielkiej Brytanii rozgorzała ogólnonarodowa dyskusja, dlaczego księżna jeszcze nie jest w ciąży. Gdy okazało się, że Kate spodziewa się dziecka, wszyscy na Wyspach (i nie tylko) dyskutowali o jego płci, wybierali imię, a gdy już zbliżał się dzień porodu, setki fotoreporterów noc tkwiły przed szpitalem. Komunikat o narodzinach syna, George'a, przyjęto entuzjastycznie, niecierpliwie wyczekując na pierwsze zdjęcie royal baby. Identycznie wydarzenia potoczyły się przy drugiej ciąży, a w zakładach bukmacherskich wręcz przyjmowano zakłady, jakiej płci będzie kolejny potomek Williama i Kate. I wygląda na to, że teraz Brytyjczycy zgotują rodzinie królewskiej, sobie oraz światu powtórkę z rozrywki.,Tomasz Ławnicki