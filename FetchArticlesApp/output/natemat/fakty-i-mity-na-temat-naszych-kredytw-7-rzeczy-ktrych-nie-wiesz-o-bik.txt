Biuro Informacji Kredytowej jest instytucją gromadzącą historię naszych kredytów, zaciąganych w bankach i SKOK-ach. Najprościej rzecz ujmując, BIK uwiarygadnia nas w oczach banku, w momencie kiedy chcemy zaciągnąć kredyt. Czym jest Biuro Informacji Kredytowej szerzej pisaliśmy w poprzednich artykułach z serii akcji edukacyjnej, organizowanej z BIK. Dzisiaj przedstawiamy kilka najciekawszych faktów, dotyczących tej instytucji oraz obalamy mity z nią związane. 1. W BIK są wszyscy A dokładnie, wszyscy, którzy mają kredyty i w ten sposób tworzą swoją historię kredytową. Współpraca z Biurem to ustawowe uprawnienie banków i instytucji upoważnionych do udzielania kredytów. (W przypadku instytucji finansowych spoza sektora bankowego wymagana jest zgoda klienta na przekazywanie danych). Nie ma też żadnej granicznej kwoty, po przekroczeniu której nasze dane trafiają do BIK, dane dotyczą ogólnie korzystania z produktów kredytowych, a dokładnie terminowości w spłacie rat. 2. Kto ma dostęp do informacji zgromadzonych w BIK? Dostęp do danych mają oczywiście banki i SKOK-i współpracujące z BIK na zasadzie wzajemności, ale także instytucje upoważnione, typu prokuratura, sądy. Dostęp do informacji mogą mieć także, współpracujące z BIK podmioty finansowe spoza sektora bankowego, ale tylko wtedy, jeśli wyrazimy na to zgodę. My również mamy dostęp do danych zgromadzonych na nasz temat. Zgodnie z ustawą o ochronie danych osobowych, można pobierać te informacje bezpłatnie raz na 6 miesięcy. Jeśli chcemy jednak częściej sprawdzać swoją historię kredytową, możemy skorzystać np. z Profilu Kredytowego Plus w BIK lub BIK Pass. BIK oferuje specjalne konta z dostępem do produktów, które możemy dobrać do własnych potrzeb. 3. Kiedy nasze dane trafiają do BIK? Za każdym razem, gdy wnioskujemy o kredyt, a także wtedy, jeżeli ktoś składa wniosek o udzielenie kredytu, w którym występujemy jako poręczyciel. Po udzieleniu kredytu lub pożyczki, do BIK spływają od banku informacje o tym, jak regulujemy zobowiązania (terminowo czy z opóźnieniami). Dane te są aktualizowane przynajmniej raz w miesiącu przez cały okres, w którym spłacamy swój kredyt. 4. BIK w liczbach BIK współpracuje ze wszystkim instytucjami z sektora bankowego w Polsce: 42 bankami komercyjnymi, 567 bankami spółdzielczymi i 54 SKOK-ami. W bazach BIK znajdują się informacje o 118 mln rachunków oraz o 22 mln osób. Do baz BIK-u dochodzą również sukcesywnie firmy pożyczkowe. 90 proc. informacji w BIK to informacje pozytywne, a więc dotyczące terminowo spłacanych zobowiązań. 5. BIK a BIG Biuro Informacji Kredytowej działa by wzmocnić wiarygodność kredytobiorcy w oczach banków lub SKOK-ów i zbiera informacje o regulowaniu zobowiązań kredytowych (zarówno tych na czas jak i z opóźnieniem) niezależnie od wielkości kwoty. BIG-i (biura informacji gospodarczej) są rejestrami dłużników. BIG-i gromadzą negatywne informacje o zaległych zobowiązaniach, przekraczających 200 złotych w przypadku konsumentów oraz 500 złotych w przypadku przedsiębiorców. Są to dane dotyczące opóźnień w spłatach rachunków za telefon, energię, czynsz (jeżeli zaległość jest dłuższa niż 60 dni i po uprzednim poinformowaniu dłużnika). Przekazywane są przez wierzycieli i usuwane po dokonaniu spłaty. BIG prezentuje tylko bieżącą informację o istnieniu zadłużenia, i to właśnie BIG posiada "czarną listę dłużników". 6. BIK nie da się "wyczyścić" Pisaliśmy o tym w poprzednim artykule, ale warto przypomnieć, bo wiele firm usiłuje zamiast złej historii kredytowej w BIK, wyczyścić nasz portfel. 7. BIK nie decyduje o przyznaniu nam kredytu Decyzję podejmuje instytucja, do której zwróciliśmy się o kredyt. BIK dostarcza jej tylko informacji o naszej historii kredytowej. BIK nie przekazuje też żadnych rekomendacji. To bank lub SKOK na podstawie naszej historii kredytowej otrzymanej z BIK oceni ryzyko, związane z przydzieleniem nam kredytu.,Katarzyna KasprzykBiuro Informacji Kredytowej jest instytucją gromadzącą historię naszych kredytów, zaciąganych w bankach i SKOK-ach. Najprościej rzecz ujmując, BIK uwiarygadnia nas w oczach banku, w momencie kiedy chcemy zaciągnąć kredyt. Czym jest Biuro Informacji Kredytowej szerzej pisaliśmy w poprzednich artykułach z serii akcji edukacyjnej, organizowanej z BIK. Dzisiaj przedstawiamy kilka najciekawszych faktów, dotyczących tej instytucji oraz obalamy mity z nią związane. 1. W BIK są wszyscy A dokładnie, wszyscy, którzy mają kredyty i w ten sposób tworzą swoją historię kredytową. Współpraca z Biurem to ustawowe uprawnienie banków i instytucji upoważnionych do udzielania kredytów. (W przypadku instytucji finansowych spoza sektora bankowego wymagana jest zgoda klienta na przekazywanie danych). Nie ma też żadnej granicznej kwoty, po przekroczeniu której nasze dane trafiają do BIK, dane dotyczą ogólnie korzystania z produktów kredytowych, a dokładnie terminowości w spłacie rat. 2. Kto ma dostęp do informacji zgromadzonych w BIK? Dostęp do danych mają oczywiście banki i SKOK-i współpracujące z BIK na zasadzie wzajemności, ale także instytucje upoważnione, typu prokuratura, sądy. Dostęp do informacji mogą mieć także, współpracujące z BIK podmioty finansowe spoza sektora bankowego, ale tylko wtedy, jeśli wyrazimy na to zgodę. My również mamy dostęp do danych zgromadzonych na nasz temat. Zgodnie z ustawą o ochronie danych osobowych, można pobierać te informacje bezpłatnie raz na 6 miesięcy. Jeśli chcemy jednak częściej sprawdzać swoją historię kredytową, możemy skorzystać np. z Profilu Kredytowego Plus w BIK lub BIK Pass. BIK oferuje specjalne konta z dostępem do produktów, które możemy dobrać do własnych potrzeb. 3. Kiedy nasze dane trafiają do BIK? Za każdym razem, gdy wnioskujemy o kredyt, a także wtedy, jeżeli ktoś składa wniosek o udzielenie kredytu, w którym występujemy jako poręczyciel. Po udzieleniu kredytu lub pożyczki, do BIK spływają od banku informacje o tym, jak regulujemy zobowiązania (terminowo czy z opóźnieniami). Dane te są aktualizowane przynajmniej raz w miesiącu przez cały okres, w którym spłacamy swój kredyt. 4. BIK w liczbach BIK współpracuje ze wszystkim instytucjami z sektora bankowego w Polsce: 42 bankami komercyjnymi, 567 bankami spółdzielczymi i 54 SKOK-ami. W bazach BIK znajdują się informacje o 118 mln rachunków oraz o 22 mln osób. Do baz BIK-u dochodzą również sukcesywnie firmy pożyczkowe. 90 proc. informacji w BIK to informacje pozytywne, a więc dotyczące terminowo spłacanych zobowiązań. 5. BIK a BIG Biuro Informacji Kredytowej działa by wzmocnić wiarygodność kredytobiorcy w oczach banków lub SKOK-ów i zbiera informacje o regulowaniu zobowiązań kredytowych (zarówno tych na czas jak i z opóźnieniem) niezależnie od wielkości kwoty. BIG-i (biura informacji gospodarczej) są rejestrami dłużników. BIG-i gromadzą negatywne informacje o zaległych zobowiązaniach, przekraczających 200 złotych w przypadku konsumentów oraz 500 złotych w przypadku przedsiębiorców. Są to dane dotyczące opóźnień w spłatach rachunków za telefon, energię, czynsz (jeżeli zaległość jest dłuższa niż 60 dni i po uprzednim poinformowaniu dłużnika). Przekazywane są przez wierzycieli i usuwane po dokonaniu spłaty. BIG prezentuje tylko bieżącą informację o istnieniu zadłużenia, i to właśnie BIG posiada "czarną listę dłużników". 6. BIK nie da się "wyczyścić" Pisaliśmy o tym w poprzednim artykule, ale warto przypomnieć, bo wiele firm usiłuje zamiast złej historii kredytowej w BIK, wyczyścić nasz portfel. 7. BIK nie decyduje o przyznaniu nam kredytu Decyzję podejmuje instytucja, do której zwróciliśmy się o kredyt. BIK dostarcza jej tylko informacji o naszej historii kredytowej. BIK nie przekazuje też żadnych rekomendacji. To bank lub SKOK na podstawie naszej historii kredytowej otrzymanej z BIK oceni ryzyko, związane z przydzieleniem nam kredytu.,Katarzyna Kasprzyk