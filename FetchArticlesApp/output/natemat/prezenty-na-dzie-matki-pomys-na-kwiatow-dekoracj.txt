Tekst poleca  Nie od dziś wiadomo, że prezenty przygotowane własnoręcznie ucieszą każdą mamę dwa razy bardziej... ...Z myślą o tym, aby w Dniu Matki na twarzy każdej z Waszych mam zagościł promienny uśmiech, wraz z florystami z sieci kwiaciarń Euroflorist, przygotowaliśmy prosty instruktaż, jak w kilku krokach przygotować kwiatowy prezent. Przekonajcie się jakie to proste! Kwiatowa dekoracja dla mamy – krok po kroku Pierwszy etap naszej pracy zaczynamy od przygotowania wszystkich przedmiotów, które będą nam potrzebne do wykonania naszego kwiatowego prezentu na dzień matki. Staraliśmy się, aby były to rzeczy które każdy z Was, bez względu na wiek, będzie miał w domu. Aby przygotować kwiatowy prezent dla mamy potrzebujemy: - plastikowa butelka - kolorowa wełna - papier lub gładki materiał - nożyczki - długopis lub pisak - igła - świeczka - gumki - ulubione kwiaty cięte Twojej mamy Przygotowanie wazonu do kwiatów Prace nad kwiatowym prezentem na dzień matki zaczynamy od odpowiedniego przygotowania butelki. My pod ręką mieliśmy akurat przeźroczystą butelkę o pojemności 1,5 litra po wodzie mineralnej. Zachęcamy jednak do używania kolorowych plastikowych butelek – dzięki temu, nasza dekoracja będzie jeszcze bardziej ozdobna. Górę butelki odcinamy – będzie nam potrzebna dolna część o wysokości około 20 cm. Nagrzaną grubą igłą robimy otwory, przez które będziemy przewlekać wełnę. Polecamy użycie włóczki w kolorze kontrastującym z kolorem butelki. Życzenia na Dzień Matki na dekoracji Aby butelka pełniąca rolę wazonu była jeszcze bardziej ozdobiona, zachęcamy do umieszczenia na jej środkowej powierzchni bileciku z życzeniami na dzień matki. Możemy wykaligrafować je na kawałku papieru o ciekawej fakturze lub na kolorowej kartce. Same podarowane kwiaty będą metaforą naszych życzeń dla mamy, ale jeżeli zdecydujemy się dołączyć do nich kilka słów od serca, mamie z pewnością zrobi się jeszcze milej. Życzenia możemy przyczepić kolorową włóczką lub cieniutką kolorową gumką. Kwiaty dla mamy – które wybrać? W tak przygotowanym wazonie, wypełnionym zimną wodą z odżywką, możemy zacząć układanie kwiatów. Z pewnością zastanawiacie się jakie kwiaty dla mamy będą najlepsze… Jeżeli wiecie jakie są jej ulubione nie będzie problemu, jeśli nie – z pewnością pomogą Wam w tym floryści z lokalnych kwiaciarni Euroflorist. Maj to miesiąc, w którym możemy znaleźć w kwiaciarniach piękne jaskry, anemony, kolorowe gerbery i wiele innych pięknych kwiatów. My do wykonania naszego kwiatowego prezentu dla mamy użyliśmy rozwinięte pomarańczowe i różowe alstromerie oraz różne rodzaje zielonych kwiatków i dodatków. Gotowy prezent kwiatowy dla mamy Finalny efekt naszych przygotowań zamieszczamy poniżej. Zachęcamy jednak do niepoprzestawania na naszej propozycji i znalezienia dodatkowych inspiracji, które pomogą Wam dopracować kwiatową dekorację, tak aby w stu procentach odpowiadała gustom Waszych mam. Jeżeli jednak nie udało się nam Was przekonać do tego, że samodzielne przygotowanie prezentu dla mamy to bardzo prosta sprawa, koniecznie odwiedźcie stronę kwiaciarni Euroflorist – znajdziecie tam mnóstwo bukietów i kompozycji dla Mam, które będą doręczone nawet w 2h!,Euroflorist