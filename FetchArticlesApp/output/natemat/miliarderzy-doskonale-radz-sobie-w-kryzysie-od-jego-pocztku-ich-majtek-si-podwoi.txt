Majątek wszystkich miliarderów na świecie wzrósł ponad dwukrotnie od 2009 roku z 3,1 biliona dolarów do 6,5 biliona dolarów. Tylko w zeszłym roku ich zasoby zwiększyły się o 226 miliardów. Znacznie rozrosło się też grono miliarderów – od 810 w 2009 r. do 2170 osób. Ich środki są większe, niż PKB jakiegokolwiek państwa poza Stanami Zjednoczonymi i Chinami. Jak widać można zarobić nawet w kryzysie. Miliarderzy pomimo kryzysu zwiększają swój majątek. Od 2009 roku wzrósł on ponad dwukrotnie – z 3,1 biliona dolarów do 6,5 biliona – wynika z raportu Wealth-X i UBS Global. Rosły nie tylko majątki poszczególnych miliarderów, ale i ich grono. W 2009 roku było ich 810, teraz to elitarne grono liczy 2170 osób. Statystycznie to przeważnie mężczyźni (87 proc.), każdy z nich ma 2,1 dziecka. Prawie dwie trzecie z nich samodzielnie doszło do majątku, 20 proc. odziedziczyło większość fortuny, a 20 proc. dostało w spadku część z nich. Inaczej te proporcje wyglądają w przypadku kobiet, które znalazły się na liście - tylko 17 proc. samodzielnie zarobiło te pieniądze. Najwięcej miliarderów mieszka w Nowym Jorku – 96 osób. Krezusi mają średnio po cztery domy o wartości 78 milionów dolarów. Na mieszkania wydają 2,6 proc. swoich zasobów finansowych. Poza tym wydają średnio 22 mln dol. na jachty, 16 mln na samoloty i 14 mln na dzieła sztuki. Zasoby światowych miliarderów są większe niż roczny PKB jakiegokolwiek (poza Chinami i USA) kraj na świecie.,Kamil Sikora