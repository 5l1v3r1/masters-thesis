Jose Mourinho powiedział dziennikarzom, że nie chciałby pracować w Manchesterze United, gdyby otrzymał taką ofertę. Choć o odejściu Alexa Fergusona wiedział już kilka miesięcy. - Powiedziałem Fergusonowi, że chciałbym pracować tylko dla Chelsea - zdradził słynny trener. Jose Mourinho oświadczył, że wiedział o odejściu Alexa Fergusona z Manchesteru United kilka miesięcy wcześniej. - Jestem bardzo szczęśliwy, że Ferguson obdarzył mnie zaufaniem. To była wielka wiadomość dla świata. Mogę sobie tylko wyobrazić, że wiedziało o tym tylko wąskie grono ludzi, ta wiedza była dla mnie dużą odpowiedzialnością - cytuje wypowiedź Mourinho BBC. "The Special One", który właśnie wrócił z Realu Madryt do londyńskiej Chelsea, powiedział też, że nie przyjąłby oferty pracy w United. Zanim Alex Ferguson zrezygnował często bowiem mówiło się o tym, że miałby go zastąpić właśnie Mourinho. A już po odejściu legendarnego trenera Czerwonych Diabłów wiele osób przewidywało, że na jego miejsce przyjdzie "The Special One". - Wiedziałem o jego odejściu, bo się przyjaźnimy. I dlatego też on wiedział, że jedynym klubem, który chcę trenować, jest Chelsea. Powiedziałem mu, że chciałbym wrócić do Chelsea. Dla tego klubu odrzuciłbym każdą inną ofertę pracy - przyznał Mourinho. Jose Mourinho przy okazji przestrzegł swoich piłkarzy, że będą musieli z nim bardzo ciężko pracować. Potwierdził też, że kapitanem Chelsea póki co zostanie John Terry. Czytaj także: To już oficjalne. Nowym trenerem Manchesteru United zostanie David Moyes Jose Mourinho już oficjalnie wraca do Chelsea. W cztery lata zarobi 40 milionów funtów Źródło: BBC,Michał Wąsowski