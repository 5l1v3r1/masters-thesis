Warszawska Giełda Papierów Wartościowych uruchomiła dzisiaj indeks WIG30, który za dwa lata zastąpi WIG20. – Dla giełdy to duża zmiana, ale przed GPW stoi jeszcze większe wyzwanie. Wyzwanie bardzo ambitne, aby Warszawa stała się centrum finansowym regionu. Giełda warszawska ma na to szanse. W tej chwili są negocjacje, dyskusje z grupą giełd Wiedeń-Praga-Budapeszt, czy mamy razem tworzyć jedną giełdę, czy nie – powiedział prezes Rady GPW Wiesław Rozłucki. W skład WIG30 wchodzą spółki notowane w WIG20 oraz 10 innych największych i najpłynniejszych spółek na GPW: LPP, Cyfrowy Polsat, ING Bank, Alior, Grupa Azoty, CCC, Enea, TVN i Netia. Podobnie jak WIG20, WIG30 jest indeksem cenowym, biorącym pod uwagę wyłącznie ceny zawartych transakcji. WIG20 nie zostanie zamknięty natychmiast, będzie publikowany do 31 grudnia 2015 roku. W indeksie WIG30 przeważają spółki z sektora finansowego (42 procent), ale mają w nim mniejszy udział niż w WIG 20 (tam ponad 50 procent). 15 procent WIG30 stanowią spółki z branży paliwowej, 13 procent – surowcowej, 10 procent – energetycznej, 7 procent – handlowej. Spółki reprezentujące pozostałe branże stanowią 13 procent WIG30. Inauguracja nowego indeksu nie wypadła najlepiej, na otwarciu sesji spadł on o 0,38 procent.,Tomasz BaliszewskiWarszawska Giełda Papierów Wartościowych uruchomiła dzisiaj indeks WIG30, który za dwa lata zastąpi WIG20. – Dla giełdy to duża zmiana, ale przed GPW stoi jeszcze większe wyzwanie. Wyzwanie bardzo ambitne, aby Warszawa stała się centrum finansowym regionu. Giełda warszawska ma na to szanse. W tej chwili są negocjacje, dyskusje z grupą giełd Wiedeń-Praga-Budapeszt, czy mamy razem tworzyć jedną giełdę, czy nie – powiedział prezes Rady GPW Wiesław Rozłucki. W skład WIG30 wchodzą spółki notowane w WIG20 oraz 10 innych największych i najpłynniejszych spółek na GPW: LPP, Cyfrowy Polsat, ING Bank, Alior, Grupa Azoty, CCC, Enea, TVN i Netia. Podobnie jak WIG20, WIG30 jest indeksem cenowym, biorącym pod uwagę wyłącznie ceny zawartych transakcji. WIG20 nie zostanie zamknięty natychmiast, będzie publikowany do 31 grudnia 2015 roku. W indeksie WIG30 przeważają spółki z sektora finansowego (42 procent), ale mają w nim mniejszy udział niż w WIG 20 (tam ponad 50 procent). 15 procent WIG30 stanowią spółki z branży paliwowej, 13 procent – surowcowej, 10 procent – energetycznej, 7 procent – handlowej. Spółki reprezentujące pozostałe branże stanowią 13 procent WIG30. Inauguracja nowego indeksu nie wypadła najlepiej, na otwarciu sesji spadł on o 0,38 procent.,Tomasz Baliszewski