Jeśli spojrzymy na podatki, które muszą zapłacić finaliści tegorocznego Main Eventu WSOP, to okazuje się, że zarabiając na życie grą w pokera, opłaca się być Belgiem. Wszyscy żyjemy tym, jak wysokie nagrody otrzymali tegoroczni finaliści WSOP ME, a w szczególności zwycięzca Qui Nguyen. Na konto nowego mistrza świata powędrowało 8 milionów dolarów, ale pamiętajmy, że nie zatrzyma całej kwoty. Od tych pieniędzy musi przecież zapłacić podatki. Jak co roku, na stronie Taxable Talk ukazało się szacunkowe zestawienie podatków, jakie muszą zapłacić finaliści WSOP ME. Jak się okazuje, najlepiej wyszedł na tym Belg Kenny Hallaert, który nie musi płacić żadnych podatków. Wszystko dzięki temu, że w Belgii wygrane hazardowe są zwolnione z podatków. Na drugim końcu tabeli jest Gordon Vayo. Co prawda zajął 2. miejsce i wygrał ponad 4,6 mln dolarów, ale na podatki musi oddać ponad połowę nagrody! Jednak i tak trudno, żeby narzekał, ponieważ w kieszeni zostanie mu wielka suma. Vojtech Ruzicka ma to szczęście, że USA i Czechy podpisały umowę podatkową, dzięki której nie musi płacić podatków w USA, a jedynie 15% w swojej ojczyźnie. Ciekawie sprawa wygląda z Griffinem Bengerem. Zdaniem kanadyjskiego urzędu skarbowego, wygrane hazardowe powinny być opodatkowane. Jednak kanadyjskie sądy mają odmienne zdanie, więc Benger nie jest nic dłużny CRA. Jednak 30% jego wygranych powędruje do amerykańskiego urzędu skarbowego, ale może on starać się o zwrot tych pieniędzy. -Wysokość nagród dla uczestników stołu finałowego: $25,445,388 -Podatki dla amerykańskiego urzędu skarbowego: $8,108,024 -Podatki stanowe dla Kalifornii: $623,262 -Podatki dla hiszpańskiego urzędu skarbowego: $449,584 -Podatki stanowe dla Nowego Jorku: $422,752 -Podatki dla czeskiego urzędu skarbowego: $290,293 -Podatki stanowe dla New Jersey: $215,845 Suma podatków: $10,109,760 (39,73% całej kwoty) Miejsce zajęte w turnieju | Nagroda przed opodatkowaniem | Nagroda po opodatkowaniu | Wysokość podatków 1) Qui Nguyen | $8,005,310 | $4,682,153 | 41,51% 2) Gordon Vayo | $4,661,228 | $2,262,428 | 51,46% 3) Cliff Josephy | $3,453,035 | $1,778,467 | 48,49% 4) Michael Ruane | $2,576,003 | $1,397,478 | 45,75% 5) Vojtech Ruzicka | $1,935,288 | $1,644,995 | 15% 6) Kenny Hallaert | $1,464,258 | $1,464,258 | 0% 7) Griffin Benger | $1,250,190 | $875,133 | 30% 8) Jerry Wong | $1,100,076 | $680,300 | 38,15% 9) Fernando Pons | $1,000,000 | $550,416 | 44,95% Suma | $25,445,388 | $15,335,628 | 39,73%,Jakub Suszka