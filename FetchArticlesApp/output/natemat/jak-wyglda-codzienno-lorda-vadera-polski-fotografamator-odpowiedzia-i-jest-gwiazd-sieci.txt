Paweł Kadysz zrobił coś nad czym musieli zastanawiać się wierni fani "Gwiezdnych Wojen". Sprawdził, co Lord Vader mógł robić w chwilach wolnych od walki z Jasną Stroną Mocy. Okazuje się, że lubi wypić kawę, kontemplować naturę czy po prostu poodkurzać. Zdjęcia Dartha podbijają świat, a zaczęło się od tego, że ich autor chciał szlifować fotograficzny warsztat. Życie mrocznego Lorda wypełniają bardzo przyziemne sprawy, a Kadysz je dokumentuje. Codziennie wrzuca jedno zdjęcie, które pokazuje bohatera kultowej sagi w sytuacjach, o które nikt go by nie podejrzewał. I tak będzie przez 365 dni – projekt rozpoczął się w październiku, ale dopiero teraz przyciągnął uwagę świata. Kadyszem zachwyca się m.in. popularny viralowy portal Mashable. Nic dziwnego – Vader z zakupami, myjący zęby, wpatrujący się w swoją podobiznę (kiedy był jeszcze sympatycznym Anakinem Skywalkerem), przeziębiony w różowym szlafroku albo czytający poradnik "Nieważne, jak dobry jesteś, ważne, jak dobry chcesz być" to dość zaskakujący widok. Dotychczas opublikowane fotografie można oglądać na stronie tookapic.com. Wydawać by się mogło, prosty pomysł, a jak genialny w swej prostocie. Paweł dzięki niemu stał się gwiazdą Internetu – i choć daleko mu pewnie do Lorda Vadera, to nie ma wątpliwości, że potrafi znaleźć drogę do jego umysłu. I dostrzec w nim człowieka.,Karolina BłaszkiewiczPaweł Kadysz zrobił coś nad czym musieli zastanawiać się wierni fani "Gwiezdnych Wojen". Sprawdził, co Lord Vader mógł robić w chwilach wolnych od walki z Jasną Stroną Mocy. Okazuje się, że lubi wypić kawę, kontemplować naturę czy po prostu poodkurzać. Zdjęcia Dartha podbijają świat, a zaczęło się od tego, że ich autor chciał szlifować fotograficzny warsztat. Życie mrocznego Lorda wypełniają bardzo przyziemne sprawy, a Kadysz je dokumentuje. Codziennie wrzuca jedno zdjęcie, które pokazuje bohatera kultowej sagi w sytuacjach, o które nikt go by nie podejrzewał. I tak będzie przez 365 dni – projekt rozpoczął się w październiku, ale dopiero teraz przyciągnął uwagę świata. Kadyszem zachwyca się m.in. popularny viralowy portal Mashable. Nic dziwnego – Vader z zakupami, myjący zęby, wpatrujący się w swoją podobiznę (kiedy był jeszcze sympatycznym Anakinem Skywalkerem), przeziębiony w różowym szlafroku albo czytający poradnik "Nieważne, jak dobry jesteś, ważne, jak dobry chcesz być" to dość zaskakujący widok. Dotychczas opublikowane fotografie można oglądać na stronie tookapic.com. Wydawać by się mogło, prosty pomysł, a jak genialny w swej prostocie. Paweł dzięki niemu stał się gwiazdą Internetu – i choć daleko mu pewnie do Lorda Vadera, to nie ma wątpliwości, że potrafi znaleźć drogę do jego umysłu. I dostrzec w nim człowieka.,Karolina Błaszkiewicz