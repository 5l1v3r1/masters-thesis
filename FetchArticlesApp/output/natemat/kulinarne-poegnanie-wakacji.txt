Kończy się piękne upalne lato. Niektórzy z nas narzekali na upały, a przecież wystarczy sobie przypomnieć listopad i już jest lepiej! Najbliższy weekend został zaanektowany przez śniadania, które można zjeść z przyjaciółmi w różnych miejscach. Nad rzeką na trawie i na targu. Miłośnicy burgerów będą zapewne kibicować Food Truckom, które staną w szranki o tytuł najlepszego burgera. My ciekawi jesteśmy kulinarnej interpretacji "Wesela" w Instytucie teatralnym Jeżeli jesteście miłośnikami wina, to powinniście się wybrać na ten weekend do Jasła, gdzie odbędą się X Międzynarodowe Dni Wina oraz Konwent Winiarzy Polskich. Degustacje, wykłady i porady dla początkujących winiarzy, to tylko część atrakcji. Będą liczne stoiska, które pozwolą na uzupełnienie zapasów w domowych piwniczkach. Warszawiacy tego lata powrócili nad Wisłę. Wytrwale pokonują Wisłostradę i korzystają z dobroci nowego bulwaru i co raz liczniejszych knajpek. W ten weekend po raz kolejny będą mogli też zajrzeć na Slow Market. Można tam zrobić zakupy, zjeść śniadanie, drugie śniadanie, obiad i kolację. Kuchnie z całego świata i liczne stoiska z produktami, które można zabrać do domu. Organizatorzy chwalą się tym, że bardzo starannie dobierają wystawców. Jednym słowem weganie, wegetarianie i wytrawni mięsożercy mogą znaleźć tam coś dobrego dla siebie i spędzić mile czas. Sobota i niedziela od 11.00 do 21.00 na Skwerze Kahla w Warszawie. Dzięki Targowi Śniadaniowemu moda na śniadania w plenerze, w gronie znajomych i nieznajomych zapanowała w wielu miejscach. Warszawa, Kraków, Poznań, Wrocław i Trójmiasto to miasta, w których można w sobotę i niedzielę zjeść długie, bo trwające nieomal cały dzień śniadanie. Nas bardzo ucieszyła wiadomość o porcjach degustacyjnych w cenie 5 złotych. Pozwoli to wszystkim smakoszom pokosztować wielu potraw bez narażenia się na przejedzenie. Jeżeli chcecie się nacieszyć latem w mieście wybierzcie się na Targ śniadaniowy w sobotę lub niedzielę od 10.00 do 16.00. Warszawa śniadaniami stoi, przynajmniej w tym sezonie. W niedzielny poranek możecie się wybrać do TOTOMATO i usiąść przy wspólnym stole z Bogusławą Matuszewską. Będzie to spotkanie z cyklu "Tak smakuje zdrowie", którego głównym bohaterem będzie kapusta zaliczana do "superfoods". Gospodyni śniadania opowie o jej walorach odżywczych, zdrowotnych i smakowych. Warszawa, Piękna 28/34 o godzinie 10.30. Gdyby takie lekcje były w szkole, to zapewne więcej z nich byśmy pamiętali. Instytut Teatralny zaprasza do stołu, który mógł stać w bronowickiej izbie. Autorami tego wydarzenia są Anna Królikiewicz i Maciej Nowak. Wyspiański nie ułatwił im zadania, bo nie napisał ani słowa o tym, co jedli bohaterowie słynnego Wesela. A przecież wiejskie wesele po dziś dzień jest wielkim theatrum culinae. Przy wielkim stole rozstawionym w parku przy ul. Jazdów 1 będzie można być świadkiem wielkiego sensualnego wydarzenia rodem z przed ponad stu lat. Śniadanie na trawie w najbliższą niedzielę? Oczywiście, ale najlepiej w Radomiu. Najlepszej jakości produkty od lokalnych producentów. Dania do zabrania do domu i do zjedzenia na miejscu z kuchni calego świata, Food Trucki i do tego degustacyjne porcje od radomskich restauratorów. To wszystko na ul. Chrobrego 1 przy Galerii Słonecznej od godziny 11.00. Przez cały weekend na błoniach stadionu narodowego zapowiada się prawdziwa uczta dla miłośników ulicznego jedzenia. To będzie drugi zlot food truckow, a zapowiedziało się 80 pojazdów! Zlotowi towarzyszyć będą 2. Mistrzostwa burgerów. W ubiegłym roku zwyciężyli Kill Grill Burger & Sandwich Bar, srebro trafiło do Beef'N'Roll, a brąz do car city burger. Jak uplasują się miejsca na podium tym razem? O tym zdecyduje 20-osobowy skład sędziowski złożony z zaproszonych przez nas dziennikarzy i blogerów oraz wyłoniony spośród miłośników burgerów. A jak juz pokosztujecie dobrego jedzenia, posłuchacie muzyki i nacieszycie się dobrym towarzystwem, to może wpadniecie, żeby zostać rolnikiem ekologicznym? Jeszcze są miejsca na pierwszym dwuletnim kursie rolnictwa ekologicznego, który staruje 1 września. Życzymy Wam smacznego końca wakacji.,Wydarzenia kulinarne