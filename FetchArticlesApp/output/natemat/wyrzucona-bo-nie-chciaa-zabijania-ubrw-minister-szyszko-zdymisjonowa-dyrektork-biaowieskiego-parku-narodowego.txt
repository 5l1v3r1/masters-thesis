Dlaczego minister Jan Szyszko zwolnił dziś Olimpię Pabian, dyrektorkę Białowieskiego Parku Narodowego? Tego oficjalnie nie wiadomo, bo członek rządu PiS nie podał żadnego powodu. Nieoficjalnie mówi się jednak o tym, że to kara za sprzeciw Pabian wobec komercyjnego odstrzału żubrów, na którym bardzo zależy ministrowi znanemu z zamiłowania do polowań. O sprawie pisze OKO.press. Redakcja dotarła wcześniej do dokumentów Lasów Państwowych, które mówią o zabijaniu "nadwyżki" żubrów (obecnie ok. 150 zwierząt), z powodu rzekomych szkód gospodarczych, jakie mają robić. Państwowa instytucja chce przekonać społeczeństwo do odstrzału żubrów za pomocą kampanii medialnej. "Pabian była dyrektorką BPN od maja 2016 roku. Nie są znane powody tej decyzji, a sam minister przebywa na szczycie klimatycznym w Bonn" – przypomina OKO.press. Kilka tygodni temu politycy PiS głośno wyrażali swoje oburzenie z powodu zastrzelenia przez Niemców "polskiego żubra", tuż po tym jak zwierzę przekroczyło granicę (Niemcy motywowali to względami bezpieczeństwa). Janusz Wojciechowski opublikował nawet w internecie swój wiersz o dobrym żubrze i złym Niemcu. Czy z równą pasją politycy partii rządzącej będą teraz chronić żubry przed Polakami?,Anna DryjańskaDlaczego minister Jan Szyszko zwolnił dziś Olimpię Pabian, dyrektorkę Białowieskiego Parku Narodowego? Tego oficjalnie nie wiadomo, bo członek rządu PiS nie podał żadnego powodu. Nieoficjalnie mówi się jednak o tym, że to kara za sprzeciw Pabian wobec komercyjnego odstrzału żubrów, na którym bardzo zależy ministrowi znanemu z zamiłowania do polowań. O sprawie pisze OKO.press. Redakcja dotarła wcześniej do dokumentów Lasów Państwowych, które mówią o zabijaniu "nadwyżki" żubrów (obecnie ok. 150 zwierząt), z powodu rzekomych szkód gospodarczych, jakie mają robić. Państwowa instytucja chce przekonać społeczeństwo do odstrzału żubrów za pomocą kampanii medialnej. "Pabian była dyrektorką BPN od maja 2016 roku. Nie są znane powody tej decyzji, a sam minister przebywa na szczycie klimatycznym w Bonn" – przypomina OKO.press. Kilka tygodni temu politycy PiS głośno wyrażali swoje oburzenie z powodu zastrzelenia przez Niemców "polskiego żubra", tuż po tym jak zwierzę przekroczyło granicę (Niemcy motywowali to względami bezpieczeństwa). Janusz Wojciechowski opublikował nawet w internecie swój wiersz o dobrym żubrze i złym Niemcu. Czy z równą pasją politycy partii rządzącej będą teraz chronić żubry przed Polakami?,Anna Dryjańska