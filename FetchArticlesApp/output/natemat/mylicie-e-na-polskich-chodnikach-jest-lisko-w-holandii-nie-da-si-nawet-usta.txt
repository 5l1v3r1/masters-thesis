Synoptycy ostrzegają przed mrozami i śliskimi ulicami. Ci, którzy wybrali się dzisiaj na spacer, zorientowali się pewnie, że chodniki miejscami przypominają lodowisko. Ten filmik uświadamia, że może być jeszcze gorzej. Holendrzy słyną z tego, że są obowiązkowi i sumienni. Worek śmieci pozostawiony na ulicach? Nie ma mowy. Warunki atmosferyczne nie są żadną przeszkodą w walce o porządek. Ten pan powinien dostać złoty medal. Ta holenderska ulica lśni od czystości i od lodu. Nie da się na niej nawet ustać. Mężczyzna walczy do końca i... do pojemnika na śmieci dociera już na czworaka. Potem rozgląda się, czy nikt go nie widział. Mamy złą wiadomość - widzimy i podziwiamy!,Barbara Kaczmarczyk