Miejskie ulice to czasem istne dżungle, gdzie każdy walczy o swój kawałek jezdni… Godzina 8:20. Aleja Krakowska. Korek już od Janek…, gdy masz szczęście droga zapycha się „dopiero” na wysokości „stawów”. I tak każdego dnia „Warszawiacy z południa” dojeżdżają do pracy. Jedni w SUVach, inni w kombi, jeszcze inni w luksusowych kabrioletach. No i ten sznur ciężarówek… W tym codziennym rytuale nie ma znaczenia, jakim autem jedziemy. Czy będzie to wysłużony Fiat czy może nowiusieńkie Porsche. Tutaj nie ma taryfy ulgowej, bo wszyscy stoją… prócz jednośladów, które starają się przeciskać wąziutkimi alejkami utworzonymi z samochodów. Czy coś się zmieniło w ciągu ostatnich 5 lat? Tak, wiele. Codziennie dojeżdżam tym odcinkiem do pracy. W sezonie zimowym – autem. Niczym zaklęty pionek patrząc przed siebie z nadzieją, że przed zderzakiem pojawi się luka i będę mogła wrzucić dwójkę. Czasami tylko muzyka mnie ratuje i wtedy pojawia się uśmiech na twarzy, bo oto słyszę ulubiony utwór, ale ludzie dookoła jakby zaklęci nie odwzajemniają go, bo każdy już myśli o czekającym go dniu, czekających go wyzwaniach i nurtującym go pytaniu: „Czy dam radę?”. Gdy przychodzi wiosna jak za dotknięciem różdżki zmienia się moje nastawienie! „Banan” nie schodzi mi z twarzy, bo ja jadę! Czuję wiatr we włosach! I ten korek jadąc skuterem nie jest już taki straszny. Ludzie też są nastawieni dużo serdeczniej do motocyklistów oraz „skuterzystów” ;) Gdy zobaczą światło w lusterku automatycznie przesuwają się kilka centymetrów w bok, aby udostępnić „ich kawałek podłogi”. Uwierzcie mi Warszawa się zmieniła, bo 5 lat temu trzeba było zamrugać, zagadać, zastukać w szybę, aby ktoś chciał dać od siebie… te kilka centymetrów. Tak niewiele, a jednak tak dużo!! „Stare wygi motocyklowe" starają się dziękować uniesioną dłonią do góry, kiwnięciem głowy albo głośnym „dziękuję”. Są też „nowi”, którym może nikt nie powiedział.. może zapomnieli albo im się nie chce i wciskają się brutalnie oczekując, że ta przestrzeń im się należy. A czy się należy? Wszyscy jesteśmy „Równi na Drodze” i to szacunek każdemu się należy. Dlatego nie bójmy się serdeczności!! Ona jest trendy, jest cool, jest jazzy!! Jest po prostu na czasie ;) Polub Baba po Garach na facebooku.,Weronika KwapiszPodobno nie należy kupować jedzenia w miejscu, gdzie w menu znajdziemy zdjęcia potraw. Z moich obserwacji wynika, że równie ryzykowne są lokale, które mają więcej metrów kwadratowych, niż pozycji w karcie. Im więcej obsługi, tym dalej do właściciela. A im dalej od niego, tym nam bliżej do wyjścia. Większość z nas marzy o swojej knajpie. Większości na nią nie stać, więc jeśli już porywa się na ten odważny krok, to inwestuje w mały lokal. Zwyczajnie na większy nas nie stać. Ponieważ na remont wydaje się fortunę, to potem nie starcza nam na obsługę. Za barem trzeba więc stanąć samemu. A jeśli już za nim stoi, to robi się wszystko, żeby klient do nas wrócił. Wciąż oczywiście myśląc o długach i tej idiotycznej inwestycji, jaką było otworzenie baru. To oczywiście moja własna teoria, ale większości wypadków się sprawdza. Jeśli jesteście w nowym mieście, to w pierwszej kolejności poszukajcie najmniejszego baru. Gwarantuje, że w środku spotkacie przyjaźnie nastawionych ludzi, prostą kartę i kilka rad, jak poruszać się po obcych ulicach. Świat MINI jest dużo łatwiejszy do oswojenia i wbrew pozorom na wyciągnięcie ręki. Zobaczcie nasz przewodnik po MINI miejscówkach z maksi możliwościami. Małpi Biznes Kiedyś zajmowali najmniejszy lokal w Warszawie, bo czterometrową witrynę na Marszałkowskiej. Od dłuższego czasu mają trochę większą kawiarnie na dworcu Warszawa Powiśle. O przestrzeni nie ma jednak co mówić. Małpi Biznes to raczej lada z kanapkami i jedną z pyszniejszych kaw w mieście. Nastawiona na przyjeżdżających do Warszawy, otwarta jest od bladego świtu. I do samego rana można tam kaprysić. Kanapki robione są na miejscu, więc jeśli nie roszponka to pomidorek, a jak uczulenie na mleko to pesto. Na miejscu można spotkać Kamila i Arka, właścicieli, którzy jedną kawę potrafią zamienić w codzienny rytuał. ul. Smolna pon. - pt. 7.00-20.00 sob. 8.00-16.00 MINI Bar Budapest Zainspirowany kultowym samochodem bar w Budapeszcie to kwintesencja miniowatości. W końcu skoro brać już przykład, to od najlepszych, a MINI to jeden z piękniejszych mikro projektów. Niby mały, a o wielkiej mocy. Podobnie jest w węgierskim barze, którego karta alkoholowa na pewno doda każdemu animuszu. Bar odwiedzić trzeba nie tylko ze względu na menu, które co zabawne wcale nie jest malutkie, ale dla niesamowitej przestrzeni. W środku oprócz ścian udekorowanych technicznymi rysunkami samochodu, znjadziemy obrusy w charakerystyczną czarno-białą kratkę, kanapy stylizowane na siedzenia samochodów i liczne MINI dodatki. Aż by się chciało odjechać stolikiem w daleką podróż.. 1051 Szent Instavan Ten, Budapeszt pon.-śr. 10.00-24.00 czw.-sob. 11.00-02.00 nd. 11.00-24.00 Gofiarnia Absolutny brak miejsca i absolutna chęć zostania w tym braku. To zdanie najlepiej opisuje Gofiarnie, która straszy metrażem i kusi zapachem. Jest tu tak ciasno, że wszyscy sobie patrzą na ręce. Może i dobrze, bo dzięki temu wiadomo, że gofrów tu się nie odgrzewa, a robi na miejscu. Że składniki są świeże i trzymane w lodówce, a kelner przed zrobieniem każdego gofra myje ręce. Pewnie gdyby nie mył i tak gofry były pyszne, bo szczegół nie tkwi w higienie a w cieście. W Gofiarni są dwa do wyboru – klasyczne i razowe. Do tego masa niekonwencjonalnych dodatków: kozi ser, bekon czy łosoś i obsługa, która naprawdę wie co sprzedaje i rzeczywiście wszystkiego próbowała. Jak na współczesne standardy, cecha bezcenna. ul. Puławska 11 pon. -nd. 10.00-20.00 Krowarzywa To jeden z tych lokali, który powstał ze zwykłej potrzeby. Krzysztof Bożek i Hubert Denis nie jedzą mięsa od 15 lat. Wegański lokal był więc im niezbędny do życia. A że znudziło im się już robienie wegetariańskiego menu w innych barach, to postanowili założyć własny. Ciasny, ale własny. Ciasnota zresztą specjalnie tu nie przeszkadza, bo jak na fast food przystało wszystko dostaje się do rączki i na wynos. Jedynie w kolejce, a kolejki są tam zawsze, jest trochę ciężko. Kiedy jednak swoje się odstoi i weźmie pierwszy gryz burgera, to zapomina się o trudach wczytywania się przez cudze plecy w menu pełne „jagalnexów” i „cieciorexów”. Ciasnota pobudza apetyt i sprawia, że wyczekiwane jedzenie jest jeszcze bardziej pożądane. Gorzej, kiedy chcemy zjeść na miejscu, ale o to latem nie trzeba się martwić. ul. Hoża 42 pon. - czw. 12.00-23.00 pt. - sob. 12.00-24.00 nd. 12.00-23.00 Kaskrut MINI w wersji lux. Małe miejsce, MINI porcyjki i maksymalna satysfakcja. Lokal zajmujący miejsce dawnego „chińczyka” to absolutny warszawski fenomen. Je się tu ekskluzywnie, za stosunkowo niewielkie pieniądze. Lokal składa się z trzech stolików i długiego baru z widokiem na kuchnię. Widać wszystko. Noże, zamrażalki, zlew pełen naczyń i komórkę szefa kuchni. I fajnie, bo jest trochę jak w domu. Kiedy kucharz szykuje nam przekąskę można z nim pogadać. Zapytać o składniki, poradzić się i skomplementować osobiście. Jeśli ma się szczęście, to można też spotkać w środku właściciela, z którym po francusku albo mocno zaakcentowaną angielszczyzną można pogadać o wszystkim co ważne i nie ważne. Warto się z nim zakolegować, bo jego wiedza dotycząca gotowania jest ogromna. ul. Poznańska 5 pon. 12.00-22.00 wt. - czw. 12.00-23.00 pt. - sob. : 12.00- 00.00 nd: 12.00 -22.00 Gringo Bar Meksykańska kuchnia ostatnio podbija salony. Do tej pory meksykańskie były food trucki, od niedawna na Mokotowie działa „meksykaniec” stacjonarny, którego założycielem jest znany w pewnych środowiskach Bilon z Hemp Gru. Testosteronu więc nie brakuje, tym bardziej, że przestrzeń jest MINI a za barem sami chłopcy. Do tego ostre, świetne potrawy i hiszpańskie napoje. Można się zakochać. Mała przestrzeń składająca się z jednego stolika sprawia, że ludzie są sobie bliżsi. W emocjonalnym tego słowa znaczeniu. Wspólne są sosy, wspólna jest woda i serwetki, i jakoś rozmowa zaczyna się sama kleić. A że towarzystwo raczej hip-hopowe to ciekawych opowieści nie brakuje. ul. Odolańska 15 pon. - sob. 12.00-20.00 nd. 11.00-20.00 Mały Wojtek Na MINI i maxi picie. Mały Wojtek, który przycupnął sobie w bramie na tyłach Brackiej to miejsce idealne na spotkanie z barmanem w cztery oczy. Spokojnie można wylewać żale i prosić o drinki na zamówienie. Nie ma też raczej szansy na wyjście w pojedynkę. Alkohol i lokal dwa na trzy metry równa się romans albo chociaż jakaś wesoła przygoda. Miejsce idealne dla tych, którzy lubią przeżywać różne sytuacje w stadzie albo potrzebują ciepła drugiego człowieka. Ocieranie, klepanie, popychanie w cenie. Można wyładować całotygodniowy stres i poczuć się jak na domówce. Wszędzie blisko. ul. Bracka 20,Rita Osicka