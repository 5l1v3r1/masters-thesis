Na eBay'u pojawiła się cenna pamiątka pokerowa należąca do amerykańskiego pokerzysty. Jerry Yang zwyciężył w Main Evencie WSOP w 2007 roku. Otrzymał w nagrodę bransoletkę, zegarek oraz $8,250,000. Po tym sukcesie narobił sobie jednak kilku kłopotów z finansami. Jak sam przyznawał w wywiadach, posłuchał złych ludzi i przez to miał zaległości w spłacie podatków. W 2013 roku, amerykański Urząd Skarbowy (IRS) na poczet niezapłaconych podatków zajął mistrzowską bransoletkę, biżuterię oraz wspomniany zegarek. Na eBay'u wystawiła go osoba trzecia, która wcześniej kupiła go od IRS. czytamy w opisie aukcji. Problemy zaczęły się, gdy Jerry przekazał 10% z wygranej na cele charytatywne. Wszystko byłoby dobrze, ale dokonał tego zanim zapłacił podatek od całej wygranej. Pomógł także rodzinie i przyjaciołom oraz otworzył restaurację. Problem zaczął się, gdy Jerry musiał zapłacić podatek, ale właśnie wtedy rozpoczynał się kryzys finansowy. Bank Of America, gdzie trzymał pieniądze na pewien czas zamroził wypłaty dużych ilości pieniędzy. Wspomniana bransoletka za wygranie Main Eventu WSOP została zlicytowana przez IRS za około $30,000. Na chwilę obecną, najwyższa zaoferowana cena to $3,550. Do końca aukcji pozostały jeszcze ponad 2 dni, więc niewykluczone, że cena wzrośnie. W poprzednich latach na aukcjach internetowych pojawiały się bransoletki należące do T.J. Cloutiera oraz Petera Eastgate'a. Duńczyk zysk ze sprzedaży swojej bransoletki ($147,500) przeznaczył na UNICEF. Bransoletkę T.J. Cloutiera kupił właściciel Cake Poker za $4,006. Aukcję znajdziecie tutaj. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka