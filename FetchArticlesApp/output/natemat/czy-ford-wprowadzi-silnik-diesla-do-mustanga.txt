W wybranych salona Forda oferowany jest wyjątkowy, w gamie tego producenta, model – Ford Mustang. Do wyboru mamy jeden z dwóch silników: 2,3 lub 5,0 V8, jak również dwie wersje nadwozia. O modelu rozmawiam z Patrykiem Haltman z salonu Ford Store, należącego do firmy Ford Partner Kraków. : Spotkaliśmy się aby porozmawiać o Mustangu, a więc zupełnie wyjątkowym samochodzie w gamie Forda. Patryk Haltman: Dokładnie tak. I nie chodzi tu tylko o gamę Forda. Mustang to prawdziwa legenda motoryzacji i jeden z najbardziej rozpoznawalnych samochodów w historii. Na Mustangu nie znajdziemy ani jednego emblematu Forda. Ten samochód stał się swego rodzaju submarką. Z czego to wynika? Mustang nie jest zwykłym, standardowym modelem Forda i zdecydowanie wyróżnia się spośród innych pojazdów tej marki. Aby to podkreślić zdecydowano się na określanie auta jako Mustang, a w jego emblemacie błękitny owal zastąpiono wizerunkiem galopującego dzikiego konia. Czyli docelowo sytuacja może wyglądać tak jak w przypadku Toyoty i Lexusa oraz Nissana i Infiniti. Zgadza się. Można w ten sposób na to patrzeć. Przeglądając specyfikację Mustanga na której znajduje się silnik benzynowy 2,3 litra pierwsza myśl która zrodziła się w moje głowie brzmiała: zaraz „wsadzą” diesla. Mam nadzieję że nie? Bardziej jest to pytanie do producenta, ale nie mamy takich sygnałów żeby były takie plany. Niektórzy zapewne do tej pory nie mogą uwierzyć, że pod maskę Mustanga trafił silnik o pojemności tylko 2,3 litra. Dlaczego zastosowano tak niewielką jednostkę napędową? Wydaje mi się, że Ford chce w ten sposób przyzwyczajać klientów do downsizingu i pokazać, że ten trend dotyczy nawet samochodów pokroju Mustanga. Nie wiąże się to jednak z żadnymi ustępstwami odnośnie osiągów, silnik rozwija bowiem 317 KM. Propozycją dla najbardziej wymagających jest natomiast 5-litrowa „V-ósemka”. Który silnik cieszy się większą popularnością wśród klientów? Zdecydowanie V8. Kupujący doceniają w tym przypadku klasykę. Poza tym w przyszłości ta wersja będzie miała na pewno większą wartość kolekcjonerską. Trzeba jednak przyznać, że odmiana z silnikiem o pojemności 2,3 litra również się sprzedaje i jest chwalona przez klientów. Wybierają ją osoby zamierzające jeździć Mustangiem na co dzień. Decydujące znaczenie ma tutaj niższe w porównaniu do V8 zużycie paliwa. Natomiast jeśli chodzi o rodzaj nadwozia, to większym powodzeniem cieszy się fastback, który jest z pewnością bardziej uniwersalny niż kabriolet. Mustang to kultowy samochód, jednak klientów przyciąga zapewne również bardzo rozsądnie skalkulowana cena. Dokładnie. Właścicielem Mustanga można się stać już za niecałe 160 tysięcy złotych, co mniej więcej odpowiada cenie dobrze wyposażonego Mondeo. Mustang z silnikiem 2.3 w podstawowej wersji jest chętnie kupowany do użytku codziennego. Dodatkowo przeważnie zamawia się do niego nawigację, system audio czy czujniki parkowania, co powoduje tylko nieznaczny wzrost ostatecznej ceny. Częściej jednak sprzedają się 5-litrowe Mustangi w wersji GT, wyposażone w dodatkowo płatne opcje. Ceny takich samochodów oscylują w granicach 200 tysięcy złotych. A jaki rodzaj skrzyni biegów jest preferowany przez klientów? Większość osób stawia na skrzynię automatyczną. Samochód - szczególnie Mustang – kupowany jest również emocjami. O takie łatwo w przypadku jazdy testowej. Czy jest możliwość jej odbycia? W tej chwili niestety nie, ponieważ sprzedaliśmy wszystkie egzemplarze, którymi dysponowaliśmy, łącznie z demonstracyjnym. Czekamy na dostawę nowej partii Mustangów. Prawdopodobnie będzie wśród nich także samochód przeznaczony do jazd testowych. W zeszłym roku sprzedano w naszym kraju 219 sztuk Mustanga, z tego 27 w Małopolsce. Czy to satysfakcjonujący wynik? Tak, ale mógł być jeszcze lepszy. Udałoby się sprzedać znacznie większą liczbę egzemplarzy, gdyby nie długie oczekiwanie na dostawę. Jeśli wynosiłoby ono 3-4 miesiące, to na Mustanga byłoby dużo więcej zamówień. W rzeczywistości na samochód trzeba czekać co najmniej pół roku. Dużo czasu zabiera sam transport. Mustang produkowany jest w Stanach Zjednoczonych i stamtąd drogą morską trafia do Europy. Jaka jest najpopularniejsza forma zakupu Mustanga? Najczęściej jest to leasing, jednak były też i zakupy gotówkowe. Natomiast nie spotkałem się jeszcze z osobą zainteresowaną wynajmem długoterminowym. Czy jest szansa na to, aby do sprzedaży w Polsce trafiła topowa na chwilę obecną wersja Mustanga, czyli Shelby GT350? Na razie nie mamy żadnych informacji na ten temat. Nie wiemy także, czy gama Mustanga będzie w Polsce rozszerzana o jakiekolwiek wersje. Póki co musimy się więc cieszyć tym, co mamy. Autor na Twitterze,Robert Lorenc