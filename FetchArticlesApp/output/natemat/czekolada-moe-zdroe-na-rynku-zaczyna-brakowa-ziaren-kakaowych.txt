Lubicie czekoladę? Jeśli tak, mamy dla Was złą wiadomość. Jeszcze w tym roku czekoladowe wyroby najprawdopodobniej zdrożeją. Wzrost cen ma być spowodowany niedoborem ziaren kakaowych, których dostępna na rynku ilość może po raz pierwszy od 2010 roku nie sprostać popytowi. Tymczasem zapotrzebowanie na czekoladę, szczególnie na rynkach północnoamerykańskich oraz zachodnioeuropejskich, wciąż rośnie. Eksperci, na których wyliczenia powołuje się "The Wall Street Journal", twierdzą, że niedobór ziaren kakaowych będzie można odczuć jeszcze w tym roku. Kłopoty mogą się utrzymywać przez wiele tygodni, ponieważ susza, jaka dotknęła Afrykę Zachodnią, skąd pochodzi 70 procent ziaren, ograniczy następne zbiory. W trzecim kwartale tego roku ceny ziaren kakaowych podniosły się średnio o 21 procent. Drożeje także masło kakaowe, które również wykorzystuje się przy produkcji czekolady. Tymczasem popyt na wyroby czekoladowe rośnie. W Stanach Zjednoczonych tegoroczna konsumpcja czekolady ma wzrosnąć po raz pierwszy od 2008 roku. Jeszcze lepiej wyglądają trendy zachodnioeuropejskie. Na tamtejszych rynkach popyt na czekoladę rośnie nieprzerwanie od czterech lat. Coraz większe zapotrzebowanie ma wynikać z delikatnej poprawy ogólnej sytuacji gospodarczej. Szczególnie obiecująco zapowiada się przyszłość ciemnych czekolad, które zawierają mniej cukru niż czekolady mleczne, przez co łatwiej przekonują się do nich osoby dbające o linię czy zdrowie. Na reklamowanie zdrowotnych zalet czekolady pozwoliła nawet – na razie firmie Barry Callebaut – Komisja Europejska. Dzięki decyzji urzędników szwajcarski producent będzie mógł przekonywać, że spożywanie ciemnych czekolad, zawierających odpowiednie zestawienie flawanoli, korzystnie wpływa na układ krążenia. Na ciemne czekolady coraz odważniej stawiają także inni producenci. Amerykański gigant The Hershey Company zakupił w ostatnich latach prestiżowe marki Scharffen Berger i Dagoba, które specjalizują się w ciemnych czekoladach. Jednak to właśnie one, z racji większej zawartości ziaren kakaowych, są bardziej wrażliwe na wahania ich cen. Niemniej amatorzy czekolad, nawet tych ciemnych, nie powinni tracić nadziei. Shawn Hackett, prezes firmy konsultingowej Hackett Financial Advisors, przekonuje, że prognozy mówiące o wzroście cen są nazbyt pesymistyczne. Według niego po rozpoczęciu zbiorów w Afryce Zachodniej, kiedy na rynku pojawią się dokładniejsze dane dotyczące ich wielkości, które utną spekulacje, ceny ziaren kakaowych mogą nawet spaść. Zbiory rozpoczynają się w połowie października.,Tomasz BaliszewskiLubicie czekoladę? Jeśli tak, mamy dla Was złą wiadomość. Jeszcze w tym roku czekoladowe wyroby najprawdopodobniej zdrożeją. Wzrost cen ma być spowodowany niedoborem ziaren kakaowych, których dostępna na rynku ilość może po raz pierwszy od 2010 roku nie sprostać popytowi. Tymczasem zapotrzebowanie na czekoladę, szczególnie na rynkach północnoamerykańskich oraz zachodnioeuropejskich, wciąż rośnie. Eksperci, na których wyliczenia powołuje się "The Wall Street Journal", twierdzą, że niedobór ziaren kakaowych będzie można odczuć jeszcze w tym roku. Kłopoty mogą się utrzymywać przez wiele tygodni, ponieważ susza, jaka dotknęła Afrykę Zachodnią, skąd pochodzi 70 procent ziaren, ograniczy następne zbiory. W trzecim kwartale tego roku ceny ziaren kakaowych podniosły się średnio o 21 procent. Drożeje także masło kakaowe, które również wykorzystuje się przy produkcji czekolady. Tymczasem popyt na wyroby czekoladowe rośnie. W Stanach Zjednoczonych tegoroczna konsumpcja czekolady ma wzrosnąć po raz pierwszy od 2008 roku. Jeszcze lepiej wyglądają trendy zachodnioeuropejskie. Na tamtejszych rynkach popyt na czekoladę rośnie nieprzerwanie od czterech lat. Coraz większe zapotrzebowanie ma wynikać z delikatnej poprawy ogólnej sytuacji gospodarczej. Szczególnie obiecująco zapowiada się przyszłość ciemnych czekolad, które zawierają mniej cukru niż czekolady mleczne, przez co łatwiej przekonują się do nich osoby dbające o linię czy zdrowie. Na reklamowanie zdrowotnych zalet czekolady pozwoliła nawet – na razie firmie Barry Callebaut – Komisja Europejska. Dzięki decyzji urzędników szwajcarski producent będzie mógł przekonywać, że spożywanie ciemnych czekolad, zawierających odpowiednie zestawienie flawanoli, korzystnie wpływa na układ krążenia. Na ciemne czekolady coraz odważniej stawiają także inni producenci. Amerykański gigant The Hershey Company zakupił w ostatnich latach prestiżowe marki Scharffen Berger i Dagoba, które specjalizują się w ciemnych czekoladach. Jednak to właśnie one, z racji większej zawartości ziaren kakaowych, są bardziej wrażliwe na wahania ich cen. Niemniej amatorzy czekolad, nawet tych ciemnych, nie powinni tracić nadziei. Shawn Hackett, prezes firmy konsultingowej Hackett Financial Advisors, przekonuje, że prognozy mówiące o wzroście cen są nazbyt pesymistyczne. Według niego po rozpoczęciu zbiorów w Afryce Zachodniej, kiedy na rynku pojawią się dokładniejsze dane dotyczące ich wielkości, które utną spekulacje, ceny ziaren kakaowych mogą nawet spaść. Zbiory rozpoczynają się w połowie października.,Tomasz Baliszewski