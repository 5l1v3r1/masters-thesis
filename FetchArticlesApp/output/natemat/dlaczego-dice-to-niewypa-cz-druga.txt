Wczorajszy wpis o Dice+ wzbudził wiele skrajnych emocji i choć nie planowałem na dzisiaj publikacji żadnego materiału, to postanowiłem jednak trochę rozjaśnić mój punkt widzenia na ten produkt. Tym razem bez ironii, bo być może była ona zasadniczym problemem przy zrozumieniu przekazu. Jak powszechnie wiadomo, zaprojektowanie pseudolosowego generatora rzutów kością nie jest żadnym problemem nawet dla początkujących dla programistów. Cały kruczek polega jednak na tym, że taki twór nigdy nie zastąpi w pełni prawdziwej kostki do gry, z prostej przyczyny - zależny jest np. od aktualnej daty. Pytanie tylko, czy przeciętnemu graczowi robi to jakąkolwiek różnicę w rozgrywce w elektroniczne wydanie ulubionej planszówki. Śmiem uważać, że poza garstką fanatyków, nikt nie zwraca na to większej uwagi. Tworzenie specjalistycznych kontrolerów pod konkretne gatunki gier przerabialiśmy już niejednokrotnie w przypadku chociażby komputerów osobistych. Czy ktoś pamięta jeszcze takie wynalazki jak Razer Nostromo? Tutaj sytuacja jest analogiczna - od wielu lat funkcjonuje sprawdzone i wygodne rozwiązanie, które ktoś na siłę próbuje zmieniać i wpierać klientowi, że nowe urządzenie jest lepsze. Oferuje przy tym produkt, który ledwo można by nazwać prototypem, chociażby przez brak możliwości własnego projektowania wyglądu ścianek, wyboru koloru podświetlenia, czy konieczność ładowania przez port micro-USB - a to i tak za mało funkcji, by uzasadnić cenę gadżetu. Celowo nie wspominam tutaj o systemie anti-cheat, gdyż z definicji każdy wbudowany w grę generator pseudolosowy także zapobiega oszustwom. Wychodzę też z założenia, że jeśli mam podejrzenia co do uczciwości drugiego gracza, to po prostu nie zaczynam partii. Kolejna sprawa to sens montowania takiego systemu w sytuacji gdy w planszówkę na tablecie i tak raczej gramy siedząc vis-a-vis drugiej osoby. Tutaj dochodzimy do kolejnej wady projektu - zasadniczo planszówki na tablety czy inne urządzenia przenośne pomyślane są jako wygodniejsza alternatywa do wykorzystania np. w trakcie podróży. Wtedy przez ograniczoną przestrzeń kostka staje się znacznie mniej ergonomiczna niż wbudowany generator. Producent chwali się, że Dice+ naszpikowana jest nowoczesną technologią i współpracuje ze wszystkimi tabletami, smartfonami, laptopami i telewizorami. Jest to oczywisty marketingowy strzał w stopę i wprowadzanie nabywcy w błąd, gdyż chociażby w ostatnim przypadku można mówić tylko o tzw. Smart TV. Nie wydaje mi się także, by startowe tytuły dla Dice+ współpracowały np. z Linuxem czy OS X (na oficjalnej stronie nie ma na ten temat żadnej informacji). Nie oszałamia również liczba początkowych gier, nie mówiąc już o liczbie wydanych cyfrowych planszówek wykorzystujących kostki w ogóle. Nie zajmowałem się policzeniem wszystkich takich tytułów, ale podejrzewam, że jest ich 10, może 20 w sumie na wszystkie platformy docelowe, w większości jedynie na iPada. Rynek docelowy okazuje się więc prawie mikroskopijny. Wydaje się więc, że Q-Workshop próbuje wymyślić koło na swój własny, niestety nie do końca udany sposób. Nigdzie nie stwierdziłem, że pomysł elektronicznej kostki jako gadżetu tylko dla zapalonych planszówkowiczów nie ma przyszłości, ale na obecnym etapie, jest po prostu za wcześnie aby wypuszczać finalny produkt do sklepów i traktować go jako coś więcej niż ciekawostkę.,Rafał KimlaWczorajszy wpis o Dice+ wzbudził wiele skrajnych emocji i choć nie planowałem na dzisiaj publikacji żadnego materiału, to postanowiłem jednak trochę rozjaśnić mój punkt widzenia na ten produkt. Tym razem bez ironii, bo być może była ona zasadniczym problemem przy zrozumieniu przekazu. Jak powszechnie wiadomo, zaprojektowanie pseudolosowego generatora rzutów kością nie jest żadnym problemem nawet dla początkujących dla programistów. Cały kruczek polega jednak na tym, że taki twór nigdy nie zastąpi w pełni prawdziwej kostki do gry, z prostej przyczyny - zależny jest np. od aktualnej daty. Pytanie tylko, czy przeciętnemu graczowi robi to jakąkolwiek różnicę w rozgrywce w elektroniczne wydanie ulubionej planszówki. Śmiem uważać, że poza garstką fanatyków, nikt nie zwraca na to większej uwagi. Tworzenie specjalistycznych kontrolerów pod konkretne gatunki gier przerabialiśmy już niejednokrotnie w przypadku chociażby komputerów osobistych. Czy ktoś pamięta jeszcze takie wynalazki jak Razer Nostromo? Tutaj sytuacja jest analogiczna - od wielu lat funkcjonuje sprawdzone i wygodne rozwiązanie, które ktoś na siłę próbuje zmieniać i wpierać klientowi, że nowe urządzenie jest lepsze. Oferuje przy tym produkt, który ledwo można by nazwać prototypem, chociażby przez brak możliwości własnego projektowania wyglądu ścianek, wyboru koloru podświetlenia, czy konieczność ładowania przez port micro-USB - a to i tak za mało funkcji, by uzasadnić cenę gadżetu. Celowo nie wspominam tutaj o systemie anti-cheat, gdyż z definicji każdy wbudowany w grę generator pseudolosowy także zapobiega oszustwom. Wychodzę też z założenia, że jeśli mam podejrzenia co do uczciwości drugiego gracza, to po prostu nie zaczynam partii. Kolejna sprawa to sens montowania takiego systemu w sytuacji gdy w planszówkę na tablecie i tak raczej gramy siedząc vis-a-vis drugiej osoby. Tutaj dochodzimy do kolejnej wady projektu - zasadniczo planszówki na tablety czy inne urządzenia przenośne pomyślane są jako wygodniejsza alternatywa do wykorzystania np. w trakcie podróży. Wtedy przez ograniczoną przestrzeń kostka staje się znacznie mniej ergonomiczna niż wbudowany generator. Producent chwali się, że Dice+ naszpikowana jest nowoczesną technologią i współpracuje ze wszystkimi tabletami, smartfonami, laptopami i telewizorami. Jest to oczywisty marketingowy strzał w stopę i wprowadzanie nabywcy w błąd, gdyż chociażby w ostatnim przypadku można mówić tylko o tzw. Smart TV. Nie wydaje mi się także, by startowe tytuły dla Dice+ współpracowały np. z Linuxem czy OS X (na oficjalnej stronie nie ma na ten temat żadnej informacji). Nie oszałamia również liczba początkowych gier, nie mówiąc już o liczbie wydanych cyfrowych planszówek wykorzystujących kostki w ogóle. Nie zajmowałem się policzeniem wszystkich takich tytułów, ale podejrzewam, że jest ich 10, może 20 w sumie na wszystkie platformy docelowe, w większości jedynie na iPada. Rynek docelowy okazuje się więc prawie mikroskopijny. Wydaje się więc, że Q-Workshop próbuje wymyślić koło na swój własny, niestety nie do końca udany sposób. Nigdzie nie stwierdziłem, że pomysł elektronicznej kostki jako gadżetu tylko dla zapalonych planszówkowiczów nie ma przyszłości, ale na obecnym etapie, jest po prostu za wcześnie aby wypuszczać finalny produkt do sklepów i traktować go jako coś więcej niż ciekawostkę.,Rafał Kimla