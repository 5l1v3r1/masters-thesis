Poczta Polska zwyciężyła w konkursie na pocztowego operatora wyznaczonego do świadczenia usługi powszechnej na lata 2016-2025. Taką informację podał w środę organizator konkursu Urząd Komunikacji Elektronicznej (UKE). Oferta spółki została wysoko oceniona przez komisję konkursową i uzyskała 210 na 220 możliwych punktów. Obowiązek wybrania operatora wyznaczonego wynika z unijnego ustawodawstwa. W ten sposób Unia Europejska dba o to, by w warunkach liberalizującego się rynku pocztowego obywatele poszczególnych państw członkowskich mieli dostęp do wysokiej jakości usług pocztowych. Ponadto operator musi zadbać o zachowanie przystępnych cen i zapewnienie jednolitości zasad świadczenia usług na terenie całego kraju. Od podmiotów aspirujących do pełnienia funkcji operatora narodowego wymagane jest posiadanie określonej liczby placówek pocztowych i centrów rozdzielczych: urzędów, filii, agencji pocztowych. Unijne przepisy precyzyjnie regulują te aspekty. W przypadku miast jedna stała placówka musi przypadać na 6 tys. mieszkańców. Z kolei na terenach wiejskich obowiązek ten dotyczy każdych 85 km kw. Operator narodowy musi doręczać przesyłki i listy w każdy dzień roboczy i nie rzadziej niż pięć dni w tygodniu przy zachowaniu określonych prawem wskaźników przebiegu przesyłek. Ma też obowiązek dbać o wyznaczony procentowy udział skrzynek nadawczych umieszczanych w taki sposób i w takich miejscach, by korzystanie z nich było możliwe w przypadku osób niepełnosprawnych. Wreszcie do funkcji operatora wyznaczonego należy wykonywanie zadań zarówno na rzecz obronności i bezpieczeństwa państwa, jak i porządku publicznego. UKE uznał, że powyższe warunki spełnia tylko Poczta Polska. – Taki wynik konkursu jest potwierdzeniem, że Poczta Polska jest dziś jedynym podmiotem, który w sposób skuteczny i bezpieczny może świadczyć usługi pocztowe na tych samych warunkach na terenie całego kraju. To sukces wszystkich Pocztowców, którzy skutecznie realizują nową strategią Spółki i którzy uwierzyli w możliwość przeprowadzenia skutecznych zmian. Dzięki temu Poczta Polska jest dziś silną i nowoczesną firmą – podkreśla Jerzy Jóźkowiak, prezes Poczty Polskiej. – Nasza sieć placówek i solidni pracownicy, którzy zatrudniani są na umowach o pracę, to gwarancja jakości i niezawodności. Jesteśmy dumni, że przez kolejną dekadę będziemy pełnić tę zaszczytną funkcję – dodaje Jerzy Jóźkowiak. W konkursie udział wzięła także Polska Grupa Pocztowa (PGP). Jej oferta została jednak odrzucona na skutek niespełnienia wymogów formalnych. Jak przyznała w rozmowie z PAP prezes UKE Magdalena Gaj, w przypadku PGP brakowało wielu dokumentów przygotowanych według wzorów z dokumentacji konkursowej. W tym także opisu sieci placówek pocztowych, wykazu centrów rozdzielczych, informacji o ich wydajności, informacji o środkach transportu oraz świadectwa bezpieczeństwa przemysłowego. Komisja konkursowa badała obie oferty przez ponad miesiąc.,Monika PrzybyszPoczta Polska zwyciężyła w konkursie na pocztowego operatora wyznaczonego do świadczenia usługi powszechnej na lata 2016-2025. Taką informację podał w środę organizator konkursu Urząd Komunikacji Elektronicznej (UKE). Oferta spółki została wysoko oceniona przez komisję konkursową i uzyskała 210 na 220 możliwych punktów. Obowiązek wybrania operatora wyznaczonego wynika z unijnego ustawodawstwa. W ten sposób Unia Europejska dba o to, by w warunkach liberalizującego się rynku pocztowego obywatele poszczególnych państw członkowskich mieli dostęp do wysokiej jakości usług pocztowych. Ponadto operator musi zadbać o zachowanie przystępnych cen i zapewnienie jednolitości zasad świadczenia usług na terenie całego kraju. Od podmiotów aspirujących do pełnienia funkcji operatora narodowego wymagane jest posiadanie określonej liczby placówek pocztowych i centrów rozdzielczych: urzędów, filii, agencji pocztowych. Unijne przepisy precyzyjnie regulują te aspekty. W przypadku miast jedna stała placówka musi przypadać na 6 tys. mieszkańców. Z kolei na terenach wiejskich obowiązek ten dotyczy każdych 85 km kw. Operator narodowy musi doręczać przesyłki i listy w każdy dzień roboczy i nie rzadziej niż pięć dni w tygodniu przy zachowaniu określonych prawem wskaźników przebiegu przesyłek. Ma też obowiązek dbać o wyznaczony procentowy udział skrzynek nadawczych umieszczanych w taki sposób i w takich miejscach, by korzystanie z nich było możliwe w przypadku osób niepełnosprawnych. Wreszcie do funkcji operatora wyznaczonego należy wykonywanie zadań zarówno na rzecz obronności i bezpieczeństwa państwa, jak i porządku publicznego. UKE uznał, że powyższe warunki spełnia tylko Poczta Polska. – Taki wynik konkursu jest potwierdzeniem, że Poczta Polska jest dziś jedynym podmiotem, który w sposób skuteczny i bezpieczny może świadczyć usługi pocztowe na tych samych warunkach na terenie całego kraju. To sukces wszystkich Pocztowców, którzy skutecznie realizują nową strategią Spółki i którzy uwierzyli w możliwość przeprowadzenia skutecznych zmian. Dzięki temu Poczta Polska jest dziś silną i nowoczesną firmą – podkreśla Jerzy Jóźkowiak, prezes Poczty Polskiej. – Nasza sieć placówek i solidni pracownicy, którzy zatrudniani są na umowach o pracę, to gwarancja jakości i niezawodności. Jesteśmy dumni, że przez kolejną dekadę będziemy pełnić tę zaszczytną funkcję – dodaje Jerzy Jóźkowiak. W konkursie udział wzięła także Polska Grupa Pocztowa (PGP). Jej oferta została jednak odrzucona na skutek niespełnienia wymogów formalnych. Jak przyznała w rozmowie z PAP prezes UKE Magdalena Gaj, w przypadku PGP brakowało wielu dokumentów przygotowanych według wzorów z dokumentacji konkursowej. W tym także opisu sieci placówek pocztowych, wykazu centrów rozdzielczych, informacji o ich wydajności, informacji o środkach transportu oraz świadectwa bezpieczeństwa przemysłowego. Komisja konkursowa badała obie oferty przez ponad miesiąc.,Monika Przybysz