Prawdziwi kibice znowu cierpią przez kiboli. Mecz Ligi Mistrzów Legia Warszawa - Real Madryt zostanie rozegrany przy pustych trybunach. Organ odwoławczy UEFA nie zmienił decyzji. Karę nałożono za bójkę podczas spotkania z Borussią Dortmund. Legia Warszawa nie radzi sobie w Lidze Mistrzów. I to nie tylko z przeciwnikami (0:6 z Borussią Dortmund), ale też z własnymi kibicami, czy raczej kibolami. To przez nich stołeczny klub najbliższe spotkanie rozegra przy pustych trybunach. Ciało odwoławcze UEFA podtrzymało właśnie decyzję sprzed dwóch tygodni. Jest ona karą za burdę, którą grupka kiboli wszczęła podczas wspomnianego już meczu z Borussią.Już wcześniej władze klubu zapowiedziały, że szykują pozwy. Trafią do tych, przez których wszyscy jesteśmy świadkami kompromitacji stołecznego klubu w Lidze Mistrzów.,Kamil Sikora