W Melbourne rozpoczyna się prestiżowy festiwal Aussie Millions, który co roku przyciąga najlepszych pokerzystów. W Australii trwa obecnie lato. Dzisiaj, gdy wystartuje Aussie Millions, w Melbourne temperatura w ciągu dnia dojdzie nawet do 39 stopni Celsjusza. W kolejnych dniach zapowiada się ochłodzenie, ale temperaturę na pewno podbiją uczestnicy AM. Festiwal potrwa do 1. lutego. To już 19. edycja Aussie Millions. W pierwszym Main Evencie z wpisowym $1,000 triumfował Alex Horowitz, który pokonał 73 rywali i otrzymał w nagrodę $25,900. W ubiegłym roku w turnieju głównym za $10,000 zagrało 648 pokerzystów, a po tytuł i $1,385,000 sięgnął Manny Stavropoulos. Największy ME miał miejsce w 2007 roku, gdy do stołów zasiadło 747 pokerzystów (wygrał Gus Hansen). Festiwal zawdzięcza swoją popularność m.in. Joe Hachemowi, który w 2005 roku zwyciężył w Main Evencie WSOP. Dzięki temu, Australia doczekała się swojego własnego ,,pokerowego boomu”. O ile w Main Evencie Aussie Millions 2005 zagrały 263 osoby, to już rok później było to 418 osób. Od tego czasu najmniejsza liczba uczestników ME to 629 w 2013 roku. Ciekawostką jest fakt, że na 19 edycji, 10 razy w ME triumfowali Australijczycy, dwa razy Brytyjczycy Peter Costa, Tony Bloom), dwa razy Nowozelandczycy (Jamil Dia, Lee Nelson), Duńczyk, Rosjanin (Alex Kostritsyn), Kanadyjczyk (Ami Barer) i Malezyjczyk (Mervin Chan). Aussie Millions to festiwal, który można uznać za miejsce narodzin turniejów typu High Roller i Super HR. To właśnie podczas AM 2006 zadebiutował turnieju $100,000 Challenge, który wtedy był turniejem z największym wpisowym w historii pokera. W pierwszym turnieju zagrało dziesięciu pokerzystów, a po tytuł sięgnął John Juanda, który jako jedyny odszedł od stołu z nagrodą- na jego konto wpłynął $1,000,000. W kolejnych latach triumfowali tu m.in. Howard Lederer (2008), Dan Shak (2010) i Sam Trickett (2011). W 2011 roku organizatorzy ponownie zadziwili pokerowy świat i przygotowali turniej $250,000 Challenge. Zagrało w nim 20 osób, w tym biznesmeni Paul Phua, Richard Yong i Wang Qiang. Zwycięzcą został Erik Seidel. Jednak rekord należy do Phila Iveya, który wygrywał $250,000 Challenge w 2012, 2014 i 2015 roku. Suma nagród, które wygrał to ponad 6,25 mln dolarów. Do 2014 roku, Aussie Millions było największym niezależnym festiwalem pokerowym. Wtedy właśnie organizatorzy postanowili połączyć siły z PokerStars i AM stało się flagowym przystankiem cyklu Asia-Pacific Poker Tour. Pokerzyści, którzy będą mieli trochę wolnego czasu mogą wpaść na Australian Open. W tym roku pierwszy z turniejów Wielkiego Szlema rozegrany zostanie w dniach 18-31 stycznia. Na miłośników krykieta czeka natomiast Big Bash League. Półfinały zaplanowano na 21-22 stycznia, a finały od 24. stycznia. Jeśli jednak ktoś nie lubi sportu, to zawsze może zostać wewnątrz Crown Casino, gdzie znajduje się kilka znakomitych restauracji, w tym słynna Nobu. Najważniejsze turnieje na Aussie Millions 2016: -$25,000 Challenge- 22-23 stycznia -$10,000 Main Event- 24-31 stycznia -$100,000 Challenge- 24-30 stycznia -$250,000 Challenge- 31. stycznia- 1. luty .,Jakub Suszka