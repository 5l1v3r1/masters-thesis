Tegoroczna Wielkanoc była bardzo udana dla Macieja Kondraszuka. Polski pokerzysta zwyciężył w turnieju German Poker Tour Easter Edition. Turniej rozegrano w niewielkiej czeskiej wsi Rozvadov (zaledwie 821 mieszkańców), oddalonej od niemieckiej granicy o kilkadziesiąt kilometrów. Znajduje się tam największy pokerroom w Europie. W turnieju zagrało w sumie 270 pokerzystów, którzy wpłacili po €550. gracze dokonali 92 re-entry, więc w sumie mieliśmy opłacone 362 buy-in'y. Pula nagród wyniosła €200,000. W sumie było płatnych 40 miejsc, a najniższa nagroda miała wartość €1,117. Maciek za pokonanie rywali otrzymał €40,000. W swojej dotychczasowej karierze, Polak wygrał w turniejach live $103,371 (wliczając nagrodę z tego turnieju). Jego poprzedni największy sukces to 2. miejsce w turnieju €249 Poker Belgique Masters (€14,312). Podczas ostatniej edycji German Championship of Poker zajął 6. miejsce (€9,000). Niedługo Maciek zagra w turnieju German Poker Days Festival w Rozvadovie. Wyniki German Poker Tour Easter Edition 1. Maciej Kondraszuk- €40.072* 2. 'El Mariachi'- €35.316* 3. 'Alamdari A.'- €8.335* 4. Thomas Zurek- €13.524 5. 'ggbn'- €9.800 6. Tobias Schwarzenbach- €7.448 7. Ivan Herz- €5.488 8. Dominik Bauer- €4.116 9. Martin Mečiar- €3.332 *gracze zawarli 3-osobowy deal Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka