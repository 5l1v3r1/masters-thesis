Prawdziwa włoska pizza z pieca. Takich ulotek mieszkańcy Krakowa już niedługo nie znajdą w skrzynkach na listy i za wycieraczkami samochodów. Wszystkiemu winien smog, który od lat zatruwa życie mieszkańcom stolicy Małopolski. W przyszłym tygodniu sejmik województwa małopolskiego ma głosować nad uchwałą antysmogową. Jej tekst jest już przygotowany i prawdopodobnie zostanie przyjęta przez radnych. Projekt zakłada duże zmiany, które uderzą m.in. w pizzerie. Smog w Krakowie jest tak groźny, że całkowicie zakazane ma zostać palenie węglem i drewnem. Dotyczyć to ma również domowe kominki rekreacyjne, jak i rządzenia wykorzystywane do gotowania i pieczenia. Włączone są w to piece na drewno w pizzeriach. Niestety krakowscy fani pizzy niedługo będą mogli się cieszyć prawdziwie włoskim smakiem. Uchwała ma wejść w życie już 1 września 2019 roku. Wtedy też trójkącik pepperoni zjedzony pod Wawelem nie będzie taki chrupiący i aromatyczny. źródło: dziennikpolski24.pl,Piotr Celej