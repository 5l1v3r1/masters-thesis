Na Malcie rozegrano pierwszą edycję Global Poker Masters. Rozgrywki te w zamierzeniu twórców mają być pokerowym odpowiednikiem tenisowego Pucharu Davisa oraz golfowego Pucharu Rydera. Poker, podobnie jak tenis czy golf to sport wybitnie indywidualny. W przeszłości podejmowano próby rozgrywania turniejów drużynowych, ale kończyły się one porażką. Tym razem powinno być inaczej. GPM to pomysł biznesmena Alexa Dreyfusa, który jest właścicielem Global Poker Index (odpowiednik np. tenisowych rankingów) i od ponad 20 lat działa w branży pokerowej. Pokerzyści zdobywają punkty do GPI grając w turniejach pokerowych na całym świecie. Ilość punktów to wypadkowa miejsca zajętego w turnieju, ilości rywali oraz wysokości wpisowego. W GPM zagrało 8 najlepszych drużyn wyłonionych na podstawie rankingu Global Poker Index. W każdej drużynie było 5 pokerzystów- 4 sklasyfikowanych najwyżej w danym kraju i 1 z dziką kartą. Pierwszego dnia rozgrywek odbyło się 5 rund. W każdej rundzie rozgrywano 5 oddzielnych turniejów (nazywanych Sit and Go)- przy stole siedziało 8 osób, czyli po jednej z każdej drużyny i grano do wyłonienia zwycięzcy na każdym stole. Tak więc, każdy zagrał z każdym. Za zwycięstwo w każdym miniturnieju, drużyna otrzymywała 9,000 punktów (2. miejsce- 5,000 pkt; 3. miejsce- 2,000 pkt; 4. miejsce- 1,000 pkt; reszta zero). Początkowo najsłabiej radziła sobie Ukraina. Jednak dzięki doskonałej 4. rundzie, pokerzyści z tego kraju prześcignęli Wielką Brytanią. W ostatniej rundzie, Ukraina zdobyła kolejne punkty i Dzień 1 zakończyła ostatecznie na 6. miejscu. Klasyfikacja przedstawiała się następująco: 1. USA- 118,000 (68,000 zdobyte w D1 +50,000 za pozycję lidera) 2. Niemcy- 67,000 3. Włochy- 62,000 4. Rosja- 60,000 5. Francja- 52,000 6. Ukraina- 50,000 7. Kanada- 43,000 8. Wielka Brytania- 23,000 Po 1. dniu gry odpadła Wielka Brytania, która zdobyła najmniej punktów. USA automatycznie awansowały do półfinału. W ćwierćfinałach zagrały zespoły z miejsc 2-7. Ukraińcy walczyli z Włochami, Francuzi z Rosjanami, a Kanadyjczycy z Niemcami. Ćwierćfinały wyglądały tak, że wewnątrz każdej pary krajów rozgrywano po trzy heads-up’y (czyli mecze 1-na-1; w każdym grali inni zawodnicy). Zawodnik, który wygrywał heads-up zdobywał dla swojego kraju punkty. Początkowo w najgorszej sytuacji byli Kanadyjczycy, którzy musieli odrobić sporo strat punktowych do rywali i liczyć na porażkę jednego z Francuzów. Wszystko ułożyło się po ich myśli i to Francja zajęła ostatnie miejsce i odpadła z dalszej rywalizacji. Punkty po ćwierćfinałach: 1. USA- 118,000 (590 big blindów w półfinale) 2. Rosja- 111,000 (555) 3. Niemcy- 101,000 (505) 4. Ukraina- 84,000 (420) 5. Włochy- 79,000 (395) 6. Kanada- 60,000 (300) 7. Francja- eliminacja W półfinale zasady były następujące: Każda z drużyn otrzymała tyle żetonów, ile punktów zebrała (czyli np. USA 118,000 żetonów). Następnie odbył się jeden turniej w formacie 6-max (6 osób przy jednym stole). Każda z drużyn mogła wykorzystać jednego zawodnika przez minimum 20 minut. Zawodnika można było także zmienić podczas wejścia nowego poziomu blindów. Zawodnik, który miał do podjęcia trudną decyzję, mógł skorzystać z dodatkowego 2-minutowego czasu i skonsultować się z kolegami z zespołu. Półfinał mógł trwać maksymalnie 5 godzin. Na 6. miejscu odpadli Ukraińcy, a na kolejnych Kanada, Niemcy i USA. W finale spotkali się Włosi oraz Rosjanie. Finałowa rozgrywka miała następujące zasady: Rozegrano 5 heads-up’ów. Każdy z zawodników otrzymywał stack (ilość żetonów) odpowiadający liczbie punktów zdobytych wcześniej przez drużynę. Każdy z Włochów miał więc po 404,900 żetonów. Rosjanie po 148,100 żetonów. Drużyna, której zawodnicy wygrali 3 heads-up'y, sięgnęła po tytuł. Włosi nie dali szans rywalom i wygrali 3-0. W nagrodę, mistrzowie otrzymali pamiątkowe puchary oraz zegarki z limitowanej edycji od luksusowej firmy zegarmistrzowskiej Roger Dubuis. 25. marca, podczas gali wręczenia European Poker Awards poznamy także nazwisko pokerzysty, który zdobył tytuł MVP Global Poker Masters. Przez dwa dni trwania GPM, relację ,, na żywo” z rozgrywek obejrzało w serwisie Twitch prawie 1,2 miliona osób z całego świata. To podobny wynik do tego, ile osób w USA oglądało w listopadzie 2014 roku relację w telewizji ESPN z finału Main Eventu WSOP. A za kilka dni wrzucę na blog moją opinię dotyczącą GPM- co mi się spodobało, a czego zabrakło/ co bym zmienił. Wyniki Global Poker Masters 2015: 1) Włochy 2) Rosja 3) USA 4) Niemcy 5) Kanada 6) Ukraina 7) Francja 8) Wielka Brytania,Jakub Suszka