Komisja Europejska w swojej decyzji z 30 lipca dała zielone światło dla deregulacji rynku szerokopasmowego internetu w Polsce. Opinia KE była ostatnim elementem, na który czekało UKE, by wprowadzić deregulację w życie. Jak zapowiada prezes UKE Magdalena Gaj, Polacy odczują skutki uwolnienia internetu już w przyszłym roku. Deregulacja od zaraz Przypomnijmy, że w 2007 roku UKE nałożyło na Orange obowiązek udostępniania swojej infrastruktury szerokopasmowego internetu innym operatorom. Miało to służyć rozwinięciu konkurencji na tym rynku i upowszechnieniu internetu. W 76 gminach cel ten został już spełniony i UKE uznało, że należy zdjąć regulacyjne kajdany z Orange – by firma ta mogła inwestować w nowe łącza, co obecnie jej się nie opłaca, gdyż od razu musiałaby udostępniać je innym. W ten sposób operatorzy korzystający z infrastruktury Orange sprzedawaliby szybszy internet, ale taniej niż samo Orange – bo nie ponoszą kosztów utrzymania infrastruktury. To powoduje, że Orange nie opłaca się inwestować, a że jest to w zasadzie jedyna firma zdolna wyłożyć gigantyczne środki niezbędne do realizacji celów Europejskiej Agendy Cyfrowej, UKE chce teraz zderegulować rynek w 76 gminach, gdzie odpowiedni poziom konkurencji został osiągnięty. Argumenty UKE za deregulacją Komisja Europejska uznała za słuszne i dała swój akcept na zdjęcie z Orange regulacyjnego obciążenia. Komisja daje zielone światło Jak informuje UKE, „decyzja Komisji oznacza, iż zgodziła się ona z argumentacją przedstawioną przez Prezesa UKE, że deregulacja przyczyni się do zwiększenia inwestycji, a konkurencja na tych wskazanych obszarach jest efektywna”. Przy tak ogromnych potrzebach inwestycyjnych na rynku telekomunikacyjnym regulacje powinny być racjonalne i precyzyjnie ukierunkowane. Nie możemy sobie pozwolić na regulacje dla samego regulowania, tam gdzie pozycja dominująca nie występuje - dodaje Magdalena Gaj. Jak podkreśla prezes UKE, Orange zapewne w pierwszej kolejności będzie inwestować na obszarach zderegulowanych. Oczywiście, Komisja zgłosiła polskiemu regulatorowi swoje uwagi odnośnie deregulacji. UKE teraz je przeanalizuje i finalną wersję decyzji przekaże do uzgodnienia z prezesem UOKiK. Po uwzględnieniu uwag UOKiK, UKE planuje wydać decyzję o deregulacji już we wrześniu 2014.,Michał WąsowskiKomisja Europejska w swojej decyzji z 30 lipca dała zielone światło dla deregulacji rynku szerokopasmowego internetu w Polsce. Opinia KE była ostatnim elementem, na który czekało UKE, by wprowadzić deregulację w życie. Jak zapowiada prezes UKE Magdalena Gaj, Polacy odczują skutki uwolnienia internetu już w przyszłym roku. Deregulacja od zaraz Przypomnijmy, że w 2007 roku UKE nałożyło na Orange obowiązek udostępniania swojej infrastruktury szerokopasmowego internetu innym operatorom. Miało to służyć rozwinięciu konkurencji na tym rynku i upowszechnieniu internetu. W 76 gminach cel ten został już spełniony i UKE uznało, że należy zdjąć regulacyjne kajdany z Orange – by firma ta mogła inwestować w nowe łącza, co obecnie jej się nie opłaca, gdyż od razu musiałaby udostępniać je innym. W ten sposób operatorzy korzystający z infrastruktury Orange sprzedawaliby szybszy internet, ale taniej niż samo Orange – bo nie ponoszą kosztów utrzymania infrastruktury. To powoduje, że Orange nie opłaca się inwestować, a że jest to w zasadzie jedyna firma zdolna wyłożyć gigantyczne środki niezbędne do realizacji celów Europejskiej Agendy Cyfrowej, UKE chce teraz zderegulować rynek w 76 gminach, gdzie odpowiedni poziom konkurencji został osiągnięty. Argumenty UKE za deregulacją Komisja Europejska uznała za słuszne i dała swój akcept na zdjęcie z Orange regulacyjnego obciążenia. Komisja daje zielone światło Jak informuje UKE, „decyzja Komisji oznacza, iż zgodziła się ona z argumentacją przedstawioną przez Prezesa UKE, że deregulacja przyczyni się do zwiększenia inwestycji, a konkurencja na tych wskazanych obszarach jest efektywna”. Przy tak ogromnych potrzebach inwestycyjnych na rynku telekomunikacyjnym regulacje powinny być racjonalne i precyzyjnie ukierunkowane. Nie możemy sobie pozwolić na regulacje dla samego regulowania, tam gdzie pozycja dominująca nie występuje - dodaje Magdalena Gaj. Jak podkreśla prezes UKE, Orange zapewne w pierwszej kolejności będzie inwestować na obszarach zderegulowanych. Oczywiście, Komisja zgłosiła polskiemu regulatorowi swoje uwagi odnośnie deregulacji. UKE teraz je przeanalizuje i finalną wersję decyzji przekaże do uzgodnienia z prezesem UOKiK. Po uwzględnieniu uwag UOKiK, UKE planuje wydać decyzję o deregulacji już we wrześniu 2014.,Michał Wąsowski