Bez kopyt nie ma konia jak mówi przysłowie a dla osób czynnie uprawiających fitness podstawą jest wygodne obuwie, które w odpowiedni sposób zabezpieczy stopę oraz całą kończynę przed urazami. Jest to kwestia istotna już od pierwszego uczestnictwa i w tym wypadku nie należy zwlekać z nabyciem takiego produktu. Nawet jeśli myślimy, że na zajęcia nie będziemy uczęszczać regularnie, to jedna para porządnych sportowych butów przyda się każdej osobie. Tym bardziej, że trafny wybór wpływa na komfort wykonywania ćwiczeń. Jest to bardzo ważne już w okresie nabywania podstawowych kompetencji w dziedzinie fitness. Na co zwrócić uwagę Podczas użytkowania liczy się przede wszystkim subiektywne odczucie komfortu. Dlatego dość ważna jest możliwość przymierzenia wybranej pary. Ponadto but nie powinien uciskać stopy w żadnym miejscu, ale też nie powinien dawać jej zbyt dużego luzu. Podeszwa obuwia treningowego przeznaczonego na lekcje fitness jest wytrzymała i elastyczna. Nie musi być tak gruba jak w butach do biegania, ale istotna jest jej moc i możliwość zapewnienia odpowiedniej amortyzacji. Musi być również odpowiednio wyprofilowana (a nie całkiem płaska). Dopiero taka podeszwa spełnia właściwie swoje funkcje. Tył buta odpowiedzialny jest za odpowiednie „trzymanie” stopy oraz ochronę, szczególnie ścięgna Achillesa, które dość często ulega kontuzjom. Zapiętek powinien sięgać kostki. Wszystko razem przeciwdziała skręceniom oraz zwichnięciom stawów. Oddychające materiały zapewniają stopie właściwy przewiew. Jest to istotne z punktu widzenia wykonywanej przez nią pracy oraz obecność bardzo dużej liczby gruczołów potowych (epokrynowych). Są one odpowiedzialne za termoregulację i możemy być pewni, że mechanizm ten zadziała na lekcji aerobiku. Praktycznie i estetycznie Na rynku istnieje wiele modeli i wzorów. Buty w sklepach sportowych, oznakowanych jako obuwie fitness zaprojektowane zostały z myślą o ich wykorzystaniu w określonym środowisku oraz ze sprecyzowanym przeznaczeniem. Nie ma potrzeby kupować kilku różnych par, by dostosować je dodatkowo do charakteru samych zajęć aerobiku. Można natomiast sugerować się własnymi preferencjami kolorystycznymi. W ten sposób stanowią dodatkową motywowację, włączając tryb „turbodoładowania” w umyśle zadowolonego ćwiczącego. ,Magda Piestrzyńska