Bilguun Ariunbaatar przechodzi do Radia Zet. Popularny satyryk, znany głównie ze współpracy z Szymonem Majewskim będzie od połowy października prowadził własną poranną audycję. Jego rozmówcami zostaną polskie gwiazdy. Bilguun Ariunbaatar poprowadzi w Radiu ZET audycję "Szybki Bill". Ma to być poranny program. Jego start zapowiada się na połowę października. Jak podaje portal wirtualnemedia.pl w swoich audycjach Bilguun Ariunbataar będzie rozmawiał z gwiazdami. Prace nad dokładnym planem programu wciąż trwają. Zobacz też: Szymon Majewski o swoim show: Od 1,5 roku nie lubiłem robić tego programu Bilguun Ariunbaatar to satyryk i dziennikarz mongolskiego pochodzenia. Największą rozpoznawalność przyniosła mu współpraca z Szymonem Majewskim. W jego programie Bilguun Ariubaatar był m.in. reporterem fikcyjnej stacji telewizyjnej U1 Bator, prowadził z Majewskim program HDw3D, brał udział w XIII edycji tańca gwiazdami. Źródło: wirtualnemedia.pl,Krzysztof Majdan