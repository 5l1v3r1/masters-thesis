Nie martwcie się, ten suflet Wam nie opadnie :) Dzięki ziemniakom będzie sztywny i każdemu z Was się uda! Składniki: sos 200 ml śmietany 30% 200 ml wywaru warzywnego 3 łyżki startego sera Cheddar 5 dag szynki gotowanej 50 ml białego wytrawnego wina 1 łyżeczka masła sól, pieprz masa 150 g zielonej fasolki 3 szt. ziemniaków 50 ml śmietany 30% 2 szt. jaj 2 łyżki masła 1 łyżeczka mąki ziemniaczanej sól, pieprz Pokrojone ziemniaki ugotujcie w osolonej wodzie i odparujcie w garnku. Fasolkę obgotujcie w osolonym wrzątku, przelejcie zimną wodą i osuszcie. Kokilki wyłóżcie aluminiową folią, łatwiej potem wyciągniecie suflety. Foremki grubo wysmarujcie masłem i wyłóżcie brzegi strączkami fasoli, jeden ciasno obok drugiego. Ziemniaki rozgniećcie widelcem, dodajcie mąkę ziemniaczaną, sól, pieprz i wymieszajcie na kremową masę z kieliszkiem śmietany. Oddzielcie białko od żółtka. Wymieszajcie żółtko z masą ziemniaczaną, białko ubijcie ze szczyptą soli na sztywną pianę i też ostrożnie wymieszajcie z masą. Napełnijcie kokilki masą i pieczcie 18 minut w piekarniku rozgrzanym do 180’C. Aby przygotować sos: wymieszajcie wywar warzywny z resztą śmietany i zagotujcie. Dodajcie straty ser i poczekajcie aż się stopi w sosie. Dodajcie białe wino i jeszcze raz zagotujcie. Przyprawcie do smaku solą i pieprzem. Tuż przed podaniem zmiksujcie sos, aby nabrał puszystości. Szynkę pokrójcie w kostkę i podsmażcie na niewielkiej ilości masła. Suflety wyjmijcie delikatnie z kokilek, usuwając folię aluminiową, wyłóżcie na talerz razem z kostkami szynki. Wylejcie kilka łyżek sosu. Smacznego!,eintopf