Ta historia jest piękna i brzmi jak z bajki. W 2008 roku słynny pływak Michael Phelps przyjechał na zgrupowanie do Singapuru. Kiedy usłyszał o tym 13-letni pasjonat pływania Joseph Schooling, zapragnął mieć zdjęcie z idolem, które teraz, z okazji spektakularnego sukcesu Singapurczyka obiegło sieć. Amerykanin Michael Phelps jest żywą legendą pływactwa. Na swoim koncie ma już 24 złote medale olimpijskie. Sportowiec zapowiedział, że Igrzyska w Rio będą jego ostatnimi, ponieważ czuje się zmęczony i wie, że musi ustąpić miejsca młodym talentom. Takim jak Schooling. W nocy z piątku na sobotę 21-letni Singapurczyk zdobył złoty medal w finale w stylu motylkowym na 100 m. Phelps był słabszy, na dodatek zajął drugie miejsce ex aequo z Chadem Le Closem z RPA i z Laszlo Csehem z Węgier. Złoto Schoolinga jest jego największym dotychczasowym sukcesem i pierwszym złotym medalem Singapuru w Rio. Satysfakcja i radość młodego pływaka musiała być naprawdę duża. Z pewnością myślał o momencie, kiedy jako 13-latek zapozował do zdjęcia ze swoim idolem. Po zawodach przyznał, że ma nadzieję, że Amerykanin wstrzyma się z decyzją o zakończeniu kariery, ponieważ chciałyby z nim jeszcze porywalizować.,Barbara Kaczmarczyk