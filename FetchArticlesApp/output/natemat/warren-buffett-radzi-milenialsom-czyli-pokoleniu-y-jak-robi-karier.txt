Należysz do generacji Y, czyli masz 18-27 lat, i szukasz pracy lub nie jesteś zadowolony / zadowolona z obecnego stanowiska? Miliarder Warren Buffett ma dla Ciebie kilka rad, dzięki którym Twoje perspektywy zawodowe mogą się polepszyć. W wywiadzie udzielonym serwisowi Levo League Buffett, który od lat znajduje się w czołówce najbogatszych ludzi świata, przedstawił członkom generacji Y kilka rad dotyczących prowadzenia kariery zawodowej. Portal Business Insider zebrał je w dziewięć punktów. 1. Znajdź swoją pasję. – Nigdy nie ustawaj w poszukiwaniu pracy, która będzie cię pasjonować. Postaraj się znaleźć zajęcie, które byś wybrał, będąc kompletnie niezależnym finansowo. Zapomnij o wynagrodzeniu. Kiedy obracasz się wśród ludzi, których kochasz, robiąc to, co kochasz, jesteś w najlepszej z możliwych sytuacji - zaznaczył Buffett. 2. Uważaj, na kim się wzorujesz. – Jeśli powiesz mi, kim są twoi bohaterowie, powiem ci, jak skończysz. Posiadanie właściwych bohaterów jest naprawdę ważne. Miałem wielkie szczęście, że natrafiłem w swoim życiu na mniej więcej tuzin ważnych bohaterów. Żaden z nich mnie nie zawiódł. Obracaj się w towarzystwie ludzi lepszych od siebie. Podążysz w kierunku wyznaczonym przez grupę, w której się znajdujesz – powiedział miliarder. 3. Naucz się efektywnie komunikować. Buffett przyznał, że w młodości odczuwał silny lęk przed wystąpieniami publicznymi. W końcu, tuż po uzyskaniu tytułu magistra nauk ekonomicznych, zapisał się jednak na kurs zawodowy, który pozwolił mu pokonać paraliżujący strach. 4. Rozwijaj dobre cechy. – Wzoruj się na osobie, która ma dobre zwyczaje, jest pogodna, hojna, docenia pracę innych ludzi. Przyjrzyj się cechom, które podziwiasz u innych ludzi, i zastanów się, która z nich nie może stać się twoim udziałem. Prawda jest taka, że możesz mieć je wszystkie – przekonywał inwestor. 5. Naucz się mówić "nie". – Nie będziesz kontrolował swojego czasu, dopóki nie będziesz potrafił mówić "nie". Nie możesz pozwolić, by inni ludzie planowali twoje życie – podkreślił Buffett. 6. Nie pracuj dla człowieka, który nie zapłaci ci uczciwie. Miliarder stwierdził, że najprawdopodobniej w ogóle nie chciałby pracować u kogoś, kto nie traktuje równo pracowników wykonujących w podobny sposób tożsame zadania. – Jeśli ktoś jest niesprawiedliwy w kwestii wynagrodzenia, to będzie najprawdopodobniej nieuczciwy względem ciebie także na setki innych sposobów – zauważył. 7. Bądź ambitny. Buffett porównał karierę zawodową do jazdy pociągiem. Według niego należy wsiadać do tych składów, które dają możliwość szybkiego przemieszczania się, cały czas myśląc, co można zrobić, by jechać z jeszcze większą prędkością. Dlatego, jak zaznaczył, warto wybierać te branże, które niemal zawsze oferują więcej możliwości od innych. 8. Naucz się jak najwięcej o swojej branży. Miliarder czyta przez sześć godzin dziennie, ponieważ wierzy, że stymulowanie intelektu pomaga w rozwiązywaniu różnych problemów, także tych zawodowych. – Wiedziałem wiele o tym, co robię, gdy miałem 20 lat. Dużo czytałem i chciałem nauczyć się wszystkiego, co tylko mogłem przyswoić, o przedmiocie mojej aktywności – powiedział. 9. Jeśli jesteś młodą kobietą, znajdź mężczyzn mentorów. Według Buffetta młode kobiety, które chcą odnieść sukces, powinny mieć mężczyzn mentorów, gotowych do dzielenia się cennymi radami zawodowymi. Dlaczego mężczyzn? Bo panowie wciąż stanowią większość szefów. Przełożeni przeważnie chętnie przekazują swoją wiedzę tym podwładnymi, którzy wykazują się zaangażowaniem, robiąc cały czas "coś ekstra". Z tego powodu warto w miejscu pracy przejawiać inicjatywę i nie bać się dodatkowych zadań. źródło: Business Insider,Tomasz BaliszewskiNależysz do generacji Y, czyli masz 18-27 lat, i szukasz pracy lub nie jesteś zadowolony / zadowolona z obecnego stanowiska? Miliarder Warren Buffett ma dla Ciebie kilka rad, dzięki którym Twoje perspektywy zawodowe mogą się polepszyć. W wywiadzie udzielonym serwisowi Levo League Buffett, który od lat znajduje się w czołówce najbogatszych ludzi świata, przedstawił członkom generacji Y kilka rad dotyczących prowadzenia kariery zawodowej. Portal Business Insider zebrał je w dziewięć punktów. 1. Znajdź swoją pasję. – Nigdy nie ustawaj w poszukiwaniu pracy, która będzie cię pasjonować. Postaraj się znaleźć zajęcie, które byś wybrał, będąc kompletnie niezależnym finansowo. Zapomnij o wynagrodzeniu. Kiedy obracasz się wśród ludzi, których kochasz, robiąc to, co kochasz, jesteś w najlepszej z możliwych sytuacji - zaznaczył Buffett. 2. Uważaj, na kim się wzorujesz. – Jeśli powiesz mi, kim są twoi bohaterowie, powiem ci, jak skończysz. Posiadanie właściwych bohaterów jest naprawdę ważne. Miałem wielkie szczęście, że natrafiłem w swoim życiu na mniej więcej tuzin ważnych bohaterów. Żaden z nich mnie nie zawiódł. Obracaj się w towarzystwie ludzi lepszych od siebie. Podążysz w kierunku wyznaczonym przez grupę, w której się znajdujesz – powiedział miliarder. 3. Naucz się efektywnie komunikować. Buffett przyznał, że w młodości odczuwał silny lęk przed wystąpieniami publicznymi. W końcu, tuż po uzyskaniu tytułu magistra nauk ekonomicznych, zapisał się jednak na kurs zawodowy, który pozwolił mu pokonać paraliżujący strach. 4. Rozwijaj dobre cechy. – Wzoruj się na osobie, która ma dobre zwyczaje, jest pogodna, hojna, docenia pracę innych ludzi. Przyjrzyj się cechom, które podziwiasz u innych ludzi, i zastanów się, która z nich nie może stać się twoim udziałem. Prawda jest taka, że możesz mieć je wszystkie – przekonywał inwestor. 5. Naucz się mówić "nie". – Nie będziesz kontrolował swojego czasu, dopóki nie będziesz potrafił mówić "nie". Nie możesz pozwolić, by inni ludzie planowali twoje życie – podkreślił Buffett. 6. Nie pracuj dla człowieka, który nie zapłaci ci uczciwie. Miliarder stwierdził, że najprawdopodobniej w ogóle nie chciałby pracować u kogoś, kto nie traktuje równo pracowników wykonujących w podobny sposób tożsame zadania. – Jeśli ktoś jest niesprawiedliwy w kwestii wynagrodzenia, to będzie najprawdopodobniej nieuczciwy względem ciebie także na setki innych sposobów – zauważył. 7. Bądź ambitny. Buffett porównał karierę zawodową do jazdy pociągiem. Według niego należy wsiadać do tych składów, które dają możliwość szybkiego przemieszczania się, cały czas myśląc, co można zrobić, by jechać z jeszcze większą prędkością. Dlatego, jak zaznaczył, warto wybierać te branże, które niemal zawsze oferują więcej możliwości od innych. 8. Naucz się jak najwięcej o swojej branży. Miliarder czyta przez sześć godzin dziennie, ponieważ wierzy, że stymulowanie intelektu pomaga w rozwiązywaniu różnych problemów, także tych zawodowych. – Wiedziałem wiele o tym, co robię, gdy miałem 20 lat. Dużo czytałem i chciałem nauczyć się wszystkiego, co tylko mogłem przyswoić, o przedmiocie mojej aktywności – powiedział. 9. Jeśli jesteś młodą kobietą, znajdź mężczyzn mentorów. Według Buffetta młode kobiety, które chcą odnieść sukces, powinny mieć mężczyzn mentorów, gotowych do dzielenia się cennymi radami zawodowymi. Dlaczego mężczyzn? Bo panowie wciąż stanowią większość szefów. Przełożeni przeważnie chętnie przekazują swoją wiedzę tym podwładnymi, którzy wykazują się zaangażowaniem, robiąc cały czas "coś ekstra". Z tego powodu warto w miejscu pracy przejawiać inicjatywę i nie bać się dodatkowych zadań. źródło: Business Insider,Tomasz Baliszewski