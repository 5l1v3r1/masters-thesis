Jonathan Bredin w ostatnich dniach zyskał spory rozgłos wśród pokerowej społeczności. Chory na porażenie mózgowe pokerzysta wygrał turniej ANZPT Queenstown i zgarnął nagrodę w wysokości 75 tysięcy dolarów. Czy należy go traktować w specjalny sposób? To jak na razie jego największy sukces. Turniej w Queenstown był jego pierwszym tak dużym występem, do tej pory grywał w małych turniejach w Melbourne, skąd pochodzi. W drodze po ten sukces pokonał 126 innych zawodników. Aby grać w pokera potrzebuje specjalnie przystosowanego iPada, a także osoby towarzyszącej, która będzie przy stole ogłaszać jego decyzje dotyczące zagrań (np. sprawdzenie, podbicie, spasowanie). Co ciekawe, w finałowym rozdaniu, jego para króli pokonała ,,rękę” przeciwnika- te same karty, w tym samym kolorze Jonathan ma wytatuowane na ramieniu. Dzięki zarobionym pieniądzom, Jonathan zamierza kupić samochód specjalnie przystosowany dla osób z jego chorobą. Zamierza także dalej grać w turniejach pokerowych w Australii, Nowej Zelandii oraz Azji. Oby z podobnym rezultatem, jak w Queenstown. Jednak przy okazji, w środowisku pokerowym zaczyna rodzić się dyskusja. Czy pokerzystów, którzy są niepełnosprawni lub np. niedowidzą należy traktować w specjalny sposób? To znaczy, czy należy podkreślać, że to bardzo niezwykły sukces, który został odniesiony pomimo przeciwności losu? Jasne, że takie historie wspaniale sprzedają się w mediach, ale... ,,Niepełnosprawny wygrywa turniej pokerowy!” lub ,,Niezwykły triumf w pokerze”- jestem w stanie wyobrazić sobie takie tytuły w niektórych pozapokerowych portalach. Głos w tej sprawie zabrał Andrew Schupick- prawie niewidomy pokerzysta, który problem zna z codziennego życia. Pisze on m.in. . Pełna zgoda, turniej pokerowy to trudny test dla każdego gracza. Niezależnie od tego, czy jesteś zdrowy, czy nie masz nóg lub nie słyszysz. W pokerze, jak w mało której grze liczą się tylko umiejętności, to, co siedzi w głowie. Ograniczenia fizyczne nie mają tu nic do gadania. Wystarczy sprawny umysł. Dalej Andrew pisze. Rzeczywiście, nikt, kto zasiądzie do pokerowego stołu nie chce czuć się wyróżniony, namaszczony przez innych. Nawet, jeśli przyświecają im dobre intencje. Jednak ludzie w pełni zdrowi nie zdają sobie sprawy, że swoim zachowaniem właśnie zniechęcają np. niepełnosprawnych do gry. Tak było właśnie w przypadku Andrew, który z powodu specjalnego traktowania przez innych graczy, zrezygnował z gry w pokera w kasynach i zaczął grać w pokera internetowego. Podobnie sprawa ma się z kobietami. Robienie wielkiego szumu, z faktu, że kobieta wygrywa turniej jest bez sensu. O jej zwycięstwie zdecydowały umiejętności pokerowe, a nie to, czy jest piękna i dowcipna. Mnie osobiście zawsze cieszy fakt, gdy kobieta wygrywa turniej pokerowy. Ale tylko dlatego, że to pokazuje, że coraz więcej kobiet przekonuje się do tej gry i rosną ich umiejętności. A to jest dobre dla samej gry. Do tej pory kobiet w pokerze było mało, często decydowała opinia, że jednak nie zagra w turnieju, bo będzie czuć się dziwnie. Ale takie triumfy zachęcają je do siadania przy pokerowych stołach, bo wiedzą, że to ,,głowa” jest ważna, a nie płeć. Gdyby to uroda wygrywała turnieje pokerowe, to Monica Bellucci triumfowałaby w każdym z nich. Ale tak nie jest. ,,Równe” podejście nie byłoby możliwe w piłce nożnej, czy boksie. Natomiast w sportach motorowych to się już dzieje. W amerykańskiej serii wyścigowej NASCAR jeździ przecież Danica Patrick, a już 65 lat temu Sarah Christian ścigała się w tej serii, jako pierwsza kobieta w historii. Inny przykład to Alessandro Zanardi- kierowca wyścigowy, który w wypadku w 2001 roku na torze Lausitz stracił obie nogi. W 2003 roku wrócił do ścigania, a karierę zakończył 6 lat później. W F1 do tej pory jeździło 5 kobiet, z czego 2 w wyścigach. Są więc sporty i gry, w których płeć, czy niepełnosprawność nie mają znaczenia. I niech poker pozostanie wśród nich. Posłuchaj najnowszego 60. odcinka pokerowego podcastu ,,Heads-Up", który współprowadzę. Gościem jest Dominik Pańka, zwycięzca PCA 2014. Zapraszam na mój nowy profil na Facebooku, gdzie będę dzielić się z Wami ciekawostkami nt. pokera. Znajdziesz mnie na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka