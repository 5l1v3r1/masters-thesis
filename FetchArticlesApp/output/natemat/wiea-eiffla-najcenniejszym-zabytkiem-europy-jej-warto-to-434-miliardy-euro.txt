Ogrom i zróżnicowanie zabytków europejskich nie pozwala stworzyć uniwersalnego rankingu. Lecz porównanie ich pod względem określonych cech daje duże pole do popisu. Najcenniejszym zabytkiem Europy jest wieża Eiffla, której wartość kilkukrotnie przewyższa zdobywcę drugiego miejsca - rzymskie Koloseum. Trudno wybrać jeden najważniejszy zabytek w Europie. W każdym można znaleźć coś nietuzinkowego. W takim przypadku trzeba posłużyć się wartością pieniężną. Eksperci z Włoskiej Izby Turystyki orzekli, że niezaprzeczalnie najcenniejszym zabytkiem Europy jest francuska Wieża Eiffla. Jej wartość to 434 miliardy euro. Tę konstrukcję stworzył w 1889 roku Gustaw Eiffel. Miała demonstrować kunszt technologiczny i potęgę Francji. Lecz już 20 lat później pojawiły się głosy, że Wieżę Eiffla trzeba rozebrać. Tak się jednak nie stało, a dziś jej wartość deklasuje inne europejskie zabytki. Drugie miejsce w rankingu zajęło Koloseum w Rzymie. Ten amfiteatr z pierwszego wieku naszej ery, wzniesiony przez cesarzy dynastii Flawiuszów jest wart 91 miliardów euro, dzięki czemu jest mocno w tyle za paryską chlubą. Lecz Koloseum to jedyny zabytek na liście włoskich ekspertów, który został wliczony w poczet tzw. "siedmiu nowych cudów świata". Zobacz też; Wirtualne zwiedzanie zabytków, czyli Google dla turystów, podróżników i sentymentalnych Tuż za rzymską areną znajduje się kościół Sagrada Familia w Barcelonie. Jego wartość to 90 miliardów euro. Świątynię zaczęto budować w 1882 roku i wciąż jest nieskończona. W pełnej krasie ma zostać zaprezentowany w 2028 roku. Sagrada Familia jest dziełem życia architekta Antonio Gaudiego. Eksperci w sporządzaniu swojego rankingu wzięli pod uwagę m.in. roczną liczbę odwiedzających, rentowność, ilość miejsc pracy, zadowolenie zwiedzających dany obiekt turystów oraz jego wartość eksportową. Źródło: dziennik.pl,Krzysztof Majdan