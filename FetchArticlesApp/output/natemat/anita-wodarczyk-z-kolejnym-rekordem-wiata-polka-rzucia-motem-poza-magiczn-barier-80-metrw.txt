Anita Włodarczyk, nasza najlepsza młociarka, w wybornej formie! Podczas 3. Lekkoatletycznego Festiwalu Rzutów im. Kamili Skolimowskiej we Władysławowie, zawodniczka posłała młot na odległość 81,08 metra. Tak daleko żadna kobieta nigdy nie rzuciła. Włodarczyk pobiła "swój" wcześniejszy rekord świata o dokładnie 1,5 metra - wcześniejszy wynik Polki wynosił 79,58 metra. Lekkoatletka nie po raz pierwszy bije rekord w swej konkurencji, pierwszy raz najlepszy wynik na świecie ustanowiła w 2009 roku w Berlinie. Utytułowana Polka - na swoim koncie ma m.in. srebrny medal olimpijski (Londyn 2012), tytuł mistrzyni świata i mistrzyni Europy (dwukrotnie). Na co dzień reprezentuje barwy RKS Warszawa, ale już spogląda w przyszłość - celem jest oczywiście olimpijskie złoto na przyszłorocznych igrzyskach w Rio de Janeiro. Jeśli Polka utrzyma fantastyczną formę, nie będzie miała sobie równych.,Waldemar Kowalski