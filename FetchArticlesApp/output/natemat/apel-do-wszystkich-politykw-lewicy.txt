Po pierwsze, odpowiedzcie pozytywnie na apel szefa OPZZ Jana Guza w sprawie spotkania środowisk lewicy. Jest wielka szansa na to, aby pierwszy raz od wielu lat lewica wspólnie usiadła przy jednym stole, więc wykorzystajmy tę szansę! Po drugie, powstrzymajmy się wszyscy na lewicy od wzajemnego publicznego atakowania i obrażania. Spotkanie lewicy w OPZZ będzie świetną okazją żebyśmy wyjaśnili sobie wszystkie nieporozumienia - tam będziemy mogli „dać sobie po razie” jeśli będzie to potrzebne dla oczyszczenia atmosfery. Wierzę głęboko, że uda nam się stworzyć wspólne listy, ale przede wszystkim stworzyć prawdziwy lewicowy program oparty na zasadach sprawiedliwości społecznej i świeckości państwa. Tylko wtedy bowiem będziemy mogli stworzyć przeciwwagę dla skrajnej prawicy czy wszelkiej maści populistów. I tak na sam koniec... Droga lewico, nie zmarnujmy inicjatywy OPZZ, musimy się porozumieć i wspólnie walczyć o Polskę sprawiedliwszą i wolną od nienawiści i nietolerancji!,Dariusz Joński