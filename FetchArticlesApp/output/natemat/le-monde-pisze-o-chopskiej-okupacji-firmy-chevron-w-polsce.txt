Więcej zdjęć (2) Blokada działań Chevrona w Polsce od tygodnia stała się najważniejszym wydarzeniem w naszym kraju komentowanym przez media francuskie - prócz Le Monde piszą o blokadzie: lewicowy Liberation i katolicki La Croix, który cytuje jednego z protestujących - Andrzeja Bąka: - Nasz protest trwa nieprzerwanie 24 na 24 - "Truciciele precz z naszej ziemi!", "Nie chcemy gazu!" można przeczytać na transparentach rolników biorących udział w akcji "Occupy Chevron" w Żurawlowie koło Zamościa. To tu właśnie zjeżdżają się zagraniczne ekipy telewizyjne, by pokazać trwającą od 10 dni rolniczą blokadę miejsca przeznaczonego na odwiert gazu łupkowego amerykańskiego giganta - firmy Chevron. Media francuskie donoszą, że protestujący nieustannie dyżurują w wielkim wojskowym namiocie i korzystają z wojskowej kuchni polowej przywiezionej na miejsce protestu. Towarzyszy im asysta sił policyjnych, ich wszystkie działania filmowane są przez kamerzystę pracującego dla Chevrona. W wielu krajach Polska jest postrzegana jako miejsce konfrontacji firm wydobywczych gazu łupkowego i społeczności lokalnych. Protestujący w Żurawlowie oczekują przyjazdu na miejsce blokady członka Parlamentu Europejskiego José Bové, który wydał specjalne oświadczenie wspierające protestujących rolników. Czytamy w nim: "Wszyscy aktywiści w Europie przeciwni szczelinowaniu obserwują wasz protest. Wasze zmagania symbolizują szerszy opór przeciwko działaniom jednej z najbardziej niebezpiecznych firm lobbujących na rzecz wydobycia gazu łupkowego. Chevron to firma, która w chwili obecnej utrudnia wprowadzanie zakazów szczelinowania w Kanadzie, jutro będzie robiła to samo w krajach Unii Europejskiej. (...) Chevron domaga się, aby w przygotowywanej właśnie umowie handlowej pomiędzy USA a Unią Europejską, znalazły się zapisy przyznające inwestorom prawo do sprzeciwu wobec decyzji rządów, takich, jak na przykład zakaz lub regulacja szczelinowania hydraulicznego. Przekazuję wam moje poparcie. Proszę władze lokalne, aby powzięto działania mające na celu usunięcie ciężarówek i pracowników wynajętych przez Chevron. Należy bezwzględnie unikać dalszej eskalacji konfliktu." Wsparcie międzynarodowe dla protestujących rolników zaczyna rozszerzać się także na inne kraje - dziś odbędzie się demonstracja poparcia dla protestujących w Żurawlowie przed polską ambasadą w Wilnie. Od jutra zaczną się też demonstracje solidarności z rolnikami z Żurawlowa rumuńskich ruchów obywatelskich na głównej ulicy Bukaresztu. Również jutro protestujących zasili grupa aktywistów z organizacji Stop HF ("HF" - Hydraulic Fracturing" - kontrowersyjna metoda wydobycia gazu łupkowego), walczących z wydobyciem tego gazu w Czechach. List europosła José Bové do protestujących rolników,Marek KrydaWięcej zdjęć (2) Blokada działań Chevrona w Polsce od tygodnia stała się najważniejszym wydarzeniem w naszym kraju komentowanym przez media francuskie - prócz Le Monde piszą o blokadzie: lewicowy Liberation i katolicki La Croix, który cytuje jednego z protestujących - Andrzeja Bąka: - Nasz protest trwa nieprzerwanie 24 na 24 - "Truciciele precz z naszej ziemi!", "Nie chcemy gazu!" można przeczytać na transparentach rolników biorących udział w akcji "Occupy Chevron" w Żurawlowie koło Zamościa. To tu właśnie zjeżdżają się zagraniczne ekipy telewizyjne, by pokazać trwającą od 10 dni rolniczą blokadę miejsca przeznaczonego na odwiert gazu łupkowego amerykańskiego giganta - firmy Chevron. Media francuskie donoszą, że protestujący nieustannie dyżurują w wielkim wojskowym namiocie i korzystają z wojskowej kuchni polowej przywiezionej na miejsce protestu. Towarzyszy im asysta sił policyjnych, ich wszystkie działania filmowane są przez kamerzystę pracującego dla Chevrona. W wielu krajach Polska jest postrzegana jako miejsce konfrontacji firm wydobywczych gazu łupkowego i społeczności lokalnych. Protestujący w Żurawlowie oczekują przyjazdu na miejsce blokady członka Parlamentu Europejskiego José Bové, który wydał specjalne oświadczenie wspierające protestujących rolników. Czytamy w nim: "Wszyscy aktywiści w Europie przeciwni szczelinowaniu obserwują wasz protest. Wasze zmagania symbolizują szerszy opór przeciwko działaniom jednej z najbardziej niebezpiecznych firm lobbujących na rzecz wydobycia gazu łupkowego. Chevron to firma, która w chwili obecnej utrudnia wprowadzanie zakazów szczelinowania w Kanadzie, jutro będzie robiła to samo w krajach Unii Europejskiej. (...) Chevron domaga się, aby w przygotowywanej właśnie umowie handlowej pomiędzy USA a Unią Europejską, znalazły się zapisy przyznające inwestorom prawo do sprzeciwu wobec decyzji rządów, takich, jak na przykład zakaz lub regulacja szczelinowania hydraulicznego. Przekazuję wam moje poparcie. Proszę władze lokalne, aby powzięto działania mające na celu usunięcie ciężarówek i pracowników wynajętych przez Chevron. Należy bezwzględnie unikać dalszej eskalacji konfliktu." Wsparcie międzynarodowe dla protestujących rolników zaczyna rozszerzać się także na inne kraje - dziś odbędzie się demonstracja poparcia dla protestujących w Żurawlowie przed polską ambasadą w Wilnie. Od jutra zaczną się też demonstracje solidarności z rolnikami z Żurawlowa rumuńskich ruchów obywatelskich na głównej ulicy Bukaresztu. Również jutro protestujących zasili grupa aktywistów z organizacji Stop HF ("HF" - Hydraulic Fracturing" - kontrowersyjna metoda wydobycia gazu łupkowego), walczących z wydobyciem tego gazu w Czechach. List europosła José Bové do protestujących rolników,Marek Kryda