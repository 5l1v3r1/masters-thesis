Dzięki internetowi również zwierzęta zyskują szanse na międzynarodową sławę. Swoje pięć minut przeżywa teraz wyjątkowy jęz. Jego charakterystyczne uzębienie przywołujące skojarzenia z wampirem zapewniło mu niesamowitą popularność wśród użytkowników Instagrama. Zwierzak, który robi furorę w jednym z najczęściej odwiedzanych fotograficznych serwisów społecznościowych, wabi się Huffington. Jest 3-letnim jeżem afrykańskim pigmejskim, którego na tle innych przedstawicieli tego gatunku wyróżniają wystające kły. Właścicielka Huffingtona postanowiła pochwalić się swoim pupilem w sieci. Od czasu założenia dedykowanego mu konta na Instagramie jeż-wampir, jak nazywają go internauci, podbił serca użytkowników tego serwisu swoim uroczym, acz odrobinę przerażającym wyglądem. Obecnie jego profil śledzi ponad 25 tys. obserwatorów.,Dawid Wojtowicz