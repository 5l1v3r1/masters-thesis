W pierwszym meczu rozgrywanym w Madrycie piłkarze Realu rozgromili Legię 5:1. Mimo to trener "Królewskich" komplementuje zawodników Legii i podkreśla, że gospodarze jutrzejszego spotkania mogą być niebezpiecznym przeciwnikiem. – Wolę grać z kibicami, nawet na wyjeździe – powiedział dziś na konferencji prasowej trener Realu, legendarny piłkarz, Zinedine Zidane. – Nie ma żadnych dobrych stron gry na pustym stadionie – dodał. W pierwszym meczu Real rozgromił Legię 5:1. Choć wynik był dla warszawskich piłkarzy niekorzystny, to pokazali się z całkiem dobrej strony, walczyli do końca, udało im się nawet strzelić honorowego gola. – Szanujemy Legię. W pierwszym spotkaniu Legia miała okazje bramkowe i teraz na pewno też będzie je mieć, dlatego musimy być skoncentrowani – podkreślał dziś Zidane. Real Madryt jest drugi po Borussi Dortmund w tabeli grupy F. W jutrzejszym meczu nie tylko będzie miał okazję zdobyć 3 punkty, ale też polepszyć stosunek bramek. Legia jak na razie nie wygrała żadnego spotkania, straciła 13 bramek i strzeliła tylko jedną.,Paweł Kalisz