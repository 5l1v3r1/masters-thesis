26 metrów kwadratowych - to nie będzie komfortowe życie, ale może być przyjemne. Wszystko jest kwestią podejścia i odpowiedniego zaprojektowania. Poniżej szybki rzut oka, a raczej rzutów kilka, na małą kawalerkę w typowym "gierkowskim" bloku z wielkiej płyty w Warszawie. Małe, ciasne, ale własne. A jak nie własne, to przynajmniej wynajęte. Rozsądna kawalerka zaczyna się od 30 metrów. Co zrobić, gdy jest ich mniej? Trzeba kombinować, bo liczy się każdy metr. Naprawdę każdy. Zwłaszcza, że nawet takie maluchy to w Warszawie wydatek od ok. 1300 zł w górę. Na poniższy filmie jest szybki projekt Zupart Studio, gdzie widać, jak 26-metrówkę można urządzić całkiem rozsądnie. Kamera robi swoje i jeśli ktoś był kiedyś w podobnej kawalerce wie, że nie będzie aż tak przestrzennie. Niemniej, jest naprawdę miła dla oka, choć szkoda, że nie pokazali łazienki. Jeśli ktoś myśli, że miejsca jest mało, niech wyobrazi sobie, że niektórzy kupują na własność schowki na klatce schodowej, przerabiają je na mieszkania i wynajmują jako 14-15-metrowe kawalerki. Widziałem na własne oczy.,Bartosz Świderski