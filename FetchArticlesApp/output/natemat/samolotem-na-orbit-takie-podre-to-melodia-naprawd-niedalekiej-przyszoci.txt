Bill Gates to twarz Microsoftu. Znacznie rzadziej media i opinia publiczna poświęcają uwagę współzałożycielowi koncernu, Paulowi Allenowi. A drugi z ojców-założycieli giganta z Redmond również podejmuje się godnych uwagi inicjatyw. Jedną z nich jest projekt największego samolotu świata. Stratolaunch to technologiczne „dziecko” Paula Allena. Ważąca ponad 540 ton i zasilana przez 747 silników maszyna ma być największym samolotem w historii świata. Pojazd został już ukończony w 76 proc. Nie tylko jednak wielkość ma uczynić z samolotu Allena przełomowe dzieło przemysłu lotniczego. Stratolaunch został bowiem zaprojektowany do przenoszenia rakiety na wysokości 35 tysięcy stóp i z tej wysokości samolot ma być wybijany dalej na orbitę. Data startu samolotu owiana jest na razie tajemnicą. Plany Vulcan Aerospace, przedsiębiorstwa przemysłu kosmicznego należącego do Paula Allena, zakładają, że pierwsze rakiety będą odpalane do końca 2020 roku.,Dawid Wojtowicz