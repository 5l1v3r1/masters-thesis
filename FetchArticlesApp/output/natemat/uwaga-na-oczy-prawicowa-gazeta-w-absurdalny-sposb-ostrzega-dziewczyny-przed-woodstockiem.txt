Przecieram oczy ze zdumienia. Przywykłem już do komentarzy, że Jurek Owsiak jest antychrystem. "Gazeta Polska" przebiła te rewelacje. Ostrzegają, że Owsiak chce polskie dziewczyny zmienić w muzułmanki. A coś równie absurdalnego dla chłopaków? Czyżby, jak czytam niżej – Robert Biedroń z całą armią gejowskich działaczy? Jest Przystanek Woodstock, jest też festiwal odjechanych prawicowych komentarzy. Nie byłem jednak gotowy na prawdę o Jurku Owsiaku według "Gazety Polskiej". Nauka wiązania hidżabu – to jedna z woodstockowych atrakcji, która wzbudziła czujność Piotra Lisiewicza, zastępcy naczelnego GP. Udowadnia, że to jeden z elementów zakamuflowanej kampanii popleczników przyjęcia do Polski uchodźców. Na tym, niestety, się nie ogranicza. – By było bardziej idiotycznie, obok przyjaciół islamu, którego niektórzy przedstawiciele mordują homoseksualistów, na Woodstocku pojawią się kandydaci do przyszłej rzezi, na czele z panelistą Robertem Biedroniem – czytam dalej. Nic dziwnego, że tekst został skopiowany przez różne portale. Nie wszystkie pewnie zrobiły to z powodu uznania dla przenikliwości autora. Co ciekawe, materiał "Gazety Polskiej" został opatrzony nagłówkiem "propaganda, pranie mózgu, postkomuna".,Włodzimierz Szczepański