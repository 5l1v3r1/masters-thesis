Już 13 lipca motocyklistki będą mogły poczuć smak prawdziwej adrenaliny! OSK Motorista organizuje specjalnie dla Pań szkolenie z udziałem wyjątkowego gościa!! Zawodniczki Wyścigowych Motocyklowych Mistrzostw Polski i Alpe Adria klasa Supersport 600 - Natalii Florek. Program szkolenia został przygotowany specjalnie dla Pań we współpracy z OSK Motorista. Zajęcia będą dotyczyły: - podstawowej obsługi i regulacji motocykli - organizatorzy pomogą Wam sprawdzić i przygotować Wasze maszyny, aby jeszcze lepiej jeździły i "słuchały" Was podczas jazdy. - podstaw techniki jazdy - poćwiczycie ciasne manewrowanie oraz umiejętności niezbędne do bezpiecznej jazdy motocyklem (hamowanie awaryjne, omijanie przeszkody, hamowanie w zakręcie). - podstaw jazdy na torze - szybkie i sprawne pokonywanie zakrętów. Na pewno uda się namówić Natalię, aby pojeździła z uczestniczkami na torze i pokazała jak sprawnie i bezpiecznie pokonywać kolejne winkle - bezpiecznego poruszania się na drodze - zostanie zaaranżowanych kilka sytuacji, które mogą przydarzyć się każdemu Kto może wziąć udział w szkoleniu? Kierujący motocyklem musi posiadać uprawnienia do kierowania odpowiedniej kategorii, motocykl musi zaś mieć ważne badanie techniczne, ubezpieczenie OC i NNW. Wymagane jest również, aby motocykl był sprawny technicznie i nie zagrażał bezpieczeństwu jego pasażerów oraz innych uczestników szkolenia Koszt szkolenia: Szkolenie dla KOBIET organizowane jest w bardzo atrakcyjnej cenie wynoszącej 290 zł od osoby. Liczba osób na szkoleniu jest ograniczona a o rezerwacji miejsc decyduje kolejność wpłat rezerwacyjnych. Miejsce szkolenia: Tym razem szkolenie odbędzie się na torze w Bydgoszczy. Tor jest średnio szybki i bardzo techniczny, a tym samym przy niewielkich prędkościach uczestniczki będą mogły doskonalić technikę jazdy na motocyklu. Informacje o szkoleniu Data wydarzenia: 13-07-2013 10:00 Data zakończenia: 13-07-2013 17:00 Liczba miejsc: 20 Cena indywidualna: 290.00zł Lokalizacja: Tor Bydgoszcz Więcej na: www.motorista.pl,Weronika Kwapisz