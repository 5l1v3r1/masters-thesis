Jeśli ten projekt zakończy się sukcesem, będzie to ogromny przełom w medycynie. Mowa o przedsięwzięciu japońskich naukowców, którzy testują lek przeciwdziałający procesowi starzenia się. Po obiecujących testach na myszach mają rozpocząć się badania z udziałem ludzi. Lek mający być remedium na starzenie się powstał na Uniwersytecie Nowej Południowej Walii w roku 2013. Substancję czynną medycznego wynalazku stanowi mononukleotyd nikotynamidu (NMN). To ten związek ma być wybawieniem dla starzejącej się ludzkości. Pierwsze testy przeprowadzone na myszach przyniosły bardzo zadowalające efekty. Długość życia gryzoni wydłuża się, doszło też do cofnięcia klinicznych oznak starości. Twórcy preparatu uznali, że nadszedł najwyższy czas na sprawdzenie, jak lek zadziała na organizm człowieka. Do tego przełomowego badania na Uniwersytecie Keio w Japonii zgłosiło się 10 ochotników. W jaki sposób działa lek z NMN? Pobudza mianowicie produkcję pewnej klasy białek, których stężenie spada, gdy człowiek staje się coraz starszy. Sztuczne podwyższanie poziomu tych związków mogłoby więc odmłodzić ludzki organizm oraz spowolnić proces starzenia.,Dawid Wojtowicz