Chciałam rozpocząć ten tekst od gratulacji dla Pani Premier. Wszak nie codziennie zdobywa się tytuł człowieka roku. Kiedy już miałam za sobą fragment „Szanowna Pani Premier - w imieniu Forum Związków Zawodowych chciałabym złożyć serdeczne gratulacje…” poczułam się zblokowana. Nie byłam w stanie uzasadnić dlaczego akurat Pani Beacie Szydło należy się to wyróżnienie. Co takiego stało się w ciągu ostatnich 12 miesięcy? Podsumujmy: 1. Projekt Mieszkanie Plus wciąż nie funkcjonuje tak jak powinien, tak jak miał funkcjonować. Na dodatek uchwalono tragiczne dla lokatorów zapisy pozwalające na eksmisję na bruk. A przecież ten właśnie program miał być drugim spektakularnym sukcesem zaraz po, udanym zresztą, programie Rodzina 500 Plus. 2. Gospodarka - polska klasa polityczna ma to do siebie, że gdy gospodarka się rozwija to zasługi dla tego stanu rzeczy przypisują sobie, a jak idzie gorzej, to przecież taki już jest ten wolny rynek. Jako szefowa centrali (Forum Związków Zawodowych), która prowadzi czynną dyskusję w Radzie Dialogu Społecznego na tematy społeczno - gospodarcze, ale również jako obywatelka nie mam poczucia, że za niskim bezrobociem, rosnącymi płacami, powracającymi dobrymi ratingami stoi Beata Szydło. I nie ma w tym cienia złośliwości. Po prostu - za resort pracy odpowiada minister Rafalska, a za sprawy gospodarcze, turbo - minister Morawiecki. Ponadto, oprócz tego istnieją jeszcze reprezentatywne związki zawodowe i pracodawców i to również one wniosły w obecny stan rzeczy ogromnie dużo. 3. „Mogę śmiało powiedzieć, że nie ma w rządzie w tej chwili ministra, który nie ma się czym poszczycić” - rozbrajające stwierdzenie, choć jak mniemam chodzi o to, aby w ten sposób powiedzieć - jestem wspaniałym przywódcą tego rządu, zarządzam nim najlepiej, każdy dzięki moim zdolnościom odniósł sukces. Szanowna Pani Premier, ogromnie Pani tego życzę, ze szczerego serca, bo przecież Pani sukcesy to i nasze sukcesy, jednakże trudno się z Panią zgodzić. Wystarczy wziąć pod lupę działalność ministra zdrowia, Pana Konstantego Radziwiłła. Tak jak kiedyś napisałam - mieliśmy ministrów znienawidzonych przez lekarzy LUB pielęgniarki LUB inną grupę. Nie było jak dotąd ministra, który stałby się wspólnym wrogiem WSZYSTKICH zawodów medycznych! Czym może poszczycić się Pan Radziwiłł? Zdewastował i tak już zdewastowany system płac. Po wprowadzeniu ustawy o tzw. minimalnej płacy w systemie ochrony zdrowia niektóre pielęgniarki zaczęły z powrotem zarabiać poniżej wszelkiej godności. Ratownicy medyczni ratują życie prawie za darmo, rezydenci z pielęgniarkami wyjadą, a ci, którzy zostaną sami niedługo będą wymagać opieki lekarskiej i pielęgniarskiej. Nie wspomnę już o wprowadzeniu ustawy o tzw. sieci szpitali, która utrudni dostęp specjalistów z prostego względu - ich po prostu w tych szpitalach nie będzie! 4. A propos systemu ochrony zdrowia - Pani Premier osobiście w trakcie swojego expose zapowiadała uregulowanie trudnej sytuacji ratowników medycznych. Czy coś w tej sprawie zrobiła? Nic. 5. Premier Szydło wiele mówi o potrzebie budowania drużyny, o wspólnocie, kapitale społecznym. Niestety, zarówno ona jak i jej ministrowie nie dość, że nie zrobili nic, aby zahamować podział w polskim społeczeństwie to na dodatek regularnie przykładali ręce, aby wojenka polsko - polska trwała w najlepsze. 6. 27:1 w sprawie reelekcji Tuska - pomijając kwestie sympatii czy antypatii do byłego lidera Platformy Obywatelskiej, postawa polskiego rządu w wykonaniu Pani Premier Szydło okazała się całkowitą katastrofą wizerunkową. O naszej pozycji jeśli chodzi o sprawy międzynarodowe nie będę się rozpisywać. Wszyscy wiemy w jakiej sytuacji jesteśmy. Poza tym, Beata Szydło nie jest dla mnie człowiekiem roku z dwóch innych ważnych względów - zarówno w radzie programowej Forum Ekonomicznego jak i w organizowanych panelach nie ma przedstawicieli partnerów społecznych. Nie zaproszono przedstawicieli świata ludzi pracy - central związkowych, ba! Nie zaproszono nawet publicystów, którzy zajmują się tematyką rynku pracy z perspektywy pracownika. Jak w 2017 roku dyskutować o gospodarce i jej przyszłości, jak poszukiwać nowoczesnych rozwiązań bez udziału tych, którzy w największy stopniu, własnymi rękoma budują wzrost gospodarczy? Po drugie, poraża brak kobiet, co także rujnuje wizerunek tego wydarzenia. Człowiekiem roku została więc kobieta, która broni starego porządku - okrągły stół tak, ale bez kobiet i pracowników. W mediach społecznościowych Forum Ekonomiczne w Krynicy promowane jest tagiem #Krynica2017. Żeby w pełnić oddać ducha tego wydarzenia lepiej używać tagu #Krynica1917,Dorota GardiasChciałam rozpocząć ten tekst od gratulacji dla Pani Premier. Wszak nie codziennie zdobywa się tytuł człowieka roku. Kiedy już miałam za sobą fragment „Szanowna Pani Premier - w imieniu Forum Związków Zawodowych chciałabym złożyć serdeczne gratulacje…” poczułam się zblokowana. Nie byłam w stanie uzasadnić dlaczego akurat Pani Beacie Szydło należy się to wyróżnienie. Co takiego stało się w ciągu ostatnich 12 miesięcy? Podsumujmy: 1. Projekt Mieszkanie Plus wciąż nie funkcjonuje tak jak powinien, tak jak miał funkcjonować. Na dodatek uchwalono tragiczne dla lokatorów zapisy pozwalające na eksmisję na bruk. A przecież ten właśnie program miał być drugim spektakularnym sukcesem zaraz po, udanym zresztą, programie Rodzina 500 Plus. 2. Gospodarka - polska klasa polityczna ma to do siebie, że gdy gospodarka się rozwija to zasługi dla tego stanu rzeczy przypisują sobie, a jak idzie gorzej, to przecież taki już jest ten wolny rynek. Jako szefowa centrali (Forum Związków Zawodowych), która prowadzi czynną dyskusję w Radzie Dialogu Społecznego na tematy społeczno - gospodarcze, ale również jako obywatelka nie mam poczucia, że za niskim bezrobociem, rosnącymi płacami, powracającymi dobrymi ratingami stoi Beata Szydło. I nie ma w tym cienia złośliwości. Po prostu - za resort pracy odpowiada minister Rafalska, a za sprawy gospodarcze, turbo - minister Morawiecki. Ponadto, oprócz tego istnieją jeszcze reprezentatywne związki zawodowe i pracodawców i to również one wniosły w obecny stan rzeczy ogromnie dużo. 3. „Mogę śmiało powiedzieć, że nie ma w rządzie w tej chwili ministra, który nie ma się czym poszczycić” - rozbrajające stwierdzenie, choć jak mniemam chodzi o to, aby w ten sposób powiedzieć - jestem wspaniałym przywódcą tego rządu, zarządzam nim najlepiej, każdy dzięki moim zdolnościom odniósł sukces. Szanowna Pani Premier, ogromnie Pani tego życzę, ze szczerego serca, bo przecież Pani sukcesy to i nasze sukcesy, jednakże trudno się z Panią zgodzić. Wystarczy wziąć pod lupę działalność ministra zdrowia, Pana Konstantego Radziwiłła. Tak jak kiedyś napisałam - mieliśmy ministrów znienawidzonych przez lekarzy LUB pielęgniarki LUB inną grupę. Nie było jak dotąd ministra, który stałby się wspólnym wrogiem WSZYSTKICH zawodów medycznych! Czym może poszczycić się Pan Radziwiłł? Zdewastował i tak już zdewastowany system płac. Po wprowadzeniu ustawy o tzw. minimalnej płacy w systemie ochrony zdrowia niektóre pielęgniarki zaczęły z powrotem zarabiać poniżej wszelkiej godności. Ratownicy medyczni ratują życie prawie za darmo, rezydenci z pielęgniarkami wyjadą, a ci, którzy zostaną sami niedługo będą wymagać opieki lekarskiej i pielęgniarskiej. Nie wspomnę już o wprowadzeniu ustawy o tzw. sieci szpitali, która utrudni dostęp specjalistów z prostego względu - ich po prostu w tych szpitalach nie będzie! 4. A propos systemu ochrony zdrowia - Pani Premier osobiście w trakcie swojego expose zapowiadała uregulowanie trudnej sytuacji ratowników medycznych. Czy coś w tej sprawie zrobiła? Nic. 5. Premier Szydło wiele mówi o potrzebie budowania drużyny, o wspólnocie, kapitale społecznym. Niestety, zarówno ona jak i jej ministrowie nie dość, że nie zrobili nic, aby zahamować podział w polskim społeczeństwie to na dodatek regularnie przykładali ręce, aby wojenka polsko - polska trwała w najlepsze. 6. 27:1 w sprawie reelekcji Tuska - pomijając kwestie sympatii czy antypatii do byłego lidera Platformy Obywatelskiej, postawa polskiego rządu w wykonaniu Pani Premier Szydło okazała się całkowitą katastrofą wizerunkową. O naszej pozycji jeśli chodzi o sprawy międzynarodowe nie będę się rozpisywać. Wszyscy wiemy w jakiej sytuacji jesteśmy. Poza tym, Beata Szydło nie jest dla mnie człowiekiem roku z dwóch innych ważnych względów - zarówno w radzie programowej Forum Ekonomicznego jak i w organizowanych panelach nie ma przedstawicieli partnerów społecznych. Nie zaproszono przedstawicieli świata ludzi pracy - central związkowych, ba! Nie zaproszono nawet publicystów, którzy zajmują się tematyką rynku pracy z perspektywy pracownika. Jak w 2017 roku dyskutować o gospodarce i jej przyszłości, jak poszukiwać nowoczesnych rozwiązań bez udziału tych, którzy w największy stopniu, własnymi rękoma budują wzrost gospodarczy? Po drugie, poraża brak kobiet, co także rujnuje wizerunek tego wydarzenia. Człowiekiem roku została więc kobieta, która broni starego porządku - okrągły stół tak, ale bez kobiet i pracowników. W mediach społecznościowych Forum Ekonomiczne w Krynicy promowane jest tagiem #Krynica2017. Żeby w pełnić oddać ducha tego wydarzenia lepiej używać tagu #Krynica1917,Dorota Gardias