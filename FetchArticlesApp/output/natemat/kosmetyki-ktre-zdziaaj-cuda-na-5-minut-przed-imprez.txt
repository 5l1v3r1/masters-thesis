Są takie kosmetyki, po które sięga się, jak po ostatnią deskę ratunku, zwłaszcza tuż przed wielkim wyjściem. Idealnie sprawdzą się w sytuacji, kiedy chcesz świetnie wyglądać i potrzebujesz natychmiastowego efektu. Przed wami nasza subiektywna lista kosmetyków, których działanie przetestowałyśmy na sobie. Z ich pomocą przygotujesz skórę pod make-up. Sprawią, że nabierze blasku i będzie wyglądała na wypoczętą, promienną i gładką. Nasz absolutny numer jeden w tej kategorii to maseczka ujędrniająca na noc INSTANT PLUMPING CREAM Omorovicza. Uwierzcie nam na słowo, jest absolutnie genialna! Ideałem jest nałożenie jej na noc, dzień przed imprezą. Maseczka spłyca i redukuje widoczne zmarszczki i bruzdy mimiczne. Mikrokuleczki kwasu hialuronowego zapewniają błyskawiczne nawilżenie skóry, wypełniając ją i przywracając jędrność podczas nocy. Ten krem o bogatej formule ma też działanie regenerujące i odbudowujące ochronną warstwę lipidową skóry. Cena: 565 zł; do kupienia w neoperfumerii Galilu Ren WAKE WONDERFUL NIGHT TIME FACIAL to maseczka, która powinna być stosowana przez dłuższy czas, ponieważ zawiera unikalny kompleks składników aktywnych, które działają na trzy sposoby: złuszczają, odżywiają i ujędrniają skórę w czasie snu. Jednak już jednokrotne jej zastosowanie sprawi, że twoja skóra stanie się miękka i rozpromieniona, a zmarszczki jakby mniej widoczne. Promienna cera i efekt „WOW” gwarantowany! Cena: 230 zł; do kupienia w neoperfumerii Galilu EKSPRESOWA MASECZKA BANKIETOWA Dermika. To prawdziwy cudotwórca. Niejeden raz ratowała nas już z największych urodowych opresji. Na czym polega jej fenomen? Błyskawicznie napina i wygładza skórę, odmładzając i odświeżając wygląd twarzy. Usuwa objawy zmęczenia. Złote drobinki w niej zawarte sprawiają, że twarz wygląda promiennie. Jej zaletą jest to, że znacznie przedłuża trwałość całego makijażu. Uwaga, nakładając ją, unikajcie okolic oczu! Cena: 6,90 zł; do kupienia w perfumerii DouglasPo mistrzowsku tuszują wszelkie niedoskonałości. Te najlepsze, nie ścierają się i dają długotrwały efekt świeżości. Podkład PROVOKE dr Irena Eris idealnie kryje niedoskonałości, nie powodując efektu maski. Tuszuje zarówno cienie pod oczami, jak i drobne naczynka. Świetnie matuje skórę, dzięki czemu nie ma potrzeby nakładania kolejnej warstwy w postaci pudru. Nie wysusza też skóry. Trzyma się przez 6-8 godzin, nie wymaga poprawek. Całość brzmi jak laurka, ale prawda jest taka, że to po prostu świetny produkt. Cena: 79 zł; do kupienia w internetowym marki dr Irena Eris DOUBLE WEAR Estée Lauder to formuła, która wyniosła podkład Estée Lauder na szczyty list sprzedaży, wzbogacona o nowe właściwości zapobiegające wysychaniu oraz sprzyjające regulacji poziomu produkcji sebum, dzięki czemu kosmetyk nie zatyka porów. W praktyce, ten podkład idealnie kryje wszelkie niedoskonałości skóry. Twarz wygląda na wypoczętą, gładką, ma jednolity kolor. Jednym słowem efekt photoshopa gwarantowany. Cena: 176 zł; do kupienia w sklepie marki Estee Lauder Korektor Double Wear Estee Lauder – dobrze tuszuje cienie pod oczami. Uwaga: nie dla każdej z nas ten korektor będzie się nadawał na delikatną skórę wokół powiek, zwłaszcza do używania na co dzień. Mam go zawsze w torebce. Jest niezastąpiony przy poprawkach. Cena: 139 zł; do kupienia w sklepie marki Estee LauderTo klucz do pięknej skóry. Już niewielka ilość rozświetlacza naniesiona na górną krawędź kości policzkowych i łuku brwiowego, doda blasku twojej cerze. Bobbi Brown SHIMMER BRICK obok słynnego podkładu w sztyfcie, to najbardziej rozpoznawalny i ceniony produkt sygnowany przez światowej sławy makijażystkę Bobbi Brown. Każda kostka składa się ze świetnie dobranej, iskrzącej gamy kolorów. Poszczególne odcienie można stosować oddzielnie, można też dowolnie je łączyć, stosując na różne sposoby - np. jako cienie, rozświetlacz, róż czy bronzer. Efekt zawsze jest naturalny, idealnie wtopiony, pięknie podkreślający urodę. Cena: 219 zł; do kupienia w Douglas SHIMMERING SKIN PERFECTOR marki Becca. Jeśli nie przepadasz za rozświetlającymi maseczkami lub twoja skóra nie toleruje większej liczby kosmetyków, nakładanych jeden po drugim, ten krem – rozświetlacz jest dla ciebie. Najpierw nałóż serum liftingujące. Pozwól, by całkowicie się wchłonęło. Na tak przygotowaną skórę twarzy, szyi i dekoltu nałóż cieniutką warstwę rozświetlacza, a następnie swój ulubiony podkład. Możesz też zmieszać fluid z kremem rozświetlającym. Efekt delikatnego glow gwarantowany! Cena: 190 zł; do kupienia w neoperfumerii Galilu Bielenda BODY PERFECTOR CC CREAM 10 in 1. Jeśli spędzasz Sylwestra w ciepłych krajach lub gdy twoja kreacja odsłania sporo ciała, ten balsam będzie twoim sprzymierzeńcem. Świetnie wyrównuje koloryt, a miliony złotych drobinek pięknie rozświetlają skórę. Odpowiednio nałożony nie brudzi ubrań. Możesz go również zmieszać z balsamem do ciała. Cena: 24,90 zł; do kupienia w sklepie marki Bielenda,Katarzyna Sołtysik