PZPN postanowił zabrać głos w sprawie kontrowersji wywołanych przez piłkarzy po meczu Polska-Irlandia, który przypieczętował awans naszej reprezentacji na Euro 2016. Dotyczyły one... gustów muzycznych naszych reprezentantów, którzy pieśniami zwycięstwa uczynili w szatni disco polo. Tego typu melodie rozbrzmiewały nawet wówczas, gdy gratulować Lewandowskiemu i spółce przyszedł gratulować prezydent Andrzej Duda. W niedzielę Polski Związek Piłki Nożnej postanowił więc zareagować na dyskusję o rzekomo kiepskich gustach reprezentantów kraju i opublikował na Twitterze informacje na temat tego, czego zwykle przed meczem słuchają najważniejsi członkowie ekipy Adama Nawałki. Jak widać, ulubione gatunki piłkarzy są naprawdę zróżnicowane. Przypomnijmy, że dyskusja nad tym, czego słuchają zawodnicy reprezentacji Polski w piłce nożnej rozgorzała po tym, gdy po końcowym gwizdku meczu Polska-Irlandia prezydent Andrzej Duda zszedł z trybuny honorowej i zajrzał do szatni polskiej ekipy, w czym towarzyszył mu kilkuletni siostrzeniec. Nawet wówczas piłkarze śpiewali najpierw "Bałkanicę" Piersi, a potem "klasyczne" hity disco polo.,Jakub Noch