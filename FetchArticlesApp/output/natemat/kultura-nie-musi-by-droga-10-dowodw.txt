Kino, teatr, najnowsze płyty i książki. Brzmi drogo? Zobacz, że wcale nie musisz przepłacać, by być na bieżąco z najświeższą ofertą kulturalną. Oto 10 sprytnych sposobów na spędzenie czasu wolnego, dzięki którym zaoszczędzisz sporo pieniędzy. Bo w końcu tyle mamy niezależności, ile mamy oszczędności! Zastanów się, w jaki sposób słuchasz muzyki. Jeśli częściej niż z CD korzystasz z MP3, zamiast kupować nową płytę ulubionego wykonawcy, skorzystaj z serwisów streamingowych oferujących bezpłatną muzykę (jak np. Deezer, Spotify czy Wimp). Posiadają̨ one ogromną bazę współczesnej muzyki, a najnowsze płyty ukazują się w nich w momencie premiery. Jedyną niedogodnością̨ są pojawiające się od czasu do czasu reklamy. Na jednej płycie zaoszczędzisz nawet 30-50 złotych. Wiele instytucji, organizacji czy samorządów organizuje wydarzenia kulturalne. Większość z nich nie jest biletowana, a jeśli tak się zdarzy – często wystarczy „zgłosić się” po bilet bądź zapisać się na listę we wskazanym miejscu. Sprawdzaj regularnie strony internetowe organizacji i samorządu działającego w twoim otoczeniu. Bilet na film w dużych multipleksach działających najczęściej w galeriach handlowych może kosztować nawet dwa razy tyle, ile w nieco mniejszym kinie. Sieć kin studyjnych w Polsce znajdziesz na stronie www.kinastudyjne.pl W wielu kinach, za symboliczną kwotę (np. 10, a nie 25 złotych), możesz zobaczyć film we wskazany dzień. Korzystaj też z innych promocji, wykorzystując np. kupony z profilu sieci multipleksów umieszczanych na Facebooku. W ramach zabawnie zwanych „Ftorków z Lordem” w sieci Multikino we wtorki obejrzysz dowolny film za 15 złotych a nie 25 złotych. Chcąc oszczędzić na zakupie nowych książek, wymieniaj się czasowo (bądź na stałe) konkretnymi pozycjami ze znajomymi. Taki zabieg może okazać się świetnym pomysłem w przypadku literatury dziecięcej. Nowa książka z „drugiej ręki” może stać się atrakcyjnym przedmiotem dla twojej pociechy. Po lekturze książki warto ją przekazać dalej. Możesz to zrobić, umieszczając ogłoszenie w przeznaczonym do tego serwisie i wymienić się na jakąś pozycję, która akurat cię interesuje. W odróżnieniu do serwisów aukcyjnych, na tego typu portalach nie jest pobierana prowizja za sprzedaż ani za wystawienie rzeczy. Idea bookcrossingu narodziła się w Stanach Zjednoczonych i obiegła zasięgiem cały świat. Akcja polega na zostawianiu przeczytanych książek w różnych miejscach publicznych. Może twoja ulubiona pozycja leży niedaleko ciebie? Zaoszczędź na kupnie książki – listę miejsc sprawdzisz na bookcrossing.pl Wypad do teatru nie musi być drogi jeśli kupimy tzw. wejściówki. Jej zakup na chwilę przed rozpoczęciem spektaklu oznacza, że dostajemy bilet wstępu bez rezerwacji miejsca. Najtańsze wejściówki kosztują zaledwie kilkanaście złotych (w zależności od teatru i spektaklu). Korzystanie z dóbr kultury nie zawsze musi wiązać się z kupnem biletów. Sprawdzaj oferty kulturalne muzeów, galerii czy ośrodków kultury. Część z nich we wskazany dzień tygodnia może być otwarta za darmo. Pamiętaj też o dużych wydarzeniach kulturalnych, jak np. „Noc Muzeów”, świąteczne pikniki czy obchody dni miasta – wówczas dużo atrakcji jest dostępnych zupełnie za darmo. Miejskie biblioteki od kilku lat sukcesywnie uzupełniają swoje zbiory, nie tylko o książki, ale także audiobooki oraz e-booki. Wypożyczenie takiej pozycji z biblioteki za każdym razem pozwoli zaoszczędzić ci kilkadziesiąt złotych. Znajdziesz je już nie tylko obok domu, ale nawet w centrach handlowych. Wystarczy poszukać. Chcesz wiedzieć jeszcze więcej jak sprytnie oszczędzać? Zajrzyj na stronę Zafinansowani.pl i poznaj sprawdzone sposoby na mądre zarządzanie domowym budżetem. Czekają na Ciebie poradniki, infografiki (np. takie jak poniżej) oraz e-book. Wszystko oczywiście za darmo!,Tekst powstał we współpracy z portalem Zafinansowani.pl