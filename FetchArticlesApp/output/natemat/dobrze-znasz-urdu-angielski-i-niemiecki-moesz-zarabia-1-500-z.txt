Dobrze władasz angielskim, niemieckim oraz urdu (ewentualnie pendżabskim), skończyłeś studia ekonomiczne lub handlowe i szukasz pracy? Niewymieniona z nazwy firma szuka za pośrednictwem warszawskiego urzędu pracy kogoś takiego jak Ty, oferując stanowisko asystenta prezesa. Wynagrodzenie? 1 500 zł… 7 lutego 2014 roku warszawski urząd pracy opublikował ogłoszenie, o którym zaczyna się robić głośno nie tylko na forach dotyczących rynku pracy. Otóż za pośrednictwem urzędu pewna firma poszukuje kandydatów na stanowisko asystenta prezesa. Kandydaci nie muszą mieć doświadczenia. Wystarczy, że dobrze znają angielski, niemiecki oraz urdu/pendżabski oraz legitymują się wyższym wykształceniem w zakresie ekonomii lub handlu. Znajomość wskazanych języków musi być naprawdę dobra, ponieważ asystent prezesa będzie m.in. prowadził telefoniczne rozmowy z zagranicznymi klientami oraz sporządzał raporty dla indyjskich członków zarządu spółki. Stąd zapewne wziął się wymóg znajomości urdu lub pendżabskiego, języków używanych na subkontynencie indyjskim (pendżabski jest używany przede wszystkim w Pendżabie, regionie leżącym na pograniczu Indii i Pakistanu). W zamian firma oferuje umowę o pracę na czas określony oraz wynagrodzenie, o wysokości którego już krążą wśród internautów żarty. Za miesiąc pracy asystent prezesa będzie bowiem otrzymywać... 1 500 złotych. Być może jest to tylko pensja wstępna, która wzrośnie po przejściu okresu próbnego. Niemniej wielu internautów nie rozumie, dlaczego ktoś, kto dobrze zna tyle języków obcych, miałby się godzić na "głodową stawkę".,Tomasz BaliszewskiDobrze władasz angielskim, niemieckim oraz urdu (ewentualnie pendżabskim), skończyłeś studia ekonomiczne lub handlowe i szukasz pracy? Niewymieniona z nazwy firma szuka za pośrednictwem warszawskiego urzędu pracy kogoś takiego jak Ty, oferując stanowisko asystenta prezesa. Wynagrodzenie? 1 500 zł… 7 lutego 2014 roku warszawski urząd pracy opublikował ogłoszenie, o którym zaczyna się robić głośno nie tylko na forach dotyczących rynku pracy. Otóż za pośrednictwem urzędu pewna firma poszukuje kandydatów na stanowisko asystenta prezesa. Kandydaci nie muszą mieć doświadczenia. Wystarczy, że dobrze znają angielski, niemiecki oraz urdu/pendżabski oraz legitymują się wyższym wykształceniem w zakresie ekonomii lub handlu. Znajomość wskazanych języków musi być naprawdę dobra, ponieważ asystent prezesa będzie m.in. prowadził telefoniczne rozmowy z zagranicznymi klientami oraz sporządzał raporty dla indyjskich członków zarządu spółki. Stąd zapewne wziął się wymóg znajomości urdu lub pendżabskiego, języków używanych na subkontynencie indyjskim (pendżabski jest używany przede wszystkim w Pendżabie, regionie leżącym na pograniczu Indii i Pakistanu). W zamian firma oferuje umowę o pracę na czas określony oraz wynagrodzenie, o wysokości którego już krążą wśród internautów żarty. Za miesiąc pracy asystent prezesa będzie bowiem otrzymywać... 1 500 złotych. Być może jest to tylko pensja wstępna, która wzrośnie po przejściu okresu próbnego. Niemniej wielu internautów nie rozumie, dlaczego ktoś, kto dobrze zna tyle języków obcych, miałby się godzić na "głodową stawkę".,Tomasz Baliszewski