Dwa medale dla polskich kajakarzy, srebro dla lekkoatletki. Paraolimpijczycy znów dali powody do dumy, przed nimi jeszcze kilka dni zmagań. Wśród 175 reprezentacji zajmują 13. pozycję. Dziś triumfują kajakarze Kamila Kubas i Jakub Tokarz oraz Lucyna Kornobys - w pchnięciu kulą). Ostatnia zaczęła zmagania od rzutu oszczepem, ale nie znalazła się na podium. Była czwarta, teraz jest druga. Wyprzedziła ją Lijou Zou. – Chinka jest i jeszcze długo będzie królową w pchnięciu kulą. Mam nadzieję, że powalczę z nią w Tokio. Lubię tę konkurencję, bo mogę wyrzucić z siebie całą złość i gniew – powiedziała. Polscy sportowcy zdobyli dotychczas w Rio de Janeiro 26 medali: 6 złotych, 12 srebrnych i 8 brązowych. Poza Kubas, Tokarzem i Kornobys świetnie poradzili sobie m.in. Natalia Partyka, Marzena Zięba, Rafał Wilk, Anna Harkowska czy Barbara Niewiedział. Po dzisiejszym dniu awansują z 16. na 13. miejsce w klasyfikacji medalowej. Igrzyska kończą się w niedzielę.,Karolina Błaszkiewicz