- „Odkodujmy Polskę” oznacza, że o Polsce można mówić innym językiem. TV Republika chce zerwać z propagandą KOD-u. Proponujemy tym Polakom, którzy mają dosyć manipulacji KOD-owskich mediów, zerwanie z mitami i wspólne budowanie rzetelnych mediów - powiedział portalowi Wirtualnemedia.pl Tomasz Terlikowski, redaktor naczelny TV Republika. Nieustające zdziwienie we mnie budzi retoryka PiS i satelitów PiS, która, mówiąc prostym językiem, polega na odwracaniu kota ogonem. Choć może dziwić się nie powinnam, bo wszak przywódca tamtej strony politycznej Jarosław Kaczyński zapewniał przed laty: - . I OK, ja nawet nie zamierzam próbować przekonywać, ale lepiej bym się czuła, gdyby zwolennicy partii rządzącej nie wciskali mi, że ich postrzeganie kolorów jest słuszne. Redaktor naczelny TV Republika wytykając innym manipulację, sam manipulacji dokonuje. Złośliwie wytknę, że TV Republika nie może zerwać z propagandą KOD, bo nigdy propagandy KOD nie uprawiała. A co do manipulacji… Jakie KOD-owskie media redaktor ma na myśli? Podstawowym KOD-owskim medium wciąż jest Facebook. Gdzieś w Polsce robią jakieś pismo, sympatycy KOD uruchomili radio, jest strona internetowa. Ze swojej strony dodam, że przedstawiane tam są opinie członków, a opinia to nie manipulacja. I tyle. Reszta to media prywatne, może niektóre KOD sprzyjają, ale nie są KOD-owskie. Co do zapewnienia, że wreszcie TV Republika zrywa z mitami i zaczyna budować rzetelne media, to przyjmuję to z dobrodziejstwem inwentarza. Mam tylko nadzieję, że nie będzie się wzorować na TVP, która wczoraj zaprosiło do swojego programu przedstawiciela KOD, ale do studia go nie wpuściła. Nie dość, że w ostatniej chwili KOD dowiedział się, że jego przedstawiciel nie będzie jedynym gościem, to okazało się, że tym drugim gościem będzie Marian Kowalski - ten sam, który jakiś czas temu do działaczy KOD krzyczał: - . W końcu TVP postanowiła, że przedstawiciel KOD w programie jednak nie wystąpi, bo zamiast Mateusza Kijowskiego, który nie mógł przyjść z ważnych powodów prywatnych, zjawił się Jarosław Marciniak. Zdaniem TVP ze strony telewizji nie doszło do złamania ustaleń. - - głosi oświadczenie TVP. Wolności mediów zagraża, że jeden przedstawiciel KOD jest zastąpiony drugim? O czym więc miała to być rozmowa? O KOD czy o Mateuszu Kijowskim? Ale spuśćmy na to zasłonę milczenia. Mam nadzieję, że budująca rzetelne media TV Republika oraz broniąca wolności słowa TVP 7 maja staną na wysokości zadania i zapewnią swoim widzom rzetelną relację z Marszu "Jesteśmy i będziemy ww Europie", organizowanego przez KOD i partie opozycyjne. Zbiórka o godz. 13 w Alejach Ujazdowskich pod KPRM. Iwona Leończuk,Komitet Obrony Demokracji