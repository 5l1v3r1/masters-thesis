Profil Google+ Jeżeli tworzyć wydarzenia, to na światowym poziomie. Do serca wzięła to sobie marka Mercedes-Bez, która po raz pierwszy postanowiła zorganizować w stolicy Polski Fashion Weekend właśnie spod znaku srebrnej gwiazdki. Tym samym Warszawa dołączyła do 30 stolic i metropolii, gdzie odbywa się ta międzynarodowa impreza. Skorzystają na tym nie tylko miłośnicy mody, ale także samo miasto. Mercedes-Benz Fashion Weekend Warsaw Warto zacząć od tego, że choć tego typu wydarzenia, w które angażuje się Mercedes, odbywają się na całym świecie, to w Polsce zagoszczą dopiero po raz pierwszy. Mercedes-Benz Fashion Weekend Warsaw zawita nad Wisłę, a to powinno cieszyć nie tylko miłośników mody, ale wszystkich mieszkańców Warszawy. Choć stolica w swoim portfolio ma wiele międzynarodowych wydarzeń i festiwali, to wciąż brakowało modowego na tak ogromną skalę, a co za tym idzie - miasto staje się atrakcyjne dla coraz to większej grupy gości z całego świata. Tym bardziej, że ideą imprezy jest to, by na wybiegach prezentować kolekcje nie tylko polskich, ale także europejskich designerów. Możemy zatem pochwalić się młodymi i zdolnymi projektantami i dać szansę zaprezentowania się tym spoza naszego kraju. W końcu - mowa o imprezie bardzo międzynarodowej. Jak zapowiadają organizatorzy, 2015 rok to bardzo dobry okres, aby pokazać światu twórczość utalentowanych Polaków. I dodają, że biorąc udział w cyklu, dołączamy do grona elitarnych wręcz miast: Program dobrze skrojony W ciągu trzech dni odbędzie się około 20 pokazów mody, podczas których swoje projekty zaprezentują twórcy z Polski, jak i ze świata. Wśród nich znajdzie się dobrze znany szerszej publice Dawid Woliński, ale także Agata Gnaś czy Dawid Tomaszewski. Gnaś Już zdobyła szacunek duetu Paprocki i Brzozowski i pierwsze wierne klientki, a teraz organizatorzy wydarzenia chcą zaprezentować ją całemu światu. Zaś Dawid Tomaszewski to jeden z najpopularniejszych zagranicą polskich projektantów, który studiował w London College of Fashion, w Akademii Sztuk w Berlinie oraz w Akademii Sztuk Pięknych w Poznaniu, a jego projekty pokazują najważniejsze magazyny modowe na całym świecie. Nie zabraknie młodych designerów z Europy, wśród których pojawi się Jessica Conzen zdobywająca wiedzę i umiejętności w atelier Stelli McCartney czy Maisona Martina Margieli oraz Hiszpanka Leyre Valiente, która pierwsze kroki stawiała w domu mody Alexander McQueen, by nauczyć się artystycznego kunsztu, a potem u Loewe, by spojrzeć na modę bardziej praktycznie i sprzedażowo. Ostatniego dnia, czyli 18 maja w niedzielę, wydarzenie zamknie pokaz Mostarmi.pl, gdzie swoje kolekcje zaprezentują Łukasz Jemioł, Zuo Corp oraz Eva Minge. Warszawa. Modny kierunek podróży Jest coś jeszcze. Zdaniem Natalii Głowackiej, producentki Mercedes-Benz Warsaw Fashion Weekend 2015, to wydarzenie sprawi, że stolica Polski może na dobre zagościć na modowej mapie świata, a co za tym idzie - stawać się bardzo modnym kierunkiem turystycznym. I trudno się z tym nie zgodzić. Takie wydarzenie to nie tylko gratka dla młodych projektantów i wszystkich ludzi związanych ze światem mody, ale także znakomita promocja dla miasta! Tym bardziej, że Warszawa z każdym rokiem ma więcej do zaoferowania, i jak słusznie zauważa Głowacka - jest centrum zarówno biznesowym jak i kulturalnym. I warto to pokazywać światu bowiem dawno pozbyliśmy się kompleksów w stosunku do innych dużych miast Europy, jak chociażby modny od kilku sezonów Berlin. Mamy się czym chwalić, ale czy faktycznie mamy aż tak wiele do zaoferowania wszystkim tym, którzy przybędą na Mercedes-Benz Fashion Weekend Warsaw? Oczywiście, że tak! Według badań przeprowadzanych przez stołeczny ratusz w 2014 roku chwali się nas na świecie za ilość muzeów, piękne zabytki oraz dużą ilość międzynarodowych wydarzeń na najwyższym poziomie. Każda duża impreza, a taką bez wątpienia jest Mercedes-Benz Fashion Weekend Warsaw to pretekst, aby Warszawę odwiedzić i się w niej po prostu zakochać. Prócz miejsc i wydarzeń kulturalnych Warszawa to miasto tętniące życiem, szczególnie tym towarzyskim. Od Bulwarów Wiślanych po Soho Factory na Pradze, gdzie odbywać się będzie Fashion Weekend Warsaw. W końcu śmiało można powiedzieć, że Warszawa to modny kierunek turystyczny i warto się tu pojawić. Mercedes-Benz Warsaw Fashion Weekend może być świetnym do tego pretekstem. Mercedes-Benz Warsaw Fashion Weekend, 15-17 maja, Soho Factory, Mińska 25.,Tomasz Golonko