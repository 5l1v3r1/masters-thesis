Polska reprezentacja w 65. minucie meczu z Ukrainą pożegnała się z Mistrzostwami Świata w Brazylii. Oczywiście już wcześniej miała jedynie iluzoryczne szanse na awans, ale utrata bramki rozwiała wszelkie wątpliwości. Szkoda, bo było widać, że przez pierwsze kilkadziesiąt minut naszym zawodnikom zależy na pokazaniu dobrego oblicza. To był mecz, który trzeba było wygrać, by móc dalej prowadzić skomplikowane obliczenia i zastanawiać się, czy polskiej reprezentacji w piłce nożnej uda się awansować na mistrzostwa świata w Brazylii w 2014 roku. Ale tych obliczeń nie będzie trzeba już przeprowadzać, bo Polacy mecz przegrali. Na stadionie w Charkowie dostali niewysoki wymiar kary 0:1. Ale nawet taki wynik oznacza koniec marzeń o słonecznej Brazylii. Szkoda, bo polska reprezentacja pokazała się z całkiem dobrej strony. U naszych zawodników widać było zaangażowanie. Zabrakło jednak umiejętności – nasi zawodnicy strzelali obok, nad, po nogach przeciwników albo nie dobiegali do podań. Poza tym zaangażowanie potrzebne jest na całe eliminacje, a nie tylko na jeden z ostatnich meczów.,Kamil Sikora