Do tej pory obiegowe opinie o kobietach - kierowcach były traktowane raczej jako krzywdzące stereotypy. Tymczasem brytyjscy naukowcy udowodnili, że panie zdecydowanie gorzej radzą sobie z parkowaniem i jazdą do tyłu. Tym, którzy już chcą odtrąbić zwycięstwo w trwającym od dziesięcioleci sporze, radzimy jednak się wstrzymać. Mężczyźni też mają wiele na sumieniu. Stereotypowa kobieta jeździ wolniej, boi się zmieniać pasy ruchu i jeszcze nie potrafi zaparkować. Choć panie, które za kółkiem radzą sobie bardzo dobrze, od lat walczą z tymi opiniami, brytyjscy naukowcy właśnie je potwierdzili. Badania były prowadzone na grupie osób zdających egzamin na prawo jazdy. Okazało się, że panie zdecydowanie częściej oblewają testy na parkowaniu i jeździe tyłem. Parkowanie tyłem nie powiodło się dwa razy większej liczbie kobiet, niż mężczyzn. Zanim jednak panowie zaczną się podśmiewać z pań, warto zwrócić uwagę na resztę wyników badania. Panowie bowiem, choć prowadzą pewniej, mają statystycznie znacznie większy problem ze znakami drogowymi. Jak pokazało badanie, wielu z nich pomija lustra i znaki drogowe. źródło: Daily Mail Czytaj także: Z wiatrem we włosach i dachem w bagażniku Tymi samochodami nauczysz się jeździć!,Anna Wittenberg