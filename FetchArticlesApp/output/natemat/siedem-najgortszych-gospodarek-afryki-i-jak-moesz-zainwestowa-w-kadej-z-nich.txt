Bank Światowy opublikował w tym miesiącu swój najnowszy raport dotyczący globalnych perspektyw gospodarczych. Wskazuje on, że Afryka Subsaharyjska będzie po raz kolejny wśród najszybciej rozwijających się regionów na świecie. Siedem państw będzie w szczególności przewodzić tej stawce. Według prognoz Banku Światowego, gospodarka każdego z nich będzie rosnąć w ciągu najbliższych trzech lat w tempie 7 proc. lub większym. Mówimy tu o tempie charakterystycznym dla najszybszego drapieżnika świata, czyli geparda. Wzrost na tym poziomie powinien umożliwić znaczne zmniejszenie biedy, a także stworzyć ekscytujące możliwości dla inwestorów. Poniżej przedstawiam listę najszybciej rozwijających się gospodarek Afryki plus kilka porad jak najlepiej inwestować w każdej z nich. Najszybciej rozwijające się gospodarki Afryki: 7. Etiopia Średni Wzrost PKB (2014-16): +7.0% Co najbardziej zdumiewa w przypadku gwałtownego wzrostu gospodarczego Etiopii to fakt, że już w tej chwili jest to jedna z największych gospodarek Afryki. W 2012 PKB kraju wyniosło 43 miliardy USD. Roczny wzrost na poziomie 7 proc. wskazuje, że gospodarka w ciągu trzech lat zyska kolejne 10 miliardów USD – jest to równoważnik całkowitego obecnego PKB Zimbabwe! Znana jako potęga rolnicza Etiopia obecnie mocno rozwija również sektory produkcji i budownictwa. Rośnie produktywność siły roboczej, uczniowie spędzają więcej czasu w szkołach, a rodziny stają się mniejsze – to wszystko dobrze wróży dla długoterminowego wzrostu. Jak inwestować: W Etiopii wciąż brakuje oficjalnej giełdy, ale kilkanaście firm obecnych na Giełdzie Papierów Wartościowych w Nairobi w pobliskiej Kenii planuje tam ekspansję. Zrobił to już sprzedawca ropy naftowej KenolKobil. Brytyjski producent produktów skórzanych Pittards, który sprowadza dużą części towaru z Etiopii funkcjonuje na Londyńskiej Giełdzie. Z kolei notowany w Nigerii Dangote Cement planuje otworzyć swoją fabrykę w kraju jeszcze w tym roku. 6. Tanzania Średni Wzrost PKB (2014-16): +7.2% Odkrycie dużych złóż gazu ziemnego u wybrzeży Tanzanii napędza jej wzrost gospodarczy. Ten wzrost to jednak coś więcej niż tylko historia państwa bogatego w surowce. Ostrożny w kwestiach zadłużenia rząd ograniczył inflację i promowuje tak potrzebne inwestycje w infrastrukturę energetyczną i transportową. Co więcej, Tanzania plasuje się na drugim po RPA miejscu jeśli chodzi o penetrację smartfonów. To wskazuje na duże potencjalne zyski z bankowości mobilnej i innych usług finansowych. Jak inwestować: Giełda Papierów Wartościowych w Dar es Salaam to najlepszy sposób na uczestniczenie w rozwoju Tanzanii. Ostatnio giełda stała się łatwiej dostępna dzięki temu, że rząd poluzował ograniczenia dotyczące własności udziałów zagranicznych. Akcje Banku CRDB to jeden z ciekawszych celów na tanzańskiej giełdzie. Narodowy Bank Mikrofinansów oraz Browary Tanzania również zaliczają się do najbardziej godnych uwagi akcji na giełdzie. 5. Rwanda Średni Wzrost PKB (2014-16): +7.3% Czy to subsaharyjski Singapur? Autokratyczny, ale niewątpliwie skuteczny rząd Paula Kagame przeobraził biedny naród zniszczony przez ludobójstwo w jeden z najbardziej przyjaznych biznesowi krajów na świecie. Nowoczesna infrastruktura komunikacyjna, zero tolerancji dla korupcji, polityka, która promuje przedsiębiorczość, a także gwałtownie rosnący przemysł turystyczny – to wszystko sprawia, że kraj jest na najlepszej drodze do długotrwałego wzrostu. Jak inwestować: Raczkująca rwandyjska giełda daje inwestorom kilka wartościowych możliwości. Wśród nich są: Bank Kigali i Bralirwa – największy browar w państwie. Wiele kenijskich firm stawia na rozwój rwandyjskiej gospodarki. Najbardziej znane to Equity Bank, KCB i ARM Cement. 4. Czad Średni Wzrost PKB (2014-16): +7.5% Gwałtowny wzrost gospodarczy w pełnym piasku, śródlądowym Czadzie to zasługa wydobycia ropy naftowej, która za sprawą rurociągów dociera przez Kamerun aż do Zatoki Gwinejskiej. Nie jest to najlepszy przepis na zrównoważony, inkluzyjny wzrost. Większość Czadyjczyków trudni się małoobszarowym rolnictwem, ale hodowla zwierząt, uprawa bawełny i produkcja gumy arabskiej wyglądają obiecująco. Jak inwestować: Przyszli inwestorzy w Czadzie mają w tej chwili bardzo ograniczone możliwości zwłaszcza jeśli chcieliby ominąć koncerny naftowe. Mimo tego, w kraju działają dwa notowane w Nigerii banki. Ecobank utrzymuje sieć 14 oddziałów, a UBA Group posiada trzy. 3. Mozambik Średni Wzrost PKB (2014-16): +8.4% Mozambik – kraj bajkowych wakacyjnych plaż jest teraz także miejscem, gdzie znajdują się bogate morskie złoża gazu ziemnego. Ich odkrycie a także planowana budowa fabryki LNG to dwa powody dla których Mozambik najpewniej osiągnie wzrost gospodarczy przekraczający 8 proc. Duże inwestycje w infrastrukturę i wznowienie wydobycia węgla kamiennego w położonej na północy prowincji Tete będą mieć również na to wpływ. Niestety póki co te mega projekty nie wpłynęły znacząco na obniżenie poziomu biedy, a konflikt między rządzącą partią Frelimo a opozycyjną partią Renamo staje się coraz bardziej brutalny. Wolne, sprawiedliwe i spokojne wybory prezydenckie w październiku znacznie zwiększyłyby zaufanie inwestorów. Jak inwestować: Czy masz gotówkę, którą chciałbyś wydać w Mozambiku? Jeśli tak to warto spróbować na ospałej Bolsa de Valores de Mozambique. Na BVM znajdziesz akcje czterech podmiotów, w tym lokalnego browaru (Cervejas de Mozambique) i Companhia Mozambiquana de Hidrocarbonetos - firmy, która posiada prawa do rozwoju pól naftowych Pande i Temane. Skontaktuj się z jednym z licencjonowanych maklerów BVM, aby otworzyć tam swoje konto. 2. Sudan Południowy Średni Wzrost PKB (2014-16): +8.5% Najmłodszy kraj Afryki znalazł się na tej liście, ponieważ ma bardzo szybko rozwijających się sąsiadów, relatywną stabilność w porównaniu do swojej wojennej przeszłości, a także dlatego, że nie ma innego wyjścia jak tylko się rozwijać. Perspektywa ponownej wojny domowej jest znacząca, ale korzyści płynące z faktu bycia pionierem w bogatym w ropę naftową 11-milionowym kraju okazały się trudne do odparcia dla wielu firm z Afryki Wschodniej. Jak inwestować: Najłatwiejszy sposób na uczestniczenie w południowo-sudańskiej gospodarce to szereg regionalnie zorientowanych firm notowanych na giełdzie w Nairobi. Najbardziej znaczący z tego grona jest KCB Bank. Posiada on 19 oddziałów w kraju. Przynoszą one ok. 10 proc. jego zysków. Inne firmy o CIC Insurance, Britam i Equity Bank. 1. Sierra Leone Średni Wzrost PKB (2014-16): +11.3% Dzięki uruchomieniu kilku dużych kopalń rud żelaza ten mały zachodnio-afrykański kraj stał się jednym z najszybciej rozwijających się państw na świecie. Po trwającej dekadę wojnie domowej spowodowanej walką o złoża diamentów mieszkańcy Sierra Leone wiedzą już dobrze, że bogactwo surowców może być w takim samym stopniu klątwą co błogosławieństwem. Dlatego też rząd stara się mocno, aby zdywersyfikować gospodarkę i sprawiedliwie podzielić korzyści płynące z rozwoju górnictwa. Setki kilometrów dróg zostały wybudowane lub zmodernizowane. Dodano więcej mocy do sieci elektrycznej. Trwają także prace nad ograniczeniem korupcji i wprowadzenie darmowej opieki medycznej. Po tym wszystkim co przeszli jego obywatele, Sierra Leone jest państwem, któremu naprawdę warto kibicować. Jak inwestować: Sierra Leone posiada dopiero co rozwijającą się, mało płynną giełdę. Dostępne są na niej akcje kontrolowanego przez rząd Rokel Commercial Banku. Na tego typu inwestycje mogą pozwolić sobie jednak osoby mieszkające w Sierra Leone lub inwestorzy lubiący duże ryzyko. Dla reszty lepszym rozwiązaniem jest poczekanie kilku lat na otwarcie konta. Alternatywami są notowane w Nigerii Ecobank, UBA Group i Guaranty Trust Bank. Wszystkie z nich posiadają oddziały w kraju. Prowadząca szerokie działania biznesowe w Sierra Leone firma Courteville Business Solutions (z branży e-commerce) również jest obecna na Nigeryjskiej Giełdzie Papierów Wartościowych.,Marek ZmysłowskiBank Światowy opublikował w tym miesiącu swój najnowszy raport dotyczący globalnych perspektyw gospodarczych. Wskazuje on, że Afryka Subsaharyjska będzie po raz kolejny wśród najszybciej rozwijających się regionów na świecie. Siedem państw będzie w szczególności przewodzić tej stawce. Według prognoz Banku Światowego, gospodarka każdego z nich będzie rosnąć w ciągu najbliższych trzech lat w tempie 7 proc. lub większym. Mówimy tu o tempie charakterystycznym dla najszybszego drapieżnika świata, czyli geparda. Wzrost na tym poziomie powinien umożliwić znaczne zmniejszenie biedy, a także stworzyć ekscytujące możliwości dla inwestorów. Poniżej przedstawiam listę najszybciej rozwijających się gospodarek Afryki plus kilka porad jak najlepiej inwestować w każdej z nich. Najszybciej rozwijające się gospodarki Afryki: 7. Etiopia Średni Wzrost PKB (2014-16): +7.0% Co najbardziej zdumiewa w przypadku gwałtownego wzrostu gospodarczego Etiopii to fakt, że już w tej chwili jest to jedna z największych gospodarek Afryki. W 2012 PKB kraju wyniosło 43 miliardy USD. Roczny wzrost na poziomie 7 proc. wskazuje, że gospodarka w ciągu trzech lat zyska kolejne 10 miliardów USD – jest to równoważnik całkowitego obecnego PKB Zimbabwe! Znana jako potęga rolnicza Etiopia obecnie mocno rozwija również sektory produkcji i budownictwa. Rośnie produktywność siły roboczej, uczniowie spędzają więcej czasu w szkołach, a rodziny stają się mniejsze – to wszystko dobrze wróży dla długoterminowego wzrostu. Jak inwestować: W Etiopii wciąż brakuje oficjalnej giełdy, ale kilkanaście firm obecnych na Giełdzie Papierów Wartościowych w Nairobi w pobliskiej Kenii planuje tam ekspansję. Zrobił to już sprzedawca ropy naftowej KenolKobil. Brytyjski producent produktów skórzanych Pittards, który sprowadza dużą części towaru z Etiopii funkcjonuje na Londyńskiej Giełdzie. Z kolei notowany w Nigerii Dangote Cement planuje otworzyć swoją fabrykę w kraju jeszcze w tym roku. 6. Tanzania Średni Wzrost PKB (2014-16): +7.2% Odkrycie dużych złóż gazu ziemnego u wybrzeży Tanzanii napędza jej wzrost gospodarczy. Ten wzrost to jednak coś więcej niż tylko historia państwa bogatego w surowce. Ostrożny w kwestiach zadłużenia rząd ograniczył inflację i promowuje tak potrzebne inwestycje w infrastrukturę energetyczną i transportową. Co więcej, Tanzania plasuje się na drugim po RPA miejscu jeśli chodzi o penetrację smartfonów. To wskazuje na duże potencjalne zyski z bankowości mobilnej i innych usług finansowych. Jak inwestować: Giełda Papierów Wartościowych w Dar es Salaam to najlepszy sposób na uczestniczenie w rozwoju Tanzanii. Ostatnio giełda stała się łatwiej dostępna dzięki temu, że rząd poluzował ograniczenia dotyczące własności udziałów zagranicznych. Akcje Banku CRDB to jeden z ciekawszych celów na tanzańskiej giełdzie. Narodowy Bank Mikrofinansów oraz Browary Tanzania również zaliczają się do najbardziej godnych uwagi akcji na giełdzie. 5. Rwanda Średni Wzrost PKB (2014-16): +7.3% Czy to subsaharyjski Singapur? Autokratyczny, ale niewątpliwie skuteczny rząd Paula Kagame przeobraził biedny naród zniszczony przez ludobójstwo w jeden z najbardziej przyjaznych biznesowi krajów na świecie. Nowoczesna infrastruktura komunikacyjna, zero tolerancji dla korupcji, polityka, która promuje przedsiębiorczość, a także gwałtownie rosnący przemysł turystyczny – to wszystko sprawia, że kraj jest na najlepszej drodze do długotrwałego wzrostu. Jak inwestować: Raczkująca rwandyjska giełda daje inwestorom kilka wartościowych możliwości. Wśród nich są: Bank Kigali i Bralirwa – największy browar w państwie. Wiele kenijskich firm stawia na rozwój rwandyjskiej gospodarki. Najbardziej znane to Equity Bank, KCB i ARM Cement. 4. Czad Średni Wzrost PKB (2014-16): +7.5% Gwałtowny wzrost gospodarczy w pełnym piasku, śródlądowym Czadzie to zasługa wydobycia ropy naftowej, która za sprawą rurociągów dociera przez Kamerun aż do Zatoki Gwinejskiej. Nie jest to najlepszy przepis na zrównoważony, inkluzyjny wzrost. Większość Czadyjczyków trudni się małoobszarowym rolnictwem, ale hodowla zwierząt, uprawa bawełny i produkcja gumy arabskiej wyglądają obiecująco. Jak inwestować: Przyszli inwestorzy w Czadzie mają w tej chwili bardzo ograniczone możliwości zwłaszcza jeśli chcieliby ominąć koncerny naftowe. Mimo tego, w kraju działają dwa notowane w Nigerii banki. Ecobank utrzymuje sieć 14 oddziałów, a UBA Group posiada trzy. 3. Mozambik Średni Wzrost PKB (2014-16): +8.4% Mozambik – kraj bajkowych wakacyjnych plaż jest teraz także miejscem, gdzie znajdują się bogate morskie złoża gazu ziemnego. Ich odkrycie a także planowana budowa fabryki LNG to dwa powody dla których Mozambik najpewniej osiągnie wzrost gospodarczy przekraczający 8 proc. Duże inwestycje w infrastrukturę i wznowienie wydobycia węgla kamiennego w położonej na północy prowincji Tete będą mieć również na to wpływ. Niestety póki co te mega projekty nie wpłynęły znacząco na obniżenie poziomu biedy, a konflikt między rządzącą partią Frelimo a opozycyjną partią Renamo staje się coraz bardziej brutalny. Wolne, sprawiedliwe i spokojne wybory prezydenckie w październiku znacznie zwiększyłyby zaufanie inwestorów. Jak inwestować: Czy masz gotówkę, którą chciałbyś wydać w Mozambiku? Jeśli tak to warto spróbować na ospałej Bolsa de Valores de Mozambique. Na BVM znajdziesz akcje czterech podmiotów, w tym lokalnego browaru (Cervejas de Mozambique) i Companhia Mozambiquana de Hidrocarbonetos - firmy, która posiada prawa do rozwoju pól naftowych Pande i Temane. Skontaktuj się z jednym z licencjonowanych maklerów BVM, aby otworzyć tam swoje konto. 2. Sudan Południowy Średni Wzrost PKB (2014-16): +8.5% Najmłodszy kraj Afryki znalazł się na tej liście, ponieważ ma bardzo szybko rozwijających się sąsiadów, relatywną stabilność w porównaniu do swojej wojennej przeszłości, a także dlatego, że nie ma innego wyjścia jak tylko się rozwijać. Perspektywa ponownej wojny domowej jest znacząca, ale korzyści płynące z faktu bycia pionierem w bogatym w ropę naftową 11-milionowym kraju okazały się trudne do odparcia dla wielu firm z Afryki Wschodniej. Jak inwestować: Najłatwiejszy sposób na uczestniczenie w południowo-sudańskiej gospodarce to szereg regionalnie zorientowanych firm notowanych na giełdzie w Nairobi. Najbardziej znaczący z tego grona jest KCB Bank. Posiada on 19 oddziałów w kraju. Przynoszą one ok. 10 proc. jego zysków. Inne firmy o CIC Insurance, Britam i Equity Bank. 1. Sierra Leone Średni Wzrost PKB (2014-16): +11.3% Dzięki uruchomieniu kilku dużych kopalń rud żelaza ten mały zachodnio-afrykański kraj stał się jednym z najszybciej rozwijających się państw na świecie. Po trwającej dekadę wojnie domowej spowodowanej walką o złoża diamentów mieszkańcy Sierra Leone wiedzą już dobrze, że bogactwo surowców może być w takim samym stopniu klątwą co błogosławieństwem. Dlatego też rząd stara się mocno, aby zdywersyfikować gospodarkę i sprawiedliwie podzielić korzyści płynące z rozwoju górnictwa. Setki kilometrów dróg zostały wybudowane lub zmodernizowane. Dodano więcej mocy do sieci elektrycznej. Trwają także prace nad ograniczeniem korupcji i wprowadzenie darmowej opieki medycznej. Po tym wszystkim co przeszli jego obywatele, Sierra Leone jest państwem, któremu naprawdę warto kibicować. Jak inwestować: Sierra Leone posiada dopiero co rozwijającą się, mało płynną giełdę. Dostępne są na niej akcje kontrolowanego przez rząd Rokel Commercial Banku. Na tego typu inwestycje mogą pozwolić sobie jednak osoby mieszkające w Sierra Leone lub inwestorzy lubiący duże ryzyko. Dla reszty lepszym rozwiązaniem jest poczekanie kilku lat na otwarcie konta. Alternatywami są notowane w Nigerii Ecobank, UBA Group i Guaranty Trust Bank. Wszystkie z nich posiadają oddziały w kraju. Prowadząca szerokie działania biznesowe w Sierra Leone firma Courteville Business Solutions (z branży e-commerce) również jest obecna na Nigeryjskiej Giełdzie Papierów Wartościowych.,Marek Zmysłowski