Oglądaliście kultowe "Szybcy i wściekli: Tokio Drift" sądząc, że w prawdziwym życiu na takie nocne, motoryzacyjne życie nie da się załapać? No to koniecznie musicie zobaczyć ten filmik, który od weekendu krąży po sieci i pokazuje, że emocjonujący klimat ulicznych wyścigów być może czuć dziś silniej w Krakowie niż w Tokio. Szybkie, mocno podrasowane samochody, rywalizacja na umiejętności i dokoła pełno pięknych fanek motoryzacji, które nie tylko wiją się w tańcu, ale i siadają za kierownicę. Twórcy tego filmiku przekonują, że "Tokyo Drift" w prawdziwym świecie dzieje się czasami na ulicach Krakowa. Zobaczcie to sami:W kilkadziesiąt godzin ta świetna produkcja została obejrzana na YouTube przez kilkaset tysięcy internautów, ale zdaje się, że to jednak trochę "zmontowana" wersja krakowskiej rzeczywistości. Sami twórcy przyznali naTemat, że wszystko powstało "w 100-proc. legalnych warunkach". Między innymi dlatego, że Bonarka City Center udostępniło im parking. W mniej legalnej rzeczywistości wygląda to tymczasem... jeszcze ciekawiej. Co udowadnia ten nieco starszy, ale znacznie mniej popularny w sieci filmik, również nakręcony w okolicach krakowskiej Bonarki.,Jakub Noch