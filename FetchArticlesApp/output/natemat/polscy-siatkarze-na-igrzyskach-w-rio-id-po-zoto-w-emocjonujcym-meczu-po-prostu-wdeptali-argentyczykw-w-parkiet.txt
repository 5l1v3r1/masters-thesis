Polscy siatkarze już zapewnili sobie awans do ćwierćfinału turnieju olimpijskiego. Dziś nie dali szans drużynie Argentyny, wygrywając 3:0. Jednak emocji z trzeciego seta wystarczyłoby na kilka meczów Ligi Światowej lub mundialu. Bartosz Kurek kapitalnym zagraniem zakończył trzeciego i ostatniego seta. Końcówka meczu była niezwykle długa i bardzo dramatyczna. Kilka piłek setowych mieli Argentyńczycy, kilka piłek meczowych mieli polscy siatkarze. Ostatecznie wygrali seta 37:35, a całe spotkanie 3:0. Pierwszy mecz Polacy wygrali z Egiptem, odnosząc pewne zwycięstwo 3:0. W drugim meczu było więcej nerwówki, ale ostatecznie udało się pokonać Iran 3:2. Dziś wygrywając z Argentyną Polacy zapewnili sobie awans do ćwierćfinału. Z taką formą mogą na igrzyskach w Rio de Janeiro zajść naprawdę daleko!,Paweł Kalisz