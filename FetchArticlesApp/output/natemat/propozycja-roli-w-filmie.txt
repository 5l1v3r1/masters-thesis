Co roku, niczego nieświadoma, otwieram swoją skrzynkę mailową, żeby dowiedzieć się o swoim angażu teatralnym, koncercie w duecie z Beyonce, lub też nowej roli. Tym razem padło na propozycję udziału w filmie, niestety nie dla mnie. Jakiś czas temu, moi Facebookowi znajomi dowiedzieli się o istnieniu mojego zaadoptowanego z Wrocławia kotka - piękna rasa - Norweski Leśny. Co prawda od zawsze Kicia (bo tak ma na imię) miała zaawansowanego zeza, ale i tak jest fotogeniczna, o czym sami możecie się przekonać. A oto treść dzisiejszego maila. Od: Maja film Temat: propozycja roli w filmie Data: 1 kwietnia 2012 09:19:01 CEST Do: management@nataliamusic.com Witam Pani Natalio, Jestem zastępcą dyrektora ds. castingów Majafilm Sp. z o.o. Ogromny sukces „Czterech Pancernych i Psa”, skłonił nas do napisania scenariusza o podobnej tematyce. Ponieważ zarówno prawa autorskie, jak i materialne zostały zastrzeżone dla słów „czterech” i „pies” , postanowiliśmy napisać scenariusz serialu składający się z 24–ech odcinków i 6-ciu sezonów łącznie 140 odcinków po 35 min każdy. Serial nazywa się „Trzech Pancernych i Kot”. Współproducentem serialu jest telewizja Trwam. Zdjęcia rozpoczynają się 18 maja na poligonie wojskowym w Drawsku Pomorskim. Zwracam się do Pani z ogromną prośbą i błagam niech nam Pani pomoże! Podczas treningu do filmu jeden ze statystów przejechał czołgiem jednego z naszych trzech kotów występujących w serialu. Od pani Krystyny Pomaniewskiej z Wrocławia wiem, że Pani ma kota, który mógłby zastąpić naszego ukochanego przejechanego kotka. Przykro mi to Pani pisać, ale mokra plama nawet z niego nie została. W naszym serialu występują koty bardzo rzadkiej rasy – norweskie leśne. W Polsce jest ich łącznie około 12-tu sztuk z czego 7-em ma powyżej 12 lat, a takie bardzo już się boją strzelaniny. Proponujemy zatem kontrakt dla Pani kota na 123 dni zdjęciowe ze stawką 1.700 złotych + VAT za dzień. Poza tym zapewniamy kotu trening w ogniu walki i całodzienne wyżywienie (w tym dwie myszy w tygodniu). Kota ubezpieczamy w PZU na wypadek śmierci w kwocie 500.000 pln. Kalectwa raczej nie przewidujemy i w takim wypadku proponujemy dobić kotka – po co ma się męczyć bez łapki, albo dwóch. Zapewniamy też w kontrakcie, że imię kota będzie wyświetlane w czołówce i tyłówce każdego odcinka, a po zakończeniu emisji łapki kotka (jeśli przeżyje) zostaną odciśnięte w Alei Gwiazd w Międzyzdrojach. Przez moment pomyślałam....."całkiem niezła stawka dzienna i warunki kontraktowe". Potem jednak speszona własnymi myślami, na temat potencjalnej kariery mojego kota i moich wynikających z tego korzyści - spojrzałam w kalendarz.... 1 kwietnia, wł.: Prima dies Aprilis, dzień żartów. Polega on na robieniu żartów, celowym wprowadzaniu w błąd, kłamaniu, konkurowaniu w próbach sprawienia, by inni uwierzyli w coś nieprawdziwego. Autora maila gorąco pozdrawiam. Jest Mistrzem w corocznych psikusach i nigdy mnie nie zawodzi. Kicie bardzo przepraszam. Stała się obiektem żartów i chęci wykorzystania jej do niecnych celów. A czytelników uspakajam - żadne zwierze nie ucierpiało podczas produkcji tego bloga. :),Natalia LeszCo roku, niczego nieświadoma, otwieram swoją skrzynkę mailową, żeby dowiedzieć się o swoim angażu teatralnym, koncercie w duecie z Beyonce, lub też nowej roli. Tym razem padło na propozycję udziału w filmie, niestety nie dla mnie. Jakiś czas temu, moi Facebookowi znajomi dowiedzieli się o istnieniu mojego zaadoptowanego z Wrocławia kotka - piękna rasa - Norweski Leśny. Co prawda od zawsze Kicia (bo tak ma na imię) miała zaawansowanego zeza, ale i tak jest fotogeniczna, o czym sami możecie się przekonać. A oto treść dzisiejszego maila. Od: Maja film Temat: propozycja roli w filmie Data: 1 kwietnia 2012 09:19:01 CEST Do: management@nataliamusic.com Witam Pani Natalio, Jestem zastępcą dyrektora ds. castingów Majafilm Sp. z o.o. Ogromny sukces „Czterech Pancernych i Psa”, skłonił nas do napisania scenariusza o podobnej tematyce. Ponieważ zarówno prawa autorskie, jak i materialne zostały zastrzeżone dla słów „czterech” i „pies” , postanowiliśmy napisać scenariusz serialu składający się z 24–ech odcinków i 6-ciu sezonów łącznie 140 odcinków po 35 min każdy. Serial nazywa się „Trzech Pancernych i Kot”. Współproducentem serialu jest telewizja Trwam. Zdjęcia rozpoczynają się 18 maja na poligonie wojskowym w Drawsku Pomorskim. Zwracam się do Pani z ogromną prośbą i błagam niech nam Pani pomoże! Podczas treningu do filmu jeden ze statystów przejechał czołgiem jednego z naszych trzech kotów występujących w serialu. Od pani Krystyny Pomaniewskiej z Wrocławia wiem, że Pani ma kota, który mógłby zastąpić naszego ukochanego przejechanego kotka. Przykro mi to Pani pisać, ale mokra plama nawet z niego nie została. W naszym serialu występują koty bardzo rzadkiej rasy – norweskie leśne. W Polsce jest ich łącznie około 12-tu sztuk z czego 7-em ma powyżej 12 lat, a takie bardzo już się boją strzelaniny. Proponujemy zatem kontrakt dla Pani kota na 123 dni zdjęciowe ze stawką 1.700 złotych + VAT za dzień. Poza tym zapewniamy kotu trening w ogniu walki i całodzienne wyżywienie (w tym dwie myszy w tygodniu). Kota ubezpieczamy w PZU na wypadek śmierci w kwocie 500.000 pln. Kalectwa raczej nie przewidujemy i w takim wypadku proponujemy dobić kotka – po co ma się męczyć bez łapki, albo dwóch. Zapewniamy też w kontrakcie, że imię kota będzie wyświetlane w czołówce i tyłówce każdego odcinka, a po zakończeniu emisji łapki kotka (jeśli przeżyje) zostaną odciśnięte w Alei Gwiazd w Międzyzdrojach. Przez moment pomyślałam....."całkiem niezła stawka dzienna i warunki kontraktowe". Potem jednak speszona własnymi myślami, na temat potencjalnej kariery mojego kota i moich wynikających z tego korzyści - spojrzałam w kalendarz.... 1 kwietnia, wł.: Prima dies Aprilis, dzień żartów. Polega on na robieniu żartów, celowym wprowadzaniu w błąd, kłamaniu, konkurowaniu w próbach sprawienia, by inni uwierzyli w coś nieprawdziwego. Autora maila gorąco pozdrawiam. Jest Mistrzem w corocznych psikusach i nigdy mnie nie zawodzi. Kicie bardzo przepraszam. Stała się obiektem żartów i chęci wykorzystania jej do niecnych celów. A czytelników uspakajam - żadne zwierze nie ucierpiało podczas produkcji tego bloga. :),Natalia Lesz