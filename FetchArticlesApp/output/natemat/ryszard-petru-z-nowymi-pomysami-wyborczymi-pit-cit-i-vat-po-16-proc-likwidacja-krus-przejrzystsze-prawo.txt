W Warszawie odbył się kongres programowy .Nowoczesnej, ugrupowania Ryszarda Petru. Lider partii zaproponował między innymi likwidację KRUS, a także zmianę wysokości podatków. 3 razy 16 procent, to propozycja reformy systemu podatkowego Polski, jaki proponuje .Nowoczesna. Chodzi w niej o zrównanie podatków PIT, CIT i VAT do poziomu 16 proc. Ryszard Petru jako jeden z punktów programu przedstawił także zmianę prawa na takie, które będzie przejrzyste i zrozumiałe dla wszystkich obywateli, nie tylko dla jego twórców. .Nowoczesna opowiada się także za przywrócenie tzw. ustawy Wilczka o działalności gospodarczej, której głównym założeniem jest zasada: „co nie jest zabronione, jest dozwolone”. Co istotne, Petru zaproponował także likwidację przywilejów, takich jak KRUS, czy wcześniejsze emerytury dla górników. – Będzie równo, wszyscy będą tacy sami wobec prawa. Pielęgniarka będzie miała taką samą emeryturę, jeśli chodzi o wiek emerytalny i składki, jak górnik, czy szewc jak rolnik - mówił lider .Nowoczesnej. Podkreślił, żeby pamiętać o tym, iż podatnicy co roku dopłacają do rolników czy górników. Przypomnijmy, że jeden z dziennikarzy portalu naTemat spędził jeden dzień z Ryszardem Petru. Dla rozczarowanych Platformą Obywatelską nadzieją ma być on i jego .Nowoczesna. Lider jeździ po kraju i mobilizuje struktury. Na razie do zbierania podpisów. Petru zapewnia, że ich zebranie nie będzie problemem, ale nadal musi popracować nad organizacją, a przede wszystkim nad dotarciem do wyborców.,Jakub Rusak