Przed nami kolejny ciekawy weekend kulinarny. Wielu z nas pojedzie na pikniki, zasiądzie w kawiarnianych, ukwieconych ogródkach lub zaprosi przyjaciół na grilla. Można tez wybrać się na jedną z kulinarnych imprez, które obficie rozlały się po całej Polsce. Spotkaniom przy dobrym jedzeniu sprzyjać będzie polityczna cisza i zamknięte centra handlowe. Na ten weekend poznański Stary Rynek zamieni się w krainę szczęśliwości miłośników piwa. Browary rzemieślnicze, małe i średnie browary z Polski i nie tylko będą częstowały tym co produkują najlepszego. Będzie można też posłuchać wykładów o chmielach, sensoryce i dodatkach smakowych do piw. Organizatorzy obiecują też obfitość slow i streetfoodu, reprezentowane przez kuchnie Gruzji, Węgier i Austrii. Mają być modne burgery i oldskulowe golonki. Stary Rynek w wersji piwnej będzie czynny od piątku do niedzieli w godzinach 11.00-23.00. Kino KIKA zaprasza na kolejny Wytrawny Wieczór Filmowy. Tym razem bohaterem będzie kino i wino gruzińskie. Ospecyfice regionu, szczepach i charakterystyce win z tego starego winiarskiego kraju opowie Paweł Woźniak, właściciel Krako Slow Wines. Na ekranie "Randka w ciemno" Lewana Kaguaszwili. Gościem specjalnym będzie MLody Ambasador Gruzji, a partnerem spotkania jest Stowarzyszenie Most do Gruzji. Początek spotkania o 19.00 w Krakowie przy ul. Krasickiego 18. W Warszawie też można spędzić ciekawy wieczór z winem, ale tym razem połączonym z czekoladą. W Jung&Lecker - który dostarczy swoich najlepszych wina - będzie można posłuchać co o takim połączeniu sądzi Monika Wojtysiak. Czekoladę dostarczy warszawska manufaktura NCzekolada. Szkolenie rozpoczyna się o 19.30 w Warszawie przy ul. Emilii Plater 14. Warszawski hotel Gromada będzie gościł Gluten Free Expo, czyli największe w Polsce targi żywności bezglutenowej połączony z obchodami Międzynarodowego Dnia Celiakii. Stoiska z żywnością, porady lekarzy i dietetyków, książki, warsztaty i konkursy. Targi potrwają od piątku do soboty w godzinach 10.00-17.00, Warszawa ul. 17 Stycznia 14. Podwarszawski Nieporęt zaprasza na wielkie Grill Party. Mistrzowie fish&grill, uczestnicy TOP CHEF, wielu znakomitych szefów kuchni zaprezentują, to co najlepszego potrafią wyczarować na ogniu, a tematem przewodnim będzie wyśmienita wołowina. Piknikowi przyświeca też szczytny cel, bo dochód z serwowanych burgerów organizatorzy przeznaczają na pomoc dla ciężko chorej Nikoli Rosa. Zielona Góra zaprasza w sobotę i niedzielę na Targi Dobrego Jedzenia. To będzie prawdziwa fiesta dobrego jedzenia. Stoiska producentów serów, przetworów z owoców i warzyw, wędlin, olejów i chleba, czyli najlepsze polskie jedzenie w wydaniu lubuskim. Po raz kolejny zostaną wręczone Lubuskie Złote Lubczyki dla najlepszych lokalnych wyrobów. Nie zabraknie też pokazów kulinarnych miedzy innymi w wykonaniu Tomka Jakubiaka i Krzysztofa Poloka. Zielona Góra, Hala CRS ul. Sulechowska 41 w godzinach 10.00-18.00. Miłośnicy polskiego wina powinni dać się skusić i pojechać Janowca. Właśnie tam, w sobotę o 12.00 rozpoczną się obchody Święta Wina. Przemarsz uliczkami Janowca, degustacje win na dziedzińcu zamkowym, panele dyskusyjne i wiele atrakcji artystycznych. Organizatorzy pomyśleli również o atrakcjach dla dzieci. Momentem kulminacyjnym będzie ogłoszenie listy win, które otrzymały znak Karty Winnic Małopolskiego Przełomu Wisły. Imprezę zakończy wieczorny koncert. W Krakowie wszyscy zaangażowani w dbałość o środowisko naturalne i przyszłość ziemi. Rotunda Centrum Kultury Oleandry 1 zaprasza na pokaz filmu "Cowspiacy" poruszający wpływ intensywnej hodowli zwierząt na dobrostan naszej planety. Początek seansu 19..30. Cook Up Studio zaprasza w sobotę na kolejne warsztaty rodzinne. Szymon Tomiło zamieni mokotowską siedzibę, przy ul. Racławickiej 89 na prawdziwą domową piekarnię. Dzieci wraz z rodzicami upieką doskonałe maślane bułeczki, drożdżówki kruszonką, cynamonowe zawijasy i aksamitne chałki. Wszyscy nauczą się jak przygotować doskonałe wypieki na domowe, świąteczne śniadania. Spotkanie potrwa od 11.00 do 14.00. Również w Warszawie nie lada gratka dla miłośników kuchni Azji i Pacyfiku. Pokazy filmowe i kulinarne, degustacje, wykłady i przede wszystkim kilkadziesiąt stoisk z produktami z tego regionu świata. Wszystko w gościnnych progach Muzeum Azji i Pacyfiku przy ulicy Solec 24 od godziny 10.00 do 20.00. Będzie barwnie i aromatycznie. Od kilku lat Lubelszczyzna kusi nas hasłem promocyjnym "Lubelskie, smakuj życie", mówi ono bardzo wiele o specyfice tego regionu. Czyste powietrze, doskonałe produkty i piękne krajobrazy faktycznie do tego zachęcają. Jak smakuje ekologiczna Lubelszczyzna będzie można sprawdzić podczas VIII EKO Festyn. Dużo dobrego jedzenia, atrakcje dla dzieci, pokazy rekonstrukcyjne rodem z XVII wieku, wymiana, koncerty i wiele innych atrakcji. To wszystko na placu Zamkowym w Lublinie od 13.30 w niedzielę. Warszawiacy będą mogli po intensywnym weekendzie cieszyć się dobrym śniadaniem. Kilkadziesiąt restauracji zaprasza na Warszawski Tydzień Śniadaniowy ze specjalnymi cenami. Pamiętajcie, dzień bez śniadania nie będzie udany! Życzymy Wam pełnej smacznych doznań majówki.,Wydarzenia kulinarne