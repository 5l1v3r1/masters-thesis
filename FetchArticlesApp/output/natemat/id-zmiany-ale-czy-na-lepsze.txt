Już w najbliższy poniedziałek tzn. 15 kwietnia na warszawskiej Giełdzie Papierów Wartościowych odbędzie się pierwsza sesja, podczas której inwestorzy będą korzystać z systemu UTP. Giełda zapowiada, że... Już w najbliższy poniedziałek tzn. 15 kwietnia na warszawskiej Giełdzie Papierów Wartościowych odbędzie się pierwsza sesja, podczas której inwestorzy będą korzystać z systemu UTP. Giełda zapowiada, że nowy system będzie szybszy, sprawniejszy i ma przyciągnąć na parkiet więcej zagranicznych graczy. Przypominamy, że GPW poinformowała w komunikacie, że w trosce o bezpieczeństwo uczestników rynku dzień po oddaniu systemu, czyli 16 kwietnia bieżącego roku, nie będzie przeprowadzona sesja giełdowa. Nowy system transakcyjny UTP, który używają giełdy z grupy NYSE Euronext: w Nowym Jorku, Paryżu, Lizbonie, Amsterdamie i Brukseli na pewno ułatwi inwestorom zagranicznym dostęp do naszej giełdy ale czy wpłynie na znaczący wzrost ich wzrost? Uważam, że nie jest to takie pewne, a dowiemy się tego nie wcześniej niż za kilka miesięcy. Większe zainteresowanie i wzrost obrotów niż zmiana systemu wzbudzi na pewno fuzja GPW i Wiener Börse o której ostatnio dużo się mówi. Czy temat wracający co jakiś czas obniżki opłat za transakcje. W między czasie warszawską giełdę może czekać niemiła "niespodzianka" i nawet duży napływ kapitału z za granicy nie ochroni kursów przed spadkami jeśli OFE zostanie zmuszone do wyprowadzenia środków z rynku kapitałowego. Konsekwencje mogliśby obserwować na giełdzie węgierskiej. Należy dodać, że nasze OFE mają znacznie większe zaangażowanie w rodzimą giełdę niż węgierskie, które mogło inwestować także poza granicami. Osobiście jestem ciekawy czy polscy gracze giełdowi przekonają się do możliwości, które daje nowy system transakcyjny UTP czyli tzw. handlu automatycznego. Na świecie odpowiada już na niektórych giełdach nawet za 60% obrotu.,Jakub Ciepiela