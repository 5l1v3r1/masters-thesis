Sklepy zalewają produkty z tzw. zdrową i ekologiczną żywotnością. Zasadnicze pytanie brzmi: ile w tym prawdy, a ile zwykłego marketingu? Z lektury ostatniej książki amerykańskiego pisarza specjalizującego się w tematyce żywienia i podróży wynika, że nie zawsze to co kupujemy, ma wiele wspólnego z rzeczywistością. Larry Olmsted, autor , zwraca uwagę, że wiele artykułów spożywczych reklamowanych jako zdrowa żywność stanowi podróbkę rzeczywiście wartościowych produktów. W przypadku ich regularnej konsumpcji możemy poważnie zaszkodzić swojemu zdrowiu. Do najbardziej „zakłamanych” produktów należy oliwa z oliwek Extra Virgin, która zamiast czystego składu bogatego w zdrowe tłuszcze, często zostaje rozcieńczona tanimi olejami z orzechów arachidowych i soi. Co jeszcze? Miłośnikom sushi wmawia się, że jedzą białego tuńczyka, a na ogół serwuje im się eskolara, rybę maślaną, której konsumpcja może skończyć się biegunką. Na wprowadzanie konsumentów w błąd pozwalają sobie też bezkarnie producenci miodów, a raczej pseudomiodów, bo najczęściej to wyroby nasycone słodzikami, a niekiedy niedozwolonymi substancjami. Z napojów należy zachować szczególną czujność, kupując soki owocowe (do ich produkcji stosuje się chiński koncentrat, który może zawierać zabronione substancje). Z herbatą też trzeba uważać, bo niektóre firmy dodają do niej liście innych roślin, aby zapewnić jej większą trwałość. Ponadto nagminne jest „maskowanie” pospolitych win musujących pod uznaną marką szampana.,Dawid Wojtowicz