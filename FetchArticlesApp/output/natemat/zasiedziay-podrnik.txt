Sporo przewodników Pani kupuje – powiedziała sprzedawczyni w Empiku, patrząc na dorodną stertę książek piętrzącą się na ladzie. Ciągle donosiłam kolejne. Drugie tyle zamówiłam w sklepie internetowym. Zaszalałam. Właśnie sprzedałam mieszkanie i pierwszy raz w życiu nie musiałam się martwić czy wystarczy mi pieniędzy. Tak – uśmiechnęłam się nieśmiało. Właśnie przeprowadzamy się na południe Europy, pojedziemy przez wiele krajów i chciałabym o tym trochę popisać. Nie mogłam uwierzyć w to, co powiedziałam. Pierwszy raz – nie tylko poczytać, a pisać. Jakby coś z mojego środka odezwało się zamiast mnie. Wiedziałam, że chciałam wyruszyć w podróż. Chciałam słońca. Chciałam coś zmienić, ale jeszcze nie wiedziałam dokładnie co i nie wiedziałam jak. Myślałam, że wyruszam w podróż po wieczne szczęście i spokój. Wyobrażałam sobie, że zmiany mogą najwyżej dotyczyć stylu życia, ciągłego plażowania zamiast spacerów do piaskownicy w parku, zakupów kosmetyków w bezcłowych sklepach na Gibraltarze, nauki hiszpańskiego. Nie wiedziałam, że po drodze spotkam i polubię prawdziwą siebie, często wcale nie będzie słonecznie i różowo, a wszystko razem – smutek i radość, naprzemiennie wspaniale splątane, odkryją przede mną życia sens. Zapłaciłam, wrzuciłam paczkę na rower i pojechałam do mojego mieszkania na poznańskiej Wildzie. Kilka dni wcześniej, kompletnym cudem i w ciągu jedynie miesiąca, zdołałam je sprzedać młodej aktorce. W mojej dawnej sypialni z wykuszem, przez który pięknie było widać całą ulicę Prądzyńskiego i secesyjny budynek szkoły podstawowej, do której kiedyś chodziłam; postanowiła urządzić sobie gabinet. Ciekawe jakie role tam później ćwiczyła? Co ją dobrego i złego spotkało? Może gdy ma gorszy dzień, też schodzi posiedzieć na ławce pod wielkim drzewem kasztanowca na boisku? Miał niezłą moc. Czasem w trakcie imprez, zaprowadzałam w to miejsce znajomych, namawiając ich by się do niego przytulili. Mówili, że rzeczywiście czuć jakąś dobrą energię. A może to było tylko wypite tego wieczoru wino? O drugiej nad ranem łatwiej sobie różne rzeczy wyobrazić. Tego dnia jechałam na rowerze chyba ostatni raz. Wiele rzeczy robiłam wtedy po raz ostatni. Zostawiałam osoby, które były dla mnie ważne. Rodziców, którzy byli świeżo upieczonymi dziadkami. Najlepszą przyjaciółkę, bez której bałam się, że świat mocno wyblaknie, a ja nie będę pamiętała, że zawsze jestem fajna. Przyjaciół i znajomych, którzy dawali mi wspaniałe poczucie przynależności. Wiele innych, niezbędnych elementów mojej bezpiecznej codzienności – kasztanowce na Garczyńskiego, ukochane mieszkanie, Wildę, tereny spacerowe przy Warcie, Stary Rynek, rogale świętomarcińskie. Cały poznański wszechświat, poza którym nie byłam pewna, kogo i co znajdę. W tym cyklu pożegnań, duże wrażenie zrobiło na mnie wypowiadanie kolejnych umów – z gazownią, z ENEĄ, ze spółdzielnią mieszkaniową. Jakbym powoli znikała, odcinając kolejne wątki, które łączyły mnie z dawną rzeczywistością. Zawsze ciągnęło mnie w świat, ale niezbyt daleko i raczej szukałam wygody. Spanie gdzieś, nie wiadomo gdzie, bez prysznica i umycia zębów, do tego z tłumem nowo poznanych osób, a nie daj Bóg łapanie stopa i rozmowy z nieznajomymi, to był dla mnie horror. Od kiedy pamiętam bałam się nowych sytuacji i od kiedy pamiętam zawsze w nie brnęłam. Lubiłam zwiedzać Europę i gdy odwiedzaliśmy kolejne miejsca ciągle czułam niedosyt. Jak naprawdę przeżyć i zrozumieć jakieś miasto/ kraj w kilka dni? Gdy byłam w Barcelonie, chciałam tam pomieszkać. Na Krecie, też. W Chorwacji – wiadomo. Na Maderze? Poszłam dalej i sprawdzałam ceny nieruchomości. Po wakacjach w Hiszpanii, gdy zjechaliśmy połowę wybrzeża, poczułam, że to jest chyba to. Gdy Mała Mysz pojawiła się na świecie, zadałam sobie pytanie – co dalej? Znowu praca do 18:00, delegacje, prezentacje, wyjazdy do Warszawy, przetargowe gry pozorów, marynarki, przyciasne w drodze powrotnej koszule, statusy, contact reporty, rozmowy okresowe i cały ten menadżerski zgiełk? Zapytałam siebie/ Boga/ Absolutu, nie wiem jak to dokładnie nazwać, po prostu wypuściłam pytanie w kosmos. Co mam zrobić ze swoim życiem? Po trzech dniach przyszła odpowiedź – sprzedaj mieszkanie i wyjedź do Hiszpanii. Pewnie wszystkiemu winien był nie opuszczający mnie w tamtym okresie dobry nastrój. Mała Mysz była mała. Uwielbiałam spędzać z nią czas i cieszyć się macierzyństwem. Nie chciałam, żeby to się szybko skończyło. Może dlatego zaskoczyłam sama siebie i... chwyciłam tę rękawicę rzuconą przez los? Odbyłam kilku trudnych rozmów, w tym jedną najtrudniejszą – z rodzicami, w trakcie której wpadłam w histeryczny szloch, dukając „pozwólcie miiii realizować swoje marzenia”, czy jakoś tak to rozpaczliwie szło. Potem już sprawy potoczyło się szybko – sprzedałam mieszkanie, zmieniłam samochód, kupiłam kilka kartonów jedzenia dla dzieci i pieluszek (zapasy wystarczyły na dwa miesiące!), wyrobiłam nam karty EKUZ i pojechaliśmy. W trakcie przygotowań bardzo się bałam. Dlatego skupiłam się na konkretnych rzeczach – oprócz sprzedaży mieszkania i zmiany samochodu na większy, znalazłam w Andaluzji dom do wynajęcia i kupiłam stertę przewodników. Cały czas czytałam (im więcej wiem, tym jestem spokojniejsza), po kilka razy wszystkie informacje, jakie znalazłam. Nie było wtedy tego wiele (teraz sama ich dostarczam :)), Facebook jeszcze raczkował, istniało tylko jedno forum dla Polonii w Hiszpanii (już wyparte przez grupy na FB). Tak naprawdę jechaliśmy w ciemno. Po wielu zawirowaniach, które już wtedy powinnam zacząć opisywać, wreszcie wyruszyliśmy :) To była wyjątkowa 10-dniowa podróż przez Europę – Berlin/Poczdam, Bamberg, Strasburg, Evian, Awinion, Cadaques, Sitges, Denia, Tarifa. Codziennie pokonywaliśmy około 300 km, bo Mała Mysz miała tylko 10 miesięcy i nie lubiła podróży. Po przejechaniu 100 km zaczynała wyć. Byliśmy zwyczajną rodziną i nasze dziecko spało wtedy kiedy nie trzeba – na przykład w trakcie długo oczekiwanego popasu :) Czasem lubiła chustę, a czasem nie. Niekiedy wózek, później mamę, a potem tylko tatę. Na szczęście teraz, Mała Mysz uwielbia zwiedzanie i muszę przyznać, że odkrywanie świata razem z dzieckiem to wspaniała przygoda (Tyty i Mama – Świat jest nasz). Gdy wjechaliśmy do Hiszpanii, trudno nam było opanować wzruszenie – widoki zapierały dech w piersiach! Spodziewaliśmy się, że pięknie będzie tylko na wybrzeżu (wiadomo!), ale to właśnie Hiszpania kontynentalna najbardziej nas zachwyciła. Gdy dojechaliśmy na miejsce, musiał minąć pewien czas zanim ochłonęłam. Dni były przepełnione bardzo konkretnymi działaniami – szukaniem lekarza domowego, nauką języka, kończeniem studiów w Polsce, rozglądaniem się za pracą i odnajdywaniem swoich własnych dróg w tym nowym, ciekawym, ale też przerażającym i obcym przecież, świecie. Po kilku tygodniach, znowu, jedna mała myśl kazała mi się zatrzymać. Weszłam na taras domku do wynajęcia, który był przy naszym apartamencie i pomyślałam „Tu kiedyś napiszę książkę”. Odegnałam ją, bo przecież jestem taka zwyczajna i niewiele mogę. Skąd takie myśli dziwne? Nie umiem pisać, a krytycy mnie zjedzą. Ba, sama krytykowałam innych ile wlezie. Spróbowałam jednak i opisałam nasz przejazd przez Europę. Z jednym sukcesem – piątka z prezentacji na studiach, nazwy przedmiotu nie pamiętam, i jedną porażką – wysłałam artykuł na konkurs do ukochanego Travellera – bez odzewu. Jeden minus jeden, wyszło zero – które zatrzymało mnie na jakiś czas. Musiały minąć kolejne dwa lata, żebym zrozumiała, że tak naprawdę najfajniejsze jest samo uczenie się, proces twórczy i robienie tego co się lubi. Przeczytałam gdzieś kiedyś radę – Chcesz coś robić, to zacznij. Chcesz pisać, to pisz. Naprawdę tak jest. Krytycy są potrzebni, żeby pomóc Ci spojrzeć na świat z innej perspektywy albo utwierdzić Cię w przekonaniu, że masz rację. Sami niewiele w swoim życiu zmienią, pewnie nigdy. Jakby się zastanowić, w sumie nic nie szkodzi. Przecież nie każdy musi przecierać nowy szlak, chociaż czasem może warto... Widzę tyle wspaniałych potencjalnych zawodów dla swoich znajomych – pisarz, filozof, reporter, malarz, organizator niszowego festiwalu, właściciel sklepu z gitarami, poetka, fotograf, właścicielka pensjonatu, mama pisząca bajki dla dzieci. Wiecie, o których z Was mówię? Wymarzonych zawodów jest tyle, ile osób na świecie. Szkoda, że tak bardzo boimy się iść własną drogą. Dlatego teraz mojemu wewnętrznemu krytykowi mówię, żeby się zamknął, a reszty staram się nie słuchać. Chociaż szczerze mówiąc, gdy zaczęłam śmiało mówić czego chcę, nikt za bardzo nie oponuje… Myślą, że oszalałam? Może cieszą się razem ze mną? Może wcale nie zwrócili na tę rozmowę i na mnie uwagi? Im dłużej się nad tym wszystkim zastanawiam, tym bardziej widzę, że to my sami najbardziej podcinamy sobie skrzydła. Ostatnio przypomniałam sobie myśl, która dopadła mnie prawie 20 lat temu w Wenecji. Spacerowałam po tych pięknych uliczkach i ciągle miałam déjà vu. Wydawało mi się, że już kiedyś tamtędy szłam i cały czas wracam do domu… Dziwne uczucie, które nie przerażało mnie jednak. Pamiętam, że pomyślałam sobie wtedy, że bardzo lubiłabym zwiedzać świat, ale inaczej niż wszyscy. Tak dłużej. Tak naprawdę. Marzyło mi się, żeby móc pomieszkać gdzieś kilka miesięcy, może lat, nacieszyć się miejscem i okolicą, dobrze wszystko poznać, trochę się zagnieździć, a potem... pojechać dalej i poszukać nowych historii. Ostatnio ukułam swoje własne określenie dla takiej osoby – Zasiedziały Podróżnik. Ale jak się utrzymać? Przecież to się da tak jeździć, pomyślałam. Do głowy przyszły mi wtedy wtedy tylko dwa rozwiązania - malarz i grafik komputerowy. Zwykle na początku nowej drogi krążymy tylko po znanych i bezpiecznych przestrzeniach/ zawodach, nie zdając sobie sprawy, że to tylko wskazówka, w którym kierunku warto podążać. Lubię prace plastyczne, ale to chyba nie dla mnie. Coraz bardziej lubię pisać, mimo że większość czasu wściekam się na siebie, że wszystko jest takie banalne i pełne błędów. Otworzyło mi się też w głowie kilka innych, nowych, fajnych ścieżek. Najważniejsze, że już się nie boję na nie wchodzić. Czasem tylko tam zaglądam, niekiedy idę, bywa że biegnę. Sama wybieram, jak długo na której pozostanę. Dzięki temu, mocno rozszerzył się świat wokół mnie i jakby nie ma granic. Jestem wolna. Tego się zupełnie nie spodziewałam. Czytaj więcej na Lubię Gibraltar i TyTy i Mama,Zuza MareckaSporo przewodników Pani kupuje – powiedziała sprzedawczyni w Empiku, patrząc na dorodną stertę książek piętrzącą się na ladzie. Ciągle donosiłam kolejne. Drugie tyle zamówiłam w sklepie internetowym. Zaszalałam. Właśnie sprzedałam mieszkanie i pierwszy raz w życiu nie musiałam się martwić czy wystarczy mi pieniędzy. Tak – uśmiechnęłam się nieśmiało. Właśnie przeprowadzamy się na południe Europy, pojedziemy przez wiele krajów i chciałabym o tym trochę popisać. Nie mogłam uwierzyć w to, co powiedziałam. Pierwszy raz – nie tylko poczytać, a pisać. Jakby coś z mojego środka odezwało się zamiast mnie. Wiedziałam, że chciałam wyruszyć w podróż. Chciałam słońca. Chciałam coś zmienić, ale jeszcze nie wiedziałam dokładnie co i nie wiedziałam jak. Myślałam, że wyruszam w podróż po wieczne szczęście i spokój. Wyobrażałam sobie, że zmiany mogą najwyżej dotyczyć stylu życia, ciągłego plażowania zamiast spacerów do piaskownicy w parku, zakupów kosmetyków w bezcłowych sklepach na Gibraltarze, nauki hiszpańskiego. Nie wiedziałam, że po drodze spotkam i polubię prawdziwą siebie, często wcale nie będzie słonecznie i różowo, a wszystko razem – smutek i radość, naprzemiennie wspaniale splątane, odkryją przede mną życia sens. Zapłaciłam, wrzuciłam paczkę na rower i pojechałam do mojego mieszkania na poznańskiej Wildzie. Kilka dni wcześniej, kompletnym cudem i w ciągu jedynie miesiąca, zdołałam je sprzedać młodej aktorce. W mojej dawnej sypialni z wykuszem, przez który pięknie było widać całą ulicę Prądzyńskiego i secesyjny budynek szkoły podstawowej, do której kiedyś chodziłam; postanowiła urządzić sobie gabinet. Ciekawe jakie role tam później ćwiczyła? Co ją dobrego i złego spotkało? Może gdy ma gorszy dzień, też schodzi posiedzieć na ławce pod wielkim drzewem kasztanowca na boisku? Miał niezłą moc. Czasem w trakcie imprez, zaprowadzałam w to miejsce znajomych, namawiając ich by się do niego przytulili. Mówili, że rzeczywiście czuć jakąś dobrą energię. A może to było tylko wypite tego wieczoru wino? O drugiej nad ranem łatwiej sobie różne rzeczy wyobrazić. Tego dnia jechałam na rowerze chyba ostatni raz. Wiele rzeczy robiłam wtedy po raz ostatni. Zostawiałam osoby, które były dla mnie ważne. Rodziców, którzy byli świeżo upieczonymi dziadkami. Najlepszą przyjaciółkę, bez której bałam się, że świat mocno wyblaknie, a ja nie będę pamiętała, że zawsze jestem fajna. Przyjaciół i znajomych, którzy dawali mi wspaniałe poczucie przynależności. Wiele innych, niezbędnych elementów mojej bezpiecznej codzienności – kasztanowce na Garczyńskiego, ukochane mieszkanie, Wildę, tereny spacerowe przy Warcie, Stary Rynek, rogale świętomarcińskie. Cały poznański wszechświat, poza którym nie byłam pewna, kogo i co znajdę. W tym cyklu pożegnań, duże wrażenie zrobiło na mnie wypowiadanie kolejnych umów – z gazownią, z ENEĄ, ze spółdzielnią mieszkaniową. Jakbym powoli znikała, odcinając kolejne wątki, które łączyły mnie z dawną rzeczywistością. Zawsze ciągnęło mnie w świat, ale niezbyt daleko i raczej szukałam wygody. Spanie gdzieś, nie wiadomo gdzie, bez prysznica i umycia zębów, do tego z tłumem nowo poznanych osób, a nie daj Bóg łapanie stopa i rozmowy z nieznajomymi, to był dla mnie horror. Od kiedy pamiętam bałam się nowych sytuacji i od kiedy pamiętam zawsze w nie brnęłam. Lubiłam zwiedzać Europę i gdy odwiedzaliśmy kolejne miejsca ciągle czułam niedosyt. Jak naprawdę przeżyć i zrozumieć jakieś miasto/ kraj w kilka dni? Gdy byłam w Barcelonie, chciałam tam pomieszkać. Na Krecie, też. W Chorwacji – wiadomo. Na Maderze? Poszłam dalej i sprawdzałam ceny nieruchomości. Po wakacjach w Hiszpanii, gdy zjechaliśmy połowę wybrzeża, poczułam, że to jest chyba to. Gdy Mała Mysz pojawiła się na świecie, zadałam sobie pytanie – co dalej? Znowu praca do 18:00, delegacje, prezentacje, wyjazdy do Warszawy, przetargowe gry pozorów, marynarki, przyciasne w drodze powrotnej koszule, statusy, contact reporty, rozmowy okresowe i cały ten menadżerski zgiełk? Zapytałam siebie/ Boga/ Absolutu, nie wiem jak to dokładnie nazwać, po prostu wypuściłam pytanie w kosmos. Co mam zrobić ze swoim życiem? Po trzech dniach przyszła odpowiedź – sprzedaj mieszkanie i wyjedź do Hiszpanii. Pewnie wszystkiemu winien był nie opuszczający mnie w tamtym okresie dobry nastrój. Mała Mysz była mała. Uwielbiałam spędzać z nią czas i cieszyć się macierzyństwem. Nie chciałam, żeby to się szybko skończyło. Może dlatego zaskoczyłam sama siebie i... chwyciłam tę rękawicę rzuconą przez los? Odbyłam kilku trudnych rozmów, w tym jedną najtrudniejszą – z rodzicami, w trakcie której wpadłam w histeryczny szloch, dukając „pozwólcie miiii realizować swoje marzenia”, czy jakoś tak to rozpaczliwie szło. Potem już sprawy potoczyło się szybko – sprzedałam mieszkanie, zmieniłam samochód, kupiłam kilka kartonów jedzenia dla dzieci i pieluszek (zapasy wystarczyły na dwa miesiące!), wyrobiłam nam karty EKUZ i pojechaliśmy. W trakcie przygotowań bardzo się bałam. Dlatego skupiłam się na konkretnych rzeczach – oprócz sprzedaży mieszkania i zmiany samochodu na większy, znalazłam w Andaluzji dom do wynajęcia i kupiłam stertę przewodników. Cały czas czytałam (im więcej wiem, tym jestem spokojniejsza), po kilka razy wszystkie informacje, jakie znalazłam. Nie było wtedy tego wiele (teraz sama ich dostarczam :)), Facebook jeszcze raczkował, istniało tylko jedno forum dla Polonii w Hiszpanii (już wyparte przez grupy na FB). Tak naprawdę jechaliśmy w ciemno. Po wielu zawirowaniach, które już wtedy powinnam zacząć opisywać, wreszcie wyruszyliśmy :) To była wyjątkowa 10-dniowa podróż przez Europę – Berlin/Poczdam, Bamberg, Strasburg, Evian, Awinion, Cadaques, Sitges, Denia, Tarifa. Codziennie pokonywaliśmy około 300 km, bo Mała Mysz miała tylko 10 miesięcy i nie lubiła podróży. Po przejechaniu 100 km zaczynała wyć. Byliśmy zwyczajną rodziną i nasze dziecko spało wtedy kiedy nie trzeba – na przykład w trakcie długo oczekiwanego popasu :) Czasem lubiła chustę, a czasem nie. Niekiedy wózek, później mamę, a potem tylko tatę. Na szczęście teraz, Mała Mysz uwielbia zwiedzanie i muszę przyznać, że odkrywanie świata razem z dzieckiem to wspaniała przygoda (Tyty i Mama – Świat jest nasz). Gdy wjechaliśmy do Hiszpanii, trudno nam było opanować wzruszenie – widoki zapierały dech w piersiach! Spodziewaliśmy się, że pięknie będzie tylko na wybrzeżu (wiadomo!), ale to właśnie Hiszpania kontynentalna najbardziej nas zachwyciła. Gdy dojechaliśmy na miejsce, musiał minąć pewien czas zanim ochłonęłam. Dni były przepełnione bardzo konkretnymi działaniami – szukaniem lekarza domowego, nauką języka, kończeniem studiów w Polsce, rozglądaniem się za pracą i odnajdywaniem swoich własnych dróg w tym nowym, ciekawym, ale też przerażającym i obcym przecież, świecie. Po kilku tygodniach, znowu, jedna mała myśl kazała mi się zatrzymać. Weszłam na taras domku do wynajęcia, który był przy naszym apartamencie i pomyślałam „Tu kiedyś napiszę książkę”. Odegnałam ją, bo przecież jestem taka zwyczajna i niewiele mogę. Skąd takie myśli dziwne? Nie umiem pisać, a krytycy mnie zjedzą. Ba, sama krytykowałam innych ile wlezie. Spróbowałam jednak i opisałam nasz przejazd przez Europę. Z jednym sukcesem – piątka z prezentacji na studiach, nazwy przedmiotu nie pamiętam, i jedną porażką – wysłałam artykuł na konkurs do ukochanego Travellera – bez odzewu. Jeden minus jeden, wyszło zero – które zatrzymało mnie na jakiś czas. Musiały minąć kolejne dwa lata, żebym zrozumiała, że tak naprawdę najfajniejsze jest samo uczenie się, proces twórczy i robienie tego co się lubi. Przeczytałam gdzieś kiedyś radę – Chcesz coś robić, to zacznij. Chcesz pisać, to pisz. Naprawdę tak jest. Krytycy są potrzebni, żeby pomóc Ci spojrzeć na świat z innej perspektywy albo utwierdzić Cię w przekonaniu, że masz rację. Sami niewiele w swoim życiu zmienią, pewnie nigdy. Jakby się zastanowić, w sumie nic nie szkodzi. Przecież nie każdy musi przecierać nowy szlak, chociaż czasem może warto... Widzę tyle wspaniałych potencjalnych zawodów dla swoich znajomych – pisarz, filozof, reporter, malarz, organizator niszowego festiwalu, właściciel sklepu z gitarami, poetka, fotograf, właścicielka pensjonatu, mama pisząca bajki dla dzieci. Wiecie, o których z Was mówię? Wymarzonych zawodów jest tyle, ile osób na świecie. Szkoda, że tak bardzo boimy się iść własną drogą. Dlatego teraz mojemu wewnętrznemu krytykowi mówię, żeby się zamknął, a reszty staram się nie słuchać. Chociaż szczerze mówiąc, gdy zaczęłam śmiało mówić czego chcę, nikt za bardzo nie oponuje… Myślą, że oszalałam? Może cieszą się razem ze mną? Może wcale nie zwrócili na tę rozmowę i na mnie uwagi? Im dłużej się nad tym wszystkim zastanawiam, tym bardziej widzę, że to my sami najbardziej podcinamy sobie skrzydła. Ostatnio przypomniałam sobie myśl, która dopadła mnie prawie 20 lat temu w Wenecji. Spacerowałam po tych pięknych uliczkach i ciągle miałam déjà vu. Wydawało mi się, że już kiedyś tamtędy szłam i cały czas wracam do domu… Dziwne uczucie, które nie przerażało mnie jednak. Pamiętam, że pomyślałam sobie wtedy, że bardzo lubiłabym zwiedzać świat, ale inaczej niż wszyscy. Tak dłużej. Tak naprawdę. Marzyło mi się, żeby móc pomieszkać gdzieś kilka miesięcy, może lat, nacieszyć się miejscem i okolicą, dobrze wszystko poznać, trochę się zagnieździć, a potem... pojechać dalej i poszukać nowych historii. Ostatnio ukułam swoje własne określenie dla takiej osoby – Zasiedziały Podróżnik. Ale jak się utrzymać? Przecież to się da tak jeździć, pomyślałam. Do głowy przyszły mi wtedy wtedy tylko dwa rozwiązania - malarz i grafik komputerowy. Zwykle na początku nowej drogi krążymy tylko po znanych i bezpiecznych przestrzeniach/ zawodach, nie zdając sobie sprawy, że to tylko wskazówka, w którym kierunku warto podążać. Lubię prace plastyczne, ale to chyba nie dla mnie. Coraz bardziej lubię pisać, mimo że większość czasu wściekam się na siebie, że wszystko jest takie banalne i pełne błędów. Otworzyło mi się też w głowie kilka innych, nowych, fajnych ścieżek. Najważniejsze, że już się nie boję na nie wchodzić. Czasem tylko tam zaglądam, niekiedy idę, bywa że biegnę. Sama wybieram, jak długo na której pozostanę. Dzięki temu, mocno rozszerzył się świat wokół mnie i jakby nie ma granic. Jestem wolna. Tego się zupełnie nie spodziewałam. Czytaj więcej na Lubię Gibraltar i TyTy i Mama,Zuza Marecka