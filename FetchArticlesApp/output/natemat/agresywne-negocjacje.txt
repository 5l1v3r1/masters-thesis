Interakcja między graczami to ważna część gier planszowych. Większość tytułów strategicznych, ekonomicznych, czy sportowych opiera się na wzajemnym oddziaływaniu na siebie osób biorących udział w rozgrywce. W niektórych przypadkach opiera się ono na handlu i wymianie, a w innych na przeszkadzaniu sobie wzajemnie w osiągnięciu zwycięstwa. Nie da się ukryć, że pierwszy typ będzie brany pod uwagę jako pozytywny, w przypadku drugiego już nie zawsze sprawa jest oczywista. Problem zasadniczo nie występuje, gdy przy stole zbierają się doświadczeni gracze, gdyż tutaj raczej nie ma mowy o tym, że ktoś zniechęci się do dalszej gry. Jednak gdy między nimi zasiądzie jakiś świeżak, zazwyczaj przestaje być kolorowo. Świetnym przykładem może być gra karciana Bang!, w której przy niefortunnym rozdaniu możemy zostać wyeliminowani z dalszej zabawy nawet przed rozpoczęciem swojej pierwszej tury. Wszystko zależy tutaj od grona, w którym przyjdzie nam rozgrywać partię. Niejednokrotnie wystarczy dwóch graczy, którzy zmówią się przeciw jednej osobie, by całkowicie zepsuć przyjemność z gry. Nie da się zaprzeczyć, że gramy aby wygrywać. Drugie miejsce nieraz bywa satysfakcjonujące, jednak prawdziwą radość odnosimy dopiero, gdy stajemy się lepsi od innych. Pytanie tylko ile jesteśmy w stanie poświęcić, by stanąć na najwyższym stopniu podium, bo niejednokrotnie na szali znajduje się dobra atmosfera wśród graczy. Pomimo wad w pewnych przypadkach nawet negatywna interakcja może stać się satysfakcjonująca. Wszelkie oddziaływania między graczami zostały znakomicie rozwiązane w planszowej Grze o tron. Tam bardzo ważnym elementem staje się polityka, zawieranie sojuszów, ale też przemyślane wypowiadanie wojny przeciwnikom. W pojedynkę nie da się wygrać, ale odpowiednie pakty mogą zapewnić nam zbalansowaną i satysfakcjonującą rozgrywkę. Dzięki wzajemnej współpracy graczy możemy też wyeliminować sytuacje, gdy lider coraz bardziej odskakuje od reszty, zwane zjawiskiem śnieżnej kuli. Oczywiście wszystko to bardzo często zależy od ustaleń poza planszą - bo przecież całe piękno interakcji polega na tym, że możemy przekonać innych do zjednoczenia się we wspólnym celu, używając różnych argumentów lub oferując wymianę za posiadane zasoby. Właśnie kontakt z drugim człowiekiem stanowi o przewadze planszówek nad grami komputerowymi, czy oglądaniem telewizji.,Rafał KimlaInterakcja między graczami to ważna część gier planszowych. Większość tytułów strategicznych, ekonomicznych, czy sportowych opiera się na wzajemnym oddziaływaniu na siebie osób biorących udział w rozgrywce. W niektórych przypadkach opiera się ono na handlu i wymianie, a w innych na przeszkadzaniu sobie wzajemnie w osiągnięciu zwycięstwa. Nie da się ukryć, że pierwszy typ będzie brany pod uwagę jako pozytywny, w przypadku drugiego już nie zawsze sprawa jest oczywista. Problem zasadniczo nie występuje, gdy przy stole zbierają się doświadczeni gracze, gdyż tutaj raczej nie ma mowy o tym, że ktoś zniechęci się do dalszej gry. Jednak gdy między nimi zasiądzie jakiś świeżak, zazwyczaj przestaje być kolorowo. Świetnym przykładem może być gra karciana Bang!, w której przy niefortunnym rozdaniu możemy zostać wyeliminowani z dalszej zabawy nawet przed rozpoczęciem swojej pierwszej tury. Wszystko zależy tutaj od grona, w którym przyjdzie nam rozgrywać partię. Niejednokrotnie wystarczy dwóch graczy, którzy zmówią się przeciw jednej osobie, by całkowicie zepsuć przyjemność z gry. Nie da się zaprzeczyć, że gramy aby wygrywać. Drugie miejsce nieraz bywa satysfakcjonujące, jednak prawdziwą radość odnosimy dopiero, gdy stajemy się lepsi od innych. Pytanie tylko ile jesteśmy w stanie poświęcić, by stanąć na najwyższym stopniu podium, bo niejednokrotnie na szali znajduje się dobra atmosfera wśród graczy. Pomimo wad w pewnych przypadkach nawet negatywna interakcja może stać się satysfakcjonująca. Wszelkie oddziaływania między graczami zostały znakomicie rozwiązane w planszowej Grze o tron. Tam bardzo ważnym elementem staje się polityka, zawieranie sojuszów, ale też przemyślane wypowiadanie wojny przeciwnikom. W pojedynkę nie da się wygrać, ale odpowiednie pakty mogą zapewnić nam zbalansowaną i satysfakcjonującą rozgrywkę. Dzięki wzajemnej współpracy graczy możemy też wyeliminować sytuacje, gdy lider coraz bardziej odskakuje od reszty, zwane zjawiskiem śnieżnej kuli. Oczywiście wszystko to bardzo często zależy od ustaleń poza planszą - bo przecież całe piękno interakcji polega na tym, że możemy przekonać innych do zjednoczenia się we wspólnym celu, używając różnych argumentów lub oferując wymianę za posiadane zasoby. Właśnie kontakt z drugim człowiekiem stanowi o przewadze planszówek nad grami komputerowymi, czy oglądaniem telewizji.,Rafał Kimla