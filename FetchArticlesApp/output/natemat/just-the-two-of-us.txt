Właśnie minął drugi tydzień odkąd wspólnie z Bonnevillem pokonujemy drogi Ameryki Północnej. Pierwsze kilometry nie były łatwe… jazda w deszczu, po ciemku… przyzwyczajenie się do bagażu… Ale od momentu, kiedy wskoczyliśmy z Bonnim na Skyline Drive jakby coś zaskoczyło, a może zaiskrzyło?!? Trasa Skyline Drive jest o tyle trudna, że obowiązuje tam ograniczenie prędkości do 56km/h. Są szaleńcy, którzy się tym nie przejmują, ale Rangerzy stoją na straży i studzą zapał bardzo wysokimi mandatami… rzędu 500$. Dodatkowo trzeba uważać na zwierzęta…. wiewiórki (dowcipnisie przebiegające w tą i nazad), sarny czy niedźwiedzie. Trasy są bardzo zadbane i kusi wszystkich możliwość odkręcenia manetki, ale z drugiej strony otacza nas tyle wspaniałych widoków, że szybka jazda byłaby by grzechem, bo nic innego prócz żółtej wstęgi nie wpadłoby nam w oko. Przez Appalachy przebiega także inna bajkowa trasa „Blue Ridge Parkway”, która wije się po górach przez 750km, aż do samego Cherokee. I przyznam, że Triumph świetnie spisywał się na jej zakrętach,… duszą bliżej mu do motocykla sportowego, niż opasłego choppera. I tak łykamy kolejne kilometry asfaltu czekając na kolejne przygody i piękne widoki (których tutaj nie brakuje). Jedynie pogoda płata figle, bo temperatura przypomina piekarnik i sami miejscowi są zszokowani, a przecież to dopiero wiosna… p.s. Razem z Bonnim zaliczyliśmy także „Tail of the Dragon” w Deals Gap. Na odcinku 11 mil znajduje się 318 zakrętów – istna zakrętolandia. A poniżej zdjęcie przedstawiające "drzewo wstydu" na całe szczęście "My" nic nie dorzuciliśmy ;) Podróż można śledzić na bieżąco na: https://www.facebook.com/RidingAcrossAmerica Wyprawę napędza Triumph i InterMotors. Wyprawę napędza Masterlease.,Weronika Kwapisz