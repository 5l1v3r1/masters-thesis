W Polsce ekolodzy walczą o Puszczę Białowieską, a na forum ONZ Leonardo DiCaprio apeluje o szacunek dla Matki Ziemi. Ktoś jednak powinien prędko zabrać głos w obronie... kosmosu. Okazuje się, że od czasu, gdy wyściubiliśmy nos poza naszą planetę, bardzo go zaśmieciliśmy. O tym, jak duży bałagan panuje w przestrzeni kosmicznej można przekonać się, oglądając symulację video przygotowaną przez Stuarta Grey'a z University College London. Krótki film pokazuje, jak z biegiem lat przybyło (i wciąż przybywa) śmieci krążących wokół naszej planety. Powyższa mapa kosmicznych śmieci uwzględnia jednak tylko 20 000 odpadów o wielkości piłki tenisowej. Na orbicie okołoziemskiej jest ich zatem znacznie więcej. Z danych NASA wynika, że tych mniejszych niż 1 cm jest ponad 100 mln!,Dawid Wojtowicz