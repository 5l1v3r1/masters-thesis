Podczas gdy Polacy z niecierpliwością oczekują, aż w "Biedronce" możliwe będzie wreszcie dokonywanie płatności kartami, Szwedzi są już o epokę dalej. Rozpoczęto tam próby wprowadzenia zupełnie nowego systemu płatności, do którego nie będzie nam potrzebna ani karta, ani gotówka, a jedynie nasza dłoń. Skandynawia od lat zadziwia Polaków wysokością zarobków. Tym razem nie tylko zarabianie, ale i sposób wydawania pieniędzy wydaje się egzotyczny, jak na polskie warunki. Podczas gdy Polacy doczekali się wreszcie wprowadzenia możliwości płatności kartą w Biedronce, Szwedzi zastanawiają się, jak z kart płatniczych zrezygnować. Nowy, biometryczny sposób płacenia jest testowany w barach i restauracjach na kampusie Uniwersytetu w Lund. System Quixter opiera się na skanowaniu naczyń krwionośnych. Na razie sprzedaż za pomocą dłoni odbywa się w piętnastu punktach, ale cieszy się coraz większą popularnością. Korzysta z niego już 1600 użytkowników. Pomysłodawcą biometrycznego systemu płatności jest inżynier Fredrik Leifland. Miał wymyślić system dwa lata temu, gdy niecierpliwił się stojąc w długiej kolejce do zapłaty. Sam system skanowania naczyń krwionośnych nie jest niczym nowym, ale nikt do tej pory nie wpadł na to, aby wykorzystać go do regulowania płatności. Źródło: studentnews.pl,Krzysztof MajakPodczas gdy Polacy z niecierpliwością oczekują, aż w "Biedronce" możliwe będzie wreszcie dokonywanie płatności kartami, Szwedzi są już o epokę dalej. Rozpoczęto tam próby wprowadzenia zupełnie nowego systemu płatności, do którego nie będzie nam potrzebna ani karta, ani gotówka, a jedynie nasza dłoń. Skandynawia od lat zadziwia Polaków wysokością zarobków. Tym razem nie tylko zarabianie, ale i sposób wydawania pieniędzy wydaje się egzotyczny, jak na polskie warunki. Podczas gdy Polacy doczekali się wreszcie wprowadzenia możliwości płatności kartą w Biedronce, Szwedzi zastanawiają się, jak z kart płatniczych zrezygnować. Nowy, biometryczny sposób płacenia jest testowany w barach i restauracjach na kampusie Uniwersytetu w Lund. System Quixter opiera się na skanowaniu naczyń krwionośnych. Na razie sprzedaż za pomocą dłoni odbywa się w piętnastu punktach, ale cieszy się coraz większą popularnością. Korzysta z niego już 1600 użytkowników. Pomysłodawcą biometrycznego systemu płatności jest inżynier Fredrik Leifland. Miał wymyślić system dwa lata temu, gdy niecierpliwił się stojąc w długiej kolejce do zapłaty. Sam system skanowania naczyń krwionośnych nie jest niczym nowym, ale nikt do tej pory nie wpadł na to, aby wykorzystać go do regulowania płatności. Źródło: studentnews.pl,Krzysztof Majak