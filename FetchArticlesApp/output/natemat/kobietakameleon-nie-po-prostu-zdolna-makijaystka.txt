Make-up potrafi zmienić wygląd człowieka nie do poznania. Są tacy, którzy z wykonywania makijażu uczynili prawdziwą sztukę, żeby nie powiedzieć magię. Do takich uzdolnionych artystycznie make-upowców zalicza się 22-letnia Dain Yoon. Pochodząca z Seulu w Korei Południowej makijażystka i wizażystka wykorzystuje make-up własnej twarzy do tworzenia niezwykłych iluzji optycznych. Efekt? Oblicze Koreanki wtapia się niczym kameleon w otoczenie, niezależnie czy tło stanowią filiżanki, ścienny zegar czy niebo. Niezwykłe obrazy, których „płótnem” jest skóra artystki, lotem błyskawicy rozniosły się po sieci, spotykając się z bardzo pozytywnym oddźwiękiem. Na Instagramie przyciągnęły już uwagę ponad 20 tys. użytkowników serwisu.,Dawid Wojtowicz