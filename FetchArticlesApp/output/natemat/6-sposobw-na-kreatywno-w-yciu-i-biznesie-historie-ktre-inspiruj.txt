Pewnego dnia roku 1970, niejaki Bernard D. Sadow, wówczas wiceprezes firmy, która zajmowała się produkcją walizek, przeżył chwilę olśnienia. Wracając z żoną z wakacji, niosąc dwie ciężkie walizki, zauważył pracowników, którzy przewozili wózkiem ciężką maszynę. Skojarzenie to i połączenie dwóch różnych zjawisk, nie tylko doprowadziło do rozwiązania problemu, jakim było podróżowanie z ciężkimi walizkami, ale było innowacją, która pozwoliła rozwinąć biznes na światową skalę. Walizki na kółkach dziś sprzedaje się masowo na światową skalę. Inna ciekawa historia dotyczy Jeffa Bezona. Pewnego dnia, w drodze z Nowego Jorku do Seattle postanowił rzucić bezpieczną pracę na etacie i otworzyć własny biznes. Ryzykował sporo, bo już niebawem miał konkurować z wielkimi korporacjami. W pomyśle pomogła mu jego żona, MacKenzie, która przez lata rozwijała swoją kreatywność na kursie twórczego pisania. Co ciekawe, kursy prowadziła Afroamerykanka, która później została noblistką. Małżeństwo Bezosów zaryzykowało. Dobrana ekipa w pierwszej fazie pracowała w piwnicy, przy biurkach, które były zrobione ze starych drzwi. Jeff dostał się wtedy też na kurs finansowany przez Amerykańskie Stowarzyszenie Księgarzy, aby nauczyć się podstaw pisania ofert biznesowych. Tak narodziła się firma Amazon. 5 sposobów na rozruszanie twórczego myślenia: 1. Dogadaj się ze swoim wewnętrznym krytykiem. To on pozbawia cię odważnych pomysłów i utrwala sceptycyzm, prowadząc do paraliżu decyzyjnego. Koniecznie w tym celu obejrzyj mój kreatywny film, jak sobie z nim radzić. 2. Korzystaj z wyobraźni i intuicji. Biznesy, podróże, wyzwania to czyjeś zmaterializowane wizje. Korzystaj z wizualizacji przyszłości, tak jak ze wspaniałych wspomnień. Udawaj, że to już się wydarzyło. Twórz śmiałe, sugestywne obrazy w swoim umyśle, tak jak przez wieki robili to wynalazcy, artyści i podróżnicy. 3. Korzystaj z momentów uniesienia i dobrego nastroju. Psycholodzy nie mają wątpliwości, że twórczości służą pozytywne emocje. W zasadzie twórczość i entuzjazm to zamknięte koło, jedno nakręca drugie. Co ciekawe, człowiek w takim procesie nie potrzebuje dodatkowej motywacji. Odczuwa „flow”, stan przepływu, który go uskrzydla. 4. Wkurzaj się i frustruj. Brzmi paradoksalnie i jest zaprzeczeniem poprzedniego punktu, ale istnieje coś, co psychologowie nazywają twórczością reaktywną, jest ona wynikiem ucieczki przed problemem, lękiem przed konsekwencjami nierozwiązania problemu. 5. Pracuj nad pewnością siebie i nie przyswajaj zbyt dużo informacji. Przeintelektualizowane umysły są mało kreatywne. Zbyt dużo wiedzy w głowie powoduje, że zaczynamy szukać rozwiązań, które znamy, korzystamy z utartych ścieżek. Kreatywność to wyjście ponad znane schematy. Istnieje wiele osób, które mają ogromną wiedzę, ale z obawy przed oceną nie potrafią się nią dzielić i jej wykorzystywać. Zdarzają się też intelektualne bloki, takie jak sztywność myślenia, nie umiejętność spojrzenia na sytuację czy problem z innej strony, zbyt duża pewność co do istniejących rozwiązań. 6. Ćwicz i relaksuj się. Kreatywność ludzi, którzy spacerują jest aż o 80% wyższa! Inkubacja - „przewietrzenie magazynu pamięci roboczej” - to tak zwana ekstensyfikacja uwagi, kiedy docierają do nas wcześniejsze detale, wcześniej ignorowane. Pozbywamy się zbędnych detali, koncentrujemy się na najważniejszych aspektach problemu. W trakcie relaksacji nie tylko odzyskujemy siły witalne, ale także klarują się pewne myśli Kreatywność w polskich firmach i szkołach. Moim, skromnym zdaniem, największą blokadą w tworzeniu jest brak poczucia własnej wartości lub przekonanie, że na coś nie zasługuję lub, że z czymś sobie nie poradzę. Fakt jest taki, że gdy nie mamy wyjścia, ze wszystkim sobie radzimy. Najbardziej irytują mnie firmy, które poszukują kreatywnych ludzi, a potem tę kreatywność w nich się zabija. Kreatywność zresztą zabija się już w szkole. Pompuje się w uczniów informacje jak ciesz. Maturzysta ma książkową wiedzę, a nie potrafi rozwiązywać codziennych problemów. Menedżerowie myślą, że kreatywność firmy jest sumą umiejętności twórczych jej pracowników. Prawda jest jednak taka, że kreatywne pomysły powstają w takich miejscach, gdzie daje się przyzwolenie na błędy i wspiera się najbardziej zwariowane pomysły, nie rozliczając z efektywności, bowiem twórczość nie zawsze idzie w parze z efektywnością na samym początku procesu. Podobnie jest w domach, gdzie nie daje się dzieciom przyzwolenia na błędy i próbuje wsadzić młode umysły w ramy, które są "słuszne" dla rodziców. Nigdy nie jest jednak za późno na pierwszy krok ku twórczemu życiu. Piszę, uśmiechając się pod nosem. Swój poniedziałkowy poranek spędzę kreatywnie w tunelu aerodynamicznym, poszukując tam kolejnych inspiracji na swój biznes :-) Trzymam za Ciebie kciuki. Oby kreatywność towarzyszyła Ci co dnia. Na zakończenie dwa zadania. Szczególnie jestem ciekawa odpowiedzi na drugie :-) Zadanie nr 1 Jeden z najbardziej znanych testów na kreatywność to 9 kropek. Połącz kropki czterema liniami prostymi, nie odrywając długopisu od kartki. Zadanie nr 2 Na środku pustyni leży nagi martwy mężczyzna. W ręku trzyma złamaną zapałkę. Co się twoim zdaniem stało? Wymyśl najbardziej prawdopodobny scenariusz zdarzeń.,Klaudia Pingot