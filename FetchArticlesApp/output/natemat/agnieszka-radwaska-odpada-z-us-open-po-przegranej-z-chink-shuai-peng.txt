Polka po raz piąty zmierzyła się z Chinką i po raz drugi, w historii ich spotkań, przegrała. Tym samym Radwańska pogrzebała nadzieje na swój udział w finałach wielkoszlemowego US Open. Radwańska na nowojorskich kortach była rozstawiona z numerem czwartym. Z Shuai Peng przegrała najpierw 3:6, potem 4:6, choć początek meczu nie zapowiadał tak czarnego scenariusza dla Polki. Radwańska szybko wygrała dwa gemy - w cztery minuty - ale od tego momentu Peng zmieniła taktykę i zaczęła zdobywać punkty. Do starcia o piłkę meczową dochodziło kilka razy, Radwańska się broniła, ale ostatecznie uległa rywalce. Tym samym ostatnia w US Open polska tenisistka zakończyła przygodę z turniejem już na drugiej rundzie. Wcześniej odpadły Paula Kania i Katarzyna Piter. Polska publiczność może jeszcze liczyć na jednego rodaka w US Open - Jerzego Janowicza, który o awans rozpoczął walkę o godzinie 19.00. Mierzy się z Serbem Dusanem Lajoviciem.,Michał Wąsowski