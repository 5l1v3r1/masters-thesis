Afera z fałszowaniem testów emisji spalin wpłynie też na polskich kierowców. Według ekspertów modelem, który takie posiada – czyli typu EA 189 – jeździ w kraju ok. 100 tys. osób. Na całym świecie felernych aut jest 11 mln. Prawda o wadliwym oprogramowaniu wyszła na jaw w piątek w USA. – 500 tys. dotyczy USA – mówił w rozmowie z TVN24 ekspert, Dariusz Balcerzyk. – Zatem w przypadku pozostałych 10,5 mln należy mówić o samochodach rozsianych po całym świecie. Z całą pewnością afera dotyczy także Polski. Popularny 2-litrowy silnik Diesla można znaleźć w autach wyprodukowanych w latach 2009-2014. Rzecznik Prasowy Volkswagen w Polsce odmówił komentarza w sprawie. W piątek pojawiła się informacja, że federalna Agencja Ochrony Środowiska USA podejrzewa manipulację pomiarem spalin z silników. W związku z tym producent powinien liczyć z potężną karą, na razie jednak potwierdził, że nie tylko tamtejsi kierowcy zostali wprowadzeni w błąd.,Karolina Błaszkiewicz