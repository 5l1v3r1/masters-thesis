Roberto Esquivel Cabrera z meksykańskiego Saltillo pozornie wygląda jak typowy mężczyzna po pięćdziesiątce. Nic bardziej mylnego. Mężczyzna ma najdłuższego penisa świata. Mierzy 18,9 cala, czyli niemal dokładnie 48 cm. Taki członek jednak nie przyda się w Walentynki – dla posiadacza jest źródłem życiowych problemów. Mimo to Meksykanin nie chce się poddać operacji. Meksykanin stał się sławny w 2015 roku, kiedy do sieci trafiło nagranie przedstawiające jego członka. Nie każdy w tamte obrazy uwierzył, więc w styczniu 2017 roku do Cabrery wybrał się amerykański kanał youtube'owy Barcroft TV. 54-letni Meksykanin bez większych oporów pokazał swojego penisa przed kamerą.Cabrera przekonuje, że jego penis rozrósł się do takich rozmiarów w naturalny sposób na przestrzeni lat. Na co dzień nosi go w specjalnych bandażach, aby uniknąć otarć. I choć ochoczo zdejmuje spodnie do kamery, nie chce zdjąć bandaży. Co ciekawe, Cabrera nie zdjął wszystkich bandaży także u lekarza, który prześwietlił jego prącie. I tu pojawia się wątpliwość... Choć mężczyzna twierdzi, że członek urósł naturalnie, według lekarzy jego zdecydowana większość to rozciągnięty napletek. Meksykanin mógł rozciągnąć go np. przy pomocy ciężarków. Z powodu rozmiarów swojego członka Cabrera nie może mieć normalnej pracy. Twierdzi, że jest wręcz niepełnosprawny. Nie może uprawiać seksu, nie może mieć dzieci. Na dodatek zmaga się z częstymi infekcjami dróg moczowych. Mimo to nie chce skrócić swojego członka. Co więcej, twierdzi, że jest z nim szczęśliwy. Bardziej męski już nie może być Jak to możliwe? To już efekt kultury meksykańskiej, czy nawet szerzej rozumianej latynoskiej. W tamtych stronach rozmiar członka jest niezwykle istotny dla mężczyzny. Ten, kto ma najdłuższego, jest po prostu największym maczo. Cabrera ma też swoje marzenia. Chce wrócić do USA, skąd go kiedyś deportowano i... zostać gwiazdą porno. Powrót będzie jednak bardzo trudny. Ma zakaz wjazdu do kraju, ponieważ w przeszłości miewał problemy z prawem. Obnażał się przed nieletnimi dziewczynami.,Bartosz Świderski