Sztokholm to piękne miasto, do którego można dolecieć z Warszawy i Krakowa w około dwie godziny. Często za naprawdę niewielkie pieniądze. Dziś piszemy o kilku najciekawszych hotelach, w których warto spędzić noc odwiedzając stolicę Szwecji. Miasto jest położone nad Morzem Bałtyckim, nad zatoką Saltsjön oraz na 14 wyspach, które połączone są ze sobą w sumie 53 mostami. Klimat jest nieco bardziej surowy niż w centralnej Polsce, przede wszystkim ze względu na wiatr wiejący od morza. Sztokholm jest zabudowany piękną, autentyczną architekturą, szczególnie elegancką w centrum miasta. Oprócz zabytków, warto odwiedzić liczne muzea, ciekawe galerie, restauracje, kawiarnie i sklepy. O nich jutro i pojutrze. Klimatyczne Story Hotels to butikowy hotel zaprojektowany przez znane, lokalne studio Koncept. Założeniem właścicieli było stworzyć przytulne miejsce, w którym panuje niezobowiązujący, przyjazny, ale jednocześnie elegancki i wyjątkowy klimat. Udało się. Pierwszy Story Hotel szybko doczekał się rodzeństwa. Do wyboru są więc dwie, świetne lokalizacje. Designerski Nordic Lights należy do prestiżowej grupy najpiękniejszych hoteli świata . W 2008, 2009 i 2010 roku został uznany za najlepszy hotel butikowy w Szwecji. W hotelu organizowane są liczne wystawy i wydarzenia kulturalne, najczęściej związane właśnie z designem. Wnętrza są tam raczej minimalistyczne, proste, utrzymane w bieli. Nazwa jednak nie wzięła się znikąd. Wyjątkowość hotelu polega na dość nietypowym podejściu do oświetlenia. O co dokładnie chodzi? Zobaczcie po prostu zdjęcia. Luksusowy Scandic Grand Central Znajduje się w budynku z 1880 roku, bardzo blisko lotniska Arlanda i Dworca Centralnego. To niesamowicie eleganckie miejsce. Pokoje zaprojektowane są z ogromną klasą. Nie ma mowy o rażącym w oczy przepychu, ale można bezpiecznie założyć, że wszelkie kaprysy gości zostaną tutaj spełnione. Sauna? Jest. Siłownia? Oczywiście. Hotelowa restauracja jest znana ze świetnego jedzenia, które łączy w sobie tradycje szwedzką i francuską. Fantastyczne miejskie widoki. Jumbostay, dla samolotowych geeków Na koniec - ciekawostka. Dla tych, którzy najchętniej nie wysiadaliby z samolotu, na lotnisku Arlanda, został otwarty , który urządzono w... starym samolocie jumbo-jet. Znajduje się tam także kawiarnia, a w przyszłości na jednym ze skrzydeł zostanie otwarty taras. Ci, którzy chcieliby spędzić trochę czasu w kokpicie mogą zarezerwować sobie urządzony tam pokój i spędzić noc oglądając startujące i lądujące samoloty. Ceny są dość rozsądne.,Maja Święcicka