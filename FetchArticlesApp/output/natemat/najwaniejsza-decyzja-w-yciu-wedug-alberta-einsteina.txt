W gronie słynnych naukowców Albert Einstein jest autorem najczęściej cytowanych aforyzmów. Jeden z najwybitniejszych fizyków na świecie nie bał się stawiać pytań o fundamentalne kwestie dotyczące ludzkiej egzystencji. Jaką jego zdaniem najważniejszą decyzję w życiu musi podjąć każdy z nas? „Najważniejsze pytanie, jakie każdy z nas stawia, jest to, czy wierzymy, że żyjemy w przyjaznym czy wrogim wszechświecie?" – powiedział Albert Einstein. Ma ono kluczowe znaczenie, ponieważ w zależności od tego, czy zwracamy uwagę na pozytywy czy negatywy w naszym otoczeniu, determinujemy swoje codzienne nastawienie. Jeśli zaczynamy dzień od stwierdzenia, że świat jest dobry, to istnieje większe prawdopodobieństwo, że na nieprzewidziane nieprzyjemne zdarzenia nie zareagujemy złością. W sytuacji, gdy mamy pesymistyczny ogląd rzeczywistości, wszelkie przydarzające się nam przykrości będą wywoływały w nas ból ze zdwojoną siłą. A to nie będzie obojętne dla naszego zdrowia.,Dawid Wojtowicz