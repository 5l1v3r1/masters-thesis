Era Adama Małysza minęła, a pomimo to przeżywamy właśnie najpiękniejszy weekend w historii skoków narciarskich. Kamil Stoch wygrał niedzielne zawody Engelbergu, a Jan Ziobro był trzeci. Kamil Stoch wygrał konkurs Pucharu Świata w skokach narciarskich w Engelbergu. Po pierwszym skoku był drugi, ale zwycięstwo zapewnił mu drugi skok o długości 130 metrów. Na drugim miejscu w Szwajcarii uplasował się Niemiec Andreas Wellinger. Drugi dzień z rzędu na podium znalazł się Jan Ziobro, który dziś był trzeci. Oddał skoki o długości 128 i 133 metry. Pozostałym Polakom również poszło dziś dobrze. Piotr Żyła zajął jedenaste miejsce, Dawid Kubacki siedemnaste, Maciej Kot dziewiętnaste. Przypomnijmy, że sobota okazała się bardzo udanym dniem dla Polaków biorących udział w konkursie Pucharu Świata w Engelbergu. 22-letni Jan Ziobro zwyciężył dzięki fenomalnemu skokowi w II serii, gdy “poleciał” na 141 m i zdobył 275,4 pkt. To jego pierwszy tryumf w zawodach Pucharu Świata. Zaraz zanim, z 268,3 pkt na koncie uplasował się inny Polak: Kamil Stoch. Trzecie miejsce zajął norweski skoczek Anders Bardal.,Krzysztof Majak