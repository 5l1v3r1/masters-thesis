Liście z drzew poopadały, czas na ostatnie juz przygotowanie roślin do zimy. W tym miesiącu kończy się niemal całkowicie okres wegetacyjny roślin. Cała przyroda w połowie miesiąca będzie już przygotowana do okresu zimowego. My też musimy już zakończyć wszelkie prace przygotowujące nasze ogrody przydomowe i działkowe do zimy. Byliny, róże, krzewy owocowe, ozdobne i drzewka obsypuję obornikiem , a następnie kopczykuję ziemią zmieszaną z torfem. Rośliny wrażliwe dodatkowo obsypuję korą. Tuż przed nastaniem mrozów, róże, hortensje i młode drzewka owjam białą agrowłókniną. Wszystkie pozostałe rośłinki, a także rabatki na których posadziłam wiosenne cebulki, obsypuje zebranymi z trawnika liśćmi. Na kompost kładę sporą warstwę słomy i zakrywam cały kompostownik deskami. Grządkę przeznaczoną na warzywa , zasilam obornikiem i przekopuję, zostawiam ją jednak w ostrej skibie , aby zbytnio się nie przesuszyła. Nie zapominam podlać rośłiny zimozielone , gdyż saąone najbardziej narażone na suszę. Tak zabezpieczony ogródek bezpiecznie przetrwa do wiosny. Nie zapominam także o naszych mniejszych braciach , czyli ptakach. Wywieszam dla nich kulki tłuszczowe, wysypuje do karmników słonecznik, orzechy , ziarna zbóż i suszone owoce. Mój ogródek masowo odwiedzają sikorki, mazurki, sujki, rudziki , kowaliki i dzięcioły. Tak więc dla każdego musi się coś w karmnikach znaleźć.,Beata Wielgosz