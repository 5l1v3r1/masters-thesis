Sporą wpadkę zanotowała firma PR pracująca dla Firmy Oponiarskiej Dębica S.A. "Specjaliści" wysłali dziennikarzom wyniki finansowe spółki na dzień przed ich oficjalną publikacją. A dzięki takiej wiedzy łatwo można zarobić na giełdzie lub uniknąć straty pozbywając się akcji, które następnego dnia zmienią wartość. Kwartalne wyniki finansowe spółek giełdowych to jedna z najważniejszych informacji dla giełdowych graczy. Po ich publikacji zazwyczaj następuje wyścig na to, kto szybciej kupi lub sprzeda akcje spółki właśnie informującej o swojej biznesowej kondycji. Kiedy wyniki nie napawają optymizmem trzeba bowiem walczyć o minimalizowanie strat. Gdy są lepsze niż oczekiwano, można nieźle zarobić. Dlatego też emisja informacji na ten temat odbywa się pod ścisłą kontrolą - a wszelkie wycieki takich danych są szczegółowo sprawdzane przez odpowiednie służby. Świetny interes na giełdzie można zrobić szczególnie, gdy zna się te wyniki wcześniej niż inni. Zdobycie takiej wiedzy zwykle następuje w drodze surowo karanego przestępstwa, które bez większego trudu zauważy Komisja Nadzoru Finansowego. W wyjątkowo niezręcznej sytuacji są więc ci dziennikarze z branży gospodarki, którzy niedawno otrzymali wyniki finansowe za I kwartał spółki Dębica S.A. Wszystko przez kompromitującą pomyłkę speców tej firmy od public relations. Najpierw wysłali oni do mediów wiadomość zatytułowaną „Dębica SA - wyniki finansowe za I kwartał 2014 roku”, by nieco później wzniecić alarm mający na celu trzymanie w tajemnicy podanych wcześniej informacji do następnego dnia. „Prosimy o anulowanie informacji dotyczącej wyników Firmy Oponiarskiej Dębica S.A. - finalną informację z wynikami za I kwartał 2014 otrzymają Państwo jutro” - poinformowało Biuro Prasowe Dębica S.A. Skąd ta paniczna prośba o "anulowanie informacji"? Oficjalnie pierwsze wyniki kwartalne Dębica S.A. opublikuje bowiem dopiero... we wtorek. Wykorzystanie przez dziennikarzy podanych przedwcześnie danych (a tym bardziej ich publikacja) w znaczący sposób mogłoby więc zmienić sytuację giełdową spółki.,Jakub NochSporą wpadkę zanotowała firma PR pracująca dla Firmy Oponiarskiej Dębica S.A. "Specjaliści" wysłali dziennikarzom wyniki finansowe spółki na dzień przed ich oficjalną publikacją. A dzięki takiej wiedzy łatwo można zarobić na giełdzie lub uniknąć straty pozbywając się akcji, które następnego dnia zmienią wartość. Kwartalne wyniki finansowe spółek giełdowych to jedna z najważniejszych informacji dla giełdowych graczy. Po ich publikacji zazwyczaj następuje wyścig na to, kto szybciej kupi lub sprzeda akcje spółki właśnie informującej o swojej biznesowej kondycji. Kiedy wyniki nie napawają optymizmem trzeba bowiem walczyć o minimalizowanie strat. Gdy są lepsze niż oczekiwano, można nieźle zarobić. Dlatego też emisja informacji na ten temat odbywa się pod ścisłą kontrolą - a wszelkie wycieki takich danych są szczegółowo sprawdzane przez odpowiednie służby. Świetny interes na giełdzie można zrobić szczególnie, gdy zna się te wyniki wcześniej niż inni. Zdobycie takiej wiedzy zwykle następuje w drodze surowo karanego przestępstwa, które bez większego trudu zauważy Komisja Nadzoru Finansowego. W wyjątkowo niezręcznej sytuacji są więc ci dziennikarze z branży gospodarki, którzy niedawno otrzymali wyniki finansowe za I kwartał spółki Dębica S.A. Wszystko przez kompromitującą pomyłkę speców tej firmy od public relations. Najpierw wysłali oni do mediów wiadomość zatytułowaną „Dębica SA - wyniki finansowe za I kwartał 2014 roku”, by nieco później wzniecić alarm mający na celu trzymanie w tajemnicy podanych wcześniej informacji do następnego dnia. „Prosimy o anulowanie informacji dotyczącej wyników Firmy Oponiarskiej Dębica S.A. - finalną informację z wynikami za I kwartał 2014 otrzymają Państwo jutro” - poinformowało Biuro Prasowe Dębica S.A. Skąd ta paniczna prośba o "anulowanie informacji"? Oficjalnie pierwsze wyniki kwartalne Dębica S.A. opublikuje bowiem dopiero... we wtorek. Wykorzystanie przez dziennikarzy podanych przedwcześnie danych (a tym bardziej ich publikacja) w znaczący sposób mogłoby więc zmienić sytuację giełdową spółki.,Jakub Noch