Powiedz mi co chcesz zrobić, a ja powiem Ci… jaka będzie do tego odpowiednia aplikacja! W dzisiejszych czasach „potrzeba matką aplikacji”! A że potrzeby rosną… liczba aplikacji także. Poniżej kilka takich, które pomogą Ci zaoszczędzić czas i ograniczyć stres w sprawach mieszkaniowych. 1. Do wyboru Chcesz kupić własne „M”? Mieszkanie samo się nie znajdzie, ale z pomocą aplikacji NAVIDOM (dostępna on-line i w sklepie Google Play) szuka się znacznie szybciej i prościej. Rozmyślając o nowym mieszkaniu, zawsze możesz przejrzeć kilka ofert i sprawdzić, czy właśnie nie pojawiła się „ta jedyna”. Aplikacja obliczy dla Ciebie na jakie mieszkanie Cię stać, aby wszystko zmieściło się w Twoim budżecie. Potem podsunie propozycje mieszkań według wybranych kryteriów i wskazówki pomocne w wyborze. Na koniec poprowadzi, przez trudne formalności i przedstawi całkowite koszty. Zgodnie ze wskazówkami podanymi jak na tacy, pozostaje Ci zająć się tylko finalizacją i odhaczaniem kolejnych punktów z listy „spraw do załatwienia”, które w efekcie doprowadzą Cię prosto przed drzwi wymarzonego lokum! 2. Do koloru Żadna aplikacja nie wykona za Ciebie „brudnej roboty” przy malowaniu czy tapetowaniu ścian (jeszcze ;). Ale są już aplikacje które mogą Ci pomóc w tej przyjemniejszej części zadania – wyborze kolorów! Jeśli uważasz, że to nic trudnego i samodzielnie sobie poradzisz (bo w końcu kolorów jest tylko 16 i Ty masz wystarczającą wyobraźnię)… to niestety jesteś w błędzie. W najlepszym wypadku do źle dobranego koloru się przyzwyczaisz, w najgorszym czeka Cię kolejne malowanie. Dlatego zanim zanurzysz pędzel w farbie lepiej sobie wszystko zwizualizuj, np. za pomocą ColorSnap (iOS/Android). 3. Do urządzania Masz już swoje wnętrze, ale jeszcze nie do końca wiesz co można z nim zrobić. Oczywiście możesz dochodzić do tego metodą prób i błędów (czyli kolejnych przearanżowań i kosztów). Możesz też zatrudnić do tego specjalistę, który zdejmie Ci ten problem z głowy oraz… przy okazji kilka zer z konta lub po prostu zainstalować sobie, np. Homestyler (iOS/Android)- aplikację, która pomoże Ci samemu się urządzić. Przy okazji znów pobawisz się w meblowanie i poczujesz się jak w grze „The Sims” ;) 4. Do mierzenia Nie masz pod ręką specjalnych narzędzi do robienia pomiarów? Na szczęście to już nie te czasy, że musisz gorączkowo szukać miarki po całym mieszkaniu czy ślęczeć nad pomiarami z centymetrem. Zamiast tego przymierz się po prostu do technologii i ściągnij sobie odpowiednią aplikację na smartfona (iOS/Android) Robisz zdjęcie i wymiary liczą się same! Aż szkoda, że nie ma jeszcze aplikacji zastępujących także inne narzędzia… Młotek na smartfona? Ale mamy nadzieję, że to już w niedalekiej przyszłości ;) 5. Do płacenia Myślisz, że zarządzanie domowym budżetem ogranicza się tylko do pamietania o płaceniu rachunków i zapełniania lodówki? Nie do końca ;) Wydatki domowe przecież można planować, przewidywać, optymalizować, redukować i robić z nimi wiele innych rzeczy, np. wykresy z tych wszystkich operacji ;) (iOS/Android). 6. Do zrobienia samemu -DIY Coś w domu się zepsuło, ale jesteś prawdziwym człowiekiem XXI wieku … i nie wiesz jak to naprawić? Chciałbyś w domu coś zrobić sam. Ale jeszcze nie do końca wiesz co, no i przede wszystkim jak? Na szczęście jak przystało na XXI wiek są na to odpowiednie aplikacje ;) WikiHow (iOS/Android) pomoże Ci rozwiązać wiele codziennych mieszkaniowych problemów oraz podrzuci pomysły na ciekawe rozwiązania dla Twojego domu. Wszystko będziesz mógł zrobić sam. No może z małą pomocą aplikacji ;) Mieszkanie oraz zarządzanie nim z pomocą takich aplikacji z pewnością będzie o wiele łatwiejsze. Brakuje jeszcze tylko takiej do wynoszenia śmieci czy wyprowadzania na spacer psa. Ale kto wie, może niedługo... Chcesz mądrze przygotować się do zakupu mieszkania? Zajrzyj na stronę Zafinansowani.pl i poznaj sprawdzone sposoby i najlepsze porady przed zakupem własnego „M”.,Artykuł powstał we współpracy z serwisem Zafinansowani.pl