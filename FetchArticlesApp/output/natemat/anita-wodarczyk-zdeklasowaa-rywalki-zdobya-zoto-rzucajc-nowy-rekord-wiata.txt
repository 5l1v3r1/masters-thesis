Anita Włodarczyk zrealizowała plan. Do Rio przyjechała po to, żeby wygrać zawody i rzucić rekord świata. Rzuciła 82.29 metry i pobiła własny rekord, ustanowiony rok temu, o 1 metr i 21 cm. Do Polski wróci ze złotym medalem Nasza reprezentantka była niekwestionowanym faworytem zawodów. I potwierdziła nie tylko swoją klasę ale i to, że na igrzyska przyjechała w najwyższej formie. Nie dała żadnych szans rywalkom, pozostałe zawodniczki nawet nie zbliżyły się do jej wyniku. Chinka Zhang Wenxiu rzuciła mniej, tylko 76,75, Brytyjka Sophie Hitchon tylko 74.54 metrów.Włodarczyk prowadzi w konkursie od pierwszego rzutu. Emocje sportowe rozpalały polskich kibiców do końca, pamiętali bowiem sytuację sprzed dwóch dni, gdy Piotr Małachowski w ostatnim rzucie dyskiem przegrał złoty medal i musiał zadowolić się drugim miejscem. Jeśli Anita Włodarczyk zwycięstwa nie wypuściła z rąk do samego końca to .... jest złoto! Zawody życia – mówiła chwilę po zakończeniu konkursu Anita Włodarczyk. Dziennikarz TVP zwracał uwagę, że zmasakrowała rywalki, rzucając dalej o 6 metrów. Dziękowała swojej fizjolog za świetne przygotowanie, trenerowi i kibicom. – Aż mi się płakać chciało, jak czytałam wszystkie wiadomości od ludzi, którzy wierzyli we mnie – mówiła Włodarczyk. W takich warunkach taki wynik to jest kosmos - Anita sama nie może uwierzyć w to, co dziś osiągnęła. Pobiła własny rekord świata o ponad metr. Jestem zawodnikiem ambitny, Nie wiem, czy dotrwam do Tokio, ale będę trenowała i będę chciała startować także w następnych zawodach. Cieszę się z tego rekordu świata, bo głośno o nim mówiłam przed zawodami – mówiła dziś po zawodach Anita Włodarczyk.,Paweł Kalisz