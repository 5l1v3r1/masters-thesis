Zaledwie kilkaset par jednopłciowych rocznie chciałoby legalizować związki – informuje "Rzeczpospolita". Zdaniem przedstawicieli środowiska LGBT, informacja ta jest niezgodna z rzeczywistością. A nawet gdyby była, to pokazuje homofobom, że nie mają się czego bać. – W Polsce to byłoby kilkaset par rocznie, a nie kilka tysięcy – twierdzi dr Piotr Szukalski z Uniwersytetu Łódzkiego. Zdaniem demografa, gdyby nasze przepisy zezwalały na rejestrację, i tak niewiele par by z tej możliwości skorzystało. Skąd taki wniosek? Geje i lesbijki czekają Czy dyskusja o małżeństwach jednopłciowych nie ma zatem sensu? Publikacją zdziwieni są sami homoseksualiści. – Sądzę, że moi znajomi skorzystaliby z takiej możliwości – mówi mi Asia, która od trzech lat przebywa w stałym związku. Swoją dziewczynę poznała w pracy, a od dwóch lat jest z nią zaręczona. Dziewczyny mają nadzieję, że prędzej czy później doczekają się spełnienia danej sobie obietnicy ślubu. W Polsce. – Na razie mamy zamiar spisać umowy notarialne, które pozwolą nam zabezpieczyć się prawnie. Chciałybyśmy wziąć ślub w Polsce, ale jak się nie uda, jesteśmy gotowe wyjechać za granicę – mówi Asia. Moja rozmówczyni nie jest zainteresowana tym, jak wielu par dotyczy ten sam problem – kilkuset, czy kilku tysięcy. – Dla mnie i moich uczuć to niczego nie zmienia. Nawet, gdyby było kilka par w podobnej sytuacji, to każdy człowiek w Polsce powinien mieć do tego prawo – mówi lesbijka. Wiele osób nie chciało – jak ona – czekać na zmiany przepisów i zalegalizowało swoje związki w innych państwach. Strach – Ja osobiście chętnie wśród rodziny i przyjaciół powiedziałbym „tak” na całe życie mojemu partnerowi. I wiem, że nie jestem jedyny, który tak ma – słyszę od znajomego geja, który nie ma obaw przed ujawnieniem swojej orientacji. Asia przyznaje jednak, że wiele osób ze środowiska LGBT które zna nie ujawnia się w obawie przed szykanami. – To pokazuje, jakie jest w Polsce nastawienie – mówi. Być może również z tego powodu, przynajmniej w pierwszych latach funkcjonowania nowych przepisów liczba małżeństw jednopłciowych nie byłaby duża. Przemek Szczepłocki z "Pracowni różnorodności" twierdzi, że ludzie nie tyle nie byliby zainteresowania tego rodzaju związkami, co po prostu się boją. – Boją się ujawniania, a zawarcie związku byłoby przypadkiem ujawnienia przed otoczeniem. W homofobicznej, dusznej Polsce wszyscy zainteresowani braliby pod uwagę także i ten element – ryzyka i strachu – mówi Szczepłocki. Ustaw nie pisze się pod liczby Jeśli rzeczywiście tak mało osób byłoby zainteresowanych małżeństwem jednopłciowym, tym bardziej powinny zamilknąć głosy sprzeciwu. – To pokazuje, że nie ma żadnego niebezpieczeństwa. Słyszeliśmy historyjki opowiadane przez posłów i posłanki wygłaszane zatroskanym głosem, że tego typu związki zaczną zawierać ze sobą gangsterzy. Tylko po to, aby uzyskać prawo odmowy składania zeznań. Takie obawy wygłaszano z trybuny sejmowej – przypomina Przemek Szczepłocki. Liczba związków, które według autora szacunkowych danych byłaby w Polsce zawierana pokazuje również, że wprowadzenie związków jednopłciowych nie byłoby dużym obciążeniem budżetowym. – Te obawy też można włożyć miedzy bajki – mówi. Przemek Szczepłocki zauważa, że gdyby ustawy pisano pod liczbę osób zainteresowanych, równie dobrze można by zlikwidować wiele funkcjonujących przepisów. – Ktoś powiedział, że kodeks karny jest stosowany dla mniej niż jednego procenta społeczeństwa. Mimo to, nikt nie mówi, aby z niego zrezygnować – ironizuje. Kilkaset, czy kilka tysięcy? Yga Kostrzewa ze Stowarzyszenia Lambda Warszawa podaje w wątpliwość publikację badań w "Rzeczpospolitej". Jej zdaniem, jeśli badacz dotarł do informacji, że w mniejszych od Polski Czechach zawiera się 830 takich małżeństw rocznie, to przekładając to na polskie warunki, legalnych związków jednopłciowych byłoby około 3 tys. – To wcale nie jest mało – mówi Kostrzewa. – Jeśli tych związków miałoby być tak mało, to skąd bierze ogromny anty-szum wobec tematu związków partnerskich, czy też małżeństw jednopłciowych? Jeśli to prawo dotyczy małej liczby osób, to prawo tym bardziej powinno wejść w życie, bo nie będzie nikomu przeszkadzało. Obejmie grupę stricte zainteresowaną zawieraniem takich związków – mówi Yga Kostrzewa. Dyskusja o tym, ilu osób dotyczyłyby nowe przepisy, jest tak naprawdę dyskusją o równości wobec prawa. – Konstytucja mówi o równości wobec prawa wszystkich obywateli. To jest rzecz nadrzędna i takimi właśnie wartościami kierował się Sąd Najwyższy w Stanach Zjednoczonych zrównując możliwość zawarci małżeństwa dla wszystkich obywateli. Jak ktoś tego nie rozumie, to nie rozumie również zasad, którymi rządzi się demokracja – mówi rzeczniczka Lambdy.,Krzysztof MajakZaledwie kilkaset par jednopłciowych rocznie chciałoby legalizować związki – informuje "Rzeczpospolita". Zdaniem przedstawicieli środowiska LGBT, informacja ta jest niezgodna z rzeczywistością. A nawet gdyby była, to pokazuje homofobom, że nie mają się czego bać. – W Polsce to byłoby kilkaset par rocznie, a nie kilka tysięcy – twierdzi dr Piotr Szukalski z Uniwersytetu Łódzkiego. Zdaniem demografa, gdyby nasze przepisy zezwalały na rejestrację, i tak niewiele par by z tej możliwości skorzystało. Skąd taki wniosek? Geje i lesbijki czekają Czy dyskusja o małżeństwach jednopłciowych nie ma zatem sensu? Publikacją zdziwieni są sami homoseksualiści. – Sądzę, że moi znajomi skorzystaliby z takiej możliwości – mówi mi Asia, która od trzech lat przebywa w stałym związku. Swoją dziewczynę poznała w pracy, a od dwóch lat jest z nią zaręczona. Dziewczyny mają nadzieję, że prędzej czy później doczekają się spełnienia danej sobie obietnicy ślubu. W Polsce. – Na razie mamy zamiar spisać umowy notarialne, które pozwolą nam zabezpieczyć się prawnie. Chciałybyśmy wziąć ślub w Polsce, ale jak się nie uda, jesteśmy gotowe wyjechać za granicę – mówi Asia. Moja rozmówczyni nie jest zainteresowana tym, jak wielu par dotyczy ten sam problem – kilkuset, czy kilku tysięcy. – Dla mnie i moich uczuć to niczego nie zmienia. Nawet, gdyby było kilka par w podobnej sytuacji, to każdy człowiek w Polsce powinien mieć do tego prawo – mówi lesbijka. Wiele osób nie chciało – jak ona – czekać na zmiany przepisów i zalegalizowało swoje związki w innych państwach. Strach – Ja osobiście chętnie wśród rodziny i przyjaciół powiedziałbym „tak” na całe życie mojemu partnerowi. I wiem, że nie jestem jedyny, który tak ma – słyszę od znajomego geja, który nie ma obaw przed ujawnieniem swojej orientacji. Asia przyznaje jednak, że wiele osób ze środowiska LGBT które zna nie ujawnia się w obawie przed szykanami. – To pokazuje, jakie jest w Polsce nastawienie – mówi. Być może również z tego powodu, przynajmniej w pierwszych latach funkcjonowania nowych przepisów liczba małżeństw jednopłciowych nie byłaby duża. Przemek Szczepłocki z "Pracowni różnorodności" twierdzi, że ludzie nie tyle nie byliby zainteresowania tego rodzaju związkami, co po prostu się boją. – Boją się ujawniania, a zawarcie związku byłoby przypadkiem ujawnienia przed otoczeniem. W homofobicznej, dusznej Polsce wszyscy zainteresowani braliby pod uwagę także i ten element – ryzyka i strachu – mówi Szczepłocki. Ustaw nie pisze się pod liczby Jeśli rzeczywiście tak mało osób byłoby zainteresowanych małżeństwem jednopłciowym, tym bardziej powinny zamilknąć głosy sprzeciwu. – To pokazuje, że nie ma żadnego niebezpieczeństwa. Słyszeliśmy historyjki opowiadane przez posłów i posłanki wygłaszane zatroskanym głosem, że tego typu związki zaczną zawierać ze sobą gangsterzy. Tylko po to, aby uzyskać prawo odmowy składania zeznań. Takie obawy wygłaszano z trybuny sejmowej – przypomina Przemek Szczepłocki. Liczba związków, które według autora szacunkowych danych byłaby w Polsce zawierana pokazuje również, że wprowadzenie związków jednopłciowych nie byłoby dużym obciążeniem budżetowym. – Te obawy też można włożyć miedzy bajki – mówi. Przemek Szczepłocki zauważa, że gdyby ustawy pisano pod liczbę osób zainteresowanych, równie dobrze można by zlikwidować wiele funkcjonujących przepisów. – Ktoś powiedział, że kodeks karny jest stosowany dla mniej niż jednego procenta społeczeństwa. Mimo to, nikt nie mówi, aby z niego zrezygnować – ironizuje. Kilkaset, czy kilka tysięcy? Yga Kostrzewa ze Stowarzyszenia Lambda Warszawa podaje w wątpliwość publikację badań w "Rzeczpospolitej". Jej zdaniem, jeśli badacz dotarł do informacji, że w mniejszych od Polski Czechach zawiera się 830 takich małżeństw rocznie, to przekładając to na polskie warunki, legalnych związków jednopłciowych byłoby około 3 tys. – To wcale nie jest mało – mówi Kostrzewa. – Jeśli tych związków miałoby być tak mało, to skąd bierze ogromny anty-szum wobec tematu związków partnerskich, czy też małżeństw jednopłciowych? Jeśli to prawo dotyczy małej liczby osób, to prawo tym bardziej powinno wejść w życie, bo nie będzie nikomu przeszkadzało. Obejmie grupę stricte zainteresowaną zawieraniem takich związków – mówi Yga Kostrzewa. Dyskusja o tym, ilu osób dotyczyłyby nowe przepisy, jest tak naprawdę dyskusją o równości wobec prawa. – Konstytucja mówi o równości wobec prawa wszystkich obywateli. To jest rzecz nadrzędna i takimi właśnie wartościami kierował się Sąd Najwyższy w Stanach Zjednoczonych zrównując możliwość zawarci małżeństwa dla wszystkich obywateli. Jak ktoś tego nie rozumie, to nie rozumie również zasad, którymi rządzi się demokracja – mówi rzeczniczka Lambdy.,Krzysztof Majak