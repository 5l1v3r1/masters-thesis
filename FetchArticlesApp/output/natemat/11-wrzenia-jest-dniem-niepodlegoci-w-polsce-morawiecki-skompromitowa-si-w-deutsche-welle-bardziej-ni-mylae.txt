Wywiad, którego wicepremier, minister rozwoju i minister finansów udzielił stacji Deutsche Welle został okrzyknięty kuriozalnym za sprawą tego, co Mateusz Morawiecki opowiadał Timowi Sebastianowi o wyższości arbitralnie pojmowanego dobra ludu nad prawem. Warto jednak przysłuchać mu się lepiej, by usłyszeć coś... po czym ręce opadają. – Czy pamięta Pan demonstracja sprzed dwóch i trzech lat z 11 września, który to jest Dniem Niepodległości w Polsce... – zapytał w pewnym momencie Mateusz Morawiecki prowadzącego program "Conflict Zone". Posłuchajcie tego sami:Tak, na antenie Deutsche Welle jeden z najważniejszych polityków Prawa i Sprawiedliwości nie tylko ośmieszał Polskę powtarzając propagandowe hasła partii rządzącej, ale i udowadniając, że na czele rządu może stać ktoś, kto nie ma pojęcia, kiedy w jego kraju obchodzi się najważniejsze święta państwowe. Pozostaje mieć nadzieję, że pomyłka wynika nie z niewiedzy, ale faktu, że wywiad był prowadzony w obcym języku. W tym klimacie wpadkę niedawno zaliczył polski mistrz politycznych wpadek Ryszard Petru. Jak już wcześniej wspominaliśmy w naTemat, Mateusz Morawiecki wywiad udzielony niemieckiej telewizji z pewnością zapamięta do końca życia. Na rozmowę z Timem Sebastianem nie przygotował się tak, jak inni zapraszani do programu "Conflict Zone" przywódcy i przypłacił to nerwową próbą odparcia każdego trudnego pytania kalkami z kampanii wyborczej PiS. Skutecznymi do oczarowania sporej części wyborców, ale nie dziennikarza tak doświadczonego, jak Sebastian.,Jakub Noch