Gry planszowe dużej części osób, które na co dzień nie mają styczności z tym hobby, kojarzą się wyłącznie z klimatami fantasy, ewentualnie ze znanymi wszystkim klasykami, takimi jak Eurobiznes, czy Scrabble. Warto jednak spojrzeć na półki pierwszego lepszego sklepu z planszówkami, by zobaczyć że gatunków gier mamy o wiele więcej i każdy znajdzie wśród nich coś dla siebie. W komentarzach do pierwszego wpisu pojawiło się już pytanie, od czego można zacząć przygodę z nowoczesnymi grami planszowymi. Wtedy z uwagi na ograniczoną liczbę miejsca w komentarzach, nie mogłem udzielić tak wyczerpującej odpowiedzi, jakiej bym pragnął. Teraz jednak, przy okazji nowego wpisu, postaram się trochę bardziej rozjaśnić sytuację i przybliżyć najpopularniejsze rodzaje gier, wraz z przykładami z różnych półek cenowych. Biznes na niby, czyli gry ekonomiczne Można stwierdzić, że nie da się w pełni oddać na planszy wszystkich ekonomicznych praw rynku i trudno nie przyznać temu racji. Nie można jednak zaprzeczyć, że zwłaszcza europejskim autorom udało się przemycić do planszówek ich zdecydowaną większość. Gry ekonomiczne to zazwyczaj pozycje dość skomplikowane i symulacyjne (aczkolwiek to nie reguła) i, niestety, drogie. Wysoka cena jest jednak zazwyczaj rekompensowana przez sporą regrywalność, a także wysoką jakość - tytuły ekonomiczne należą do najlepiej ocenianych gier. Przykładowe tytuły: Agricola (drugie miejsce w światowym rankingu najlepszych gier planszowych), Puerto Rico (3. miejsce tegoż rankingu), Wysokie napięcie (5. miejsce), Osadnicy z Catanu, Pret-a-Porter. Gry familijne, rozrywka dla całej rodziny Nie da się ukryć, że gry planszowe promują spotkania w gronie rodzinnym. Dla wszystkich, którzy chcą bawić się dobrze razem ze swoimi pociechami (lub pragną zachęcić do hobby swoich rodziców) stworzono wiele tytułów, które wspaniale posłużą jako łączniki miedzy pokoleniami. Przykładowe tytuły: Wsiąść do pociągu: Europa, Takenoko, Pędzące żółwie, Mali powstańcy: Warszawa 1944, Mondo. Podróż w nieznany świat gier przygodowych Rodzaj gier, w którym możemy wcielić się w role detektywów, piratów, łowców wampirów, czy poszukiwaczy przygód. W tej kategorii mieszczą się też tytułowe lochy i smoki, ale jak widać wybór jest o wiele większy. Tytuły przygodowe to często produkcje amerykańskie, w których ważna jest nie tylko mechanika, ale też cała otoczka i klimat. Dzięki wysokiej jakości elementom można naprawdę wczuć się w swoje role i na chwilę popuścić wodze wyobraźni. Przykładowe tytuły: Kupcy i korsarze, Talizman: Magia i miecz, Mr. Jack, Posiadłość Szaleństwa, Dracula. Zabawa w wojnę (i nie tylko) - gry historyczne Gatunek dość niszowy, oferujący głównie tytuły rozbudowane i wymagające, a co za tym idzie także dosyć drogie. Gry historyczne mają jednak ogromne walory edukacyjne, a fanom historii alternatywnej dają możliwość tworzenia przy stole własnych wersji wydarzeń znanych z kart podręczników. Oferują także przegląd epok historycznych od najdawniejszych czasów, do niemal współczesnych (chociażby lata PRLu). Przykładowe tytuły: Zimna wojna 1945-1989 (numer 1 w światowym rankingu gier planszowych), Memoir '44, Kolejka, 303. Jak zostałem bogiem - o grach strategicznych Planszowe strategie to jedna z najbardziej bogatych kategorii. Mamy tu pozycje umieszczone w różnych realiach, mniej lub bardziej rzeczywistych. Możemy rozwijać swoje cywilizacje, kolonizować nowe lądy, czy walczyć przeciwko innym graczom. Nie brakuje tutaj skomplikowanych taktyk, ale zdarzają się także prostsze tytuły, które można polecić rodzinom, czy na niezobowiązujące spotkania ze znajomymi. Przykładowe tytuły: Cywilizacja: Poprzez wieki, Chaos w Starym Świecie, Neuroshima HEX, 7 cudów świata. Coś na wyjazd integracyjny, czyli gry imprezowe Najbardziej rozrywkowy, zwariowany i emocjonujący gatunek planszówek. Do gier imprezowych należą pozycje bardzo błyskotliwe, dzięki którym w mig stopnieją lody na każdym przyjęciu. Zazwyczaj cechują się sporą dawką negatywnej interkacji, czyli możliwością podokuczania innym graczom. Przykładowe tytuły: Bang!, The Resistance: Agenci Molocha, Dixit, Sabotażysta, Palce w pralce, Uga Buga, Czarne historie Stały partner = większe bezpieczeństwo; gry kooperacyjne Dla tych, którzy mniej niż rywalizację cenią sobie współpracę i pokonywanie kolejnych wyzwań, stawianych w tym przypadku przez sama grę, wyróżniono gatunek gier kooperacyjnych. Tutaj sukces można odnieść tylko działając wspólnie i realizując kolejne cele, a każdy błąd może w efekcie spowodować przegraną. Przykładowe tytuły: Zakazana wyspa, Ghost Stories, Pandemic. Czacha dymi, czyli gry logiczne Wszystkich fanów wytężonego wysiłku umysłowego warto zaznajomić z prężnie rozwijającym się gatunkiem gier logicznych. Rodzajów zabawy jest w tym przypadku naprawdę sporo - można trenować pamięć, zdolność logicznego myślenia, kojarzenia faktów. Świetną zabawę będą miały także maluchy, dla których przyniesie ona dodatkowy pożytek. Przykładowe tytuły: Pentago, Qwirkle, Duchy, Abalone, Geniusz. Sportowe emocje w grach... sportowych Prym w tej kategorii wiodą gry wyścigowe, ale fani innych dyscyplin także nie będą zawiedzeni. Autorzy postarali się odwzorować sporą część czynników związanych ze sportem, a dzięki zdarzeniom losowym niejednokrotnie można poczuć się niczym prawdziwy sportowiec, walczący do ostatków sił o zwycięstwo. Przykładowe tytuły: K2, Rallyman, Snow Tails. Ufff... prawda, że sporo tego? A to tylko skromny początek ;) Tytułów na polskim rynku mamy dużo, dużo więcej i wystarczy trochę poszperać w sklepowych ofertach, by znaleźć coś odpowiedniego. W razie jakichkolwiek problemów chętnie służę radą, zarówno w komentarzach, jak i na mailu (epyon@trpg.pl).,Rafał KimlaGry planszowe dużej części osób, które na co dzień nie mają styczności z tym hobby, kojarzą się wyłącznie z klimatami fantasy, ewentualnie ze znanymi wszystkim klasykami, takimi jak Eurobiznes, czy Scrabble. Warto jednak spojrzeć na półki pierwszego lepszego sklepu z planszówkami, by zobaczyć że gatunków gier mamy o wiele więcej i każdy znajdzie wśród nich coś dla siebie. W komentarzach do pierwszego wpisu pojawiło się już pytanie, od czego można zacząć przygodę z nowoczesnymi grami planszowymi. Wtedy z uwagi na ograniczoną liczbę miejsca w komentarzach, nie mogłem udzielić tak wyczerpującej odpowiedzi, jakiej bym pragnął. Teraz jednak, przy okazji nowego wpisu, postaram się trochę bardziej rozjaśnić sytuację i przybliżyć najpopularniejsze rodzaje gier, wraz z przykładami z różnych półek cenowych. Biznes na niby, czyli gry ekonomiczne Można stwierdzić, że nie da się w pełni oddać na planszy wszystkich ekonomicznych praw rynku i trudno nie przyznać temu racji. Nie można jednak zaprzeczyć, że zwłaszcza europejskim autorom udało się przemycić do planszówek ich zdecydowaną większość. Gry ekonomiczne to zazwyczaj pozycje dość skomplikowane i symulacyjne (aczkolwiek to nie reguła) i, niestety, drogie. Wysoka cena jest jednak zazwyczaj rekompensowana przez sporą regrywalność, a także wysoką jakość - tytuły ekonomiczne należą do najlepiej ocenianych gier. Przykładowe tytuły: Agricola (drugie miejsce w światowym rankingu najlepszych gier planszowych), Puerto Rico (3. miejsce tegoż rankingu), Wysokie napięcie (5. miejsce), Osadnicy z Catanu, Pret-a-Porter. Gry familijne, rozrywka dla całej rodziny Nie da się ukryć, że gry planszowe promują spotkania w gronie rodzinnym. Dla wszystkich, którzy chcą bawić się dobrze razem ze swoimi pociechami (lub pragną zachęcić do hobby swoich rodziców) stworzono wiele tytułów, które wspaniale posłużą jako łączniki miedzy pokoleniami. Przykładowe tytuły: Wsiąść do pociągu: Europa, Takenoko, Pędzące żółwie, Mali powstańcy: Warszawa 1944, Mondo. Podróż w nieznany świat gier przygodowych Rodzaj gier, w którym możemy wcielić się w role detektywów, piratów, łowców wampirów, czy poszukiwaczy przygód. W tej kategorii mieszczą się też tytułowe lochy i smoki, ale jak widać wybór jest o wiele większy. Tytuły przygodowe to często produkcje amerykańskie, w których ważna jest nie tylko mechanika, ale też cała otoczka i klimat. Dzięki wysokiej jakości elementom można naprawdę wczuć się w swoje role i na chwilę popuścić wodze wyobraźni. Przykładowe tytuły: Kupcy i korsarze, Talizman: Magia i miecz, Mr. Jack, Posiadłość Szaleństwa, Dracula. Zabawa w wojnę (i nie tylko) - gry historyczne Gatunek dość niszowy, oferujący głównie tytuły rozbudowane i wymagające, a co za tym idzie także dosyć drogie. Gry historyczne mają jednak ogromne walory edukacyjne, a fanom historii alternatywnej dają możliwość tworzenia przy stole własnych wersji wydarzeń znanych z kart podręczników. Oferują także przegląd epok historycznych od najdawniejszych czasów, do niemal współczesnych (chociażby lata PRLu). Przykładowe tytuły: Zimna wojna 1945-1989 (numer 1 w światowym rankingu gier planszowych), Memoir '44, Kolejka, 303. Jak zostałem bogiem - o grach strategicznych Planszowe strategie to jedna z najbardziej bogatych kategorii. Mamy tu pozycje umieszczone w różnych realiach, mniej lub bardziej rzeczywistych. Możemy rozwijać swoje cywilizacje, kolonizować nowe lądy, czy walczyć przeciwko innym graczom. Nie brakuje tutaj skomplikowanych taktyk, ale zdarzają się także prostsze tytuły, które można polecić rodzinom, czy na niezobowiązujące spotkania ze znajomymi. Przykładowe tytuły: Cywilizacja: Poprzez wieki, Chaos w Starym Świecie, Neuroshima HEX, 7 cudów świata. Coś na wyjazd integracyjny, czyli gry imprezowe Najbardziej rozrywkowy, zwariowany i emocjonujący gatunek planszówek. Do gier imprezowych należą pozycje bardzo błyskotliwe, dzięki którym w mig stopnieją lody na każdym przyjęciu. Zazwyczaj cechują się sporą dawką negatywnej interkacji, czyli możliwością podokuczania innym graczom. Przykładowe tytuły: Bang!, The Resistance: Agenci Molocha, Dixit, Sabotażysta, Palce w pralce, Uga Buga, Czarne historie Stały partner = większe bezpieczeństwo; gry kooperacyjne Dla tych, którzy mniej niż rywalizację cenią sobie współpracę i pokonywanie kolejnych wyzwań, stawianych w tym przypadku przez sama grę, wyróżniono gatunek gier kooperacyjnych. Tutaj sukces można odnieść tylko działając wspólnie i realizując kolejne cele, a każdy błąd może w efekcie spowodować przegraną. Przykładowe tytuły: Zakazana wyspa, Ghost Stories, Pandemic. Czacha dymi, czyli gry logiczne Wszystkich fanów wytężonego wysiłku umysłowego warto zaznajomić z prężnie rozwijającym się gatunkiem gier logicznych. Rodzajów zabawy jest w tym przypadku naprawdę sporo - można trenować pamięć, zdolność logicznego myślenia, kojarzenia faktów. Świetną zabawę będą miały także maluchy, dla których przyniesie ona dodatkowy pożytek. Przykładowe tytuły: Pentago, Qwirkle, Duchy, Abalone, Geniusz. Sportowe emocje w grach... sportowych Prym w tej kategorii wiodą gry wyścigowe, ale fani innych dyscyplin także nie będą zawiedzeni. Autorzy postarali się odwzorować sporą część czynników związanych ze sportem, a dzięki zdarzeniom losowym niejednokrotnie można poczuć się niczym prawdziwy sportowiec, walczący do ostatków sił o zwycięstwo. Przykładowe tytuły: K2, Rallyman, Snow Tails. Ufff... prawda, że sporo tego? A to tylko skromny początek ;) Tytułów na polskim rynku mamy dużo, dużo więcej i wystarczy trochę poszperać w sklepowych ofertach, by znaleźć coś odpowiedniego. W razie jakichkolwiek problemów chętnie służę radą, zarówno w komentarzach, jak i na mailu (epyon@trpg.pl).,Rafał Kimla