Adam Mickiewicz pisząc "Odę do młodości" miał 22 lata. Okazuje się, że był to ostatni dzwonek na takie dzieło. Gdyby urodził się dziś, a jeszcze do tego w Norwegii, już za chwilę zacząłby borykać się z problemami wieku średniego, które podcięłyby mu literackie skrzydła. Przy silnym charakterze i bardziej optymistycznym scenariuszu, pisanym przez autorów Eurobarometru, młodość Mickiewicza trwałaby jeszcze przez 20 lat. Spośród przeszło dwóch milionów odpowiedzi w wyszukiwarce Google na zapytanie, "czym jest młodość?" bardzo często pojawiają się stwierdzenia, że jest to najważniejszy czas w życiu człowieka oraz że młodość to pojęcie względne. Jeśli jednak wziąć pod uwagę wyniki badań norweskich naukowców, młodość to czas, gdy życie nie przytłacza nas ciężarem codziennych problemów. Kryzys młodości Autorzy badań wskazują, że w wieku 25-28 lat u młodych ludzi pojawia się już przyśpieszony kryzys wieku średniego. Jak czytamy w serwisie mojanorwegia.pl, to efekt wciąż rosnących wymagań wobec młodych ludzi. O syndromach wczesnego kryzysu wieku średniego, który oznaczać może właśnie koniec młodości, mówiła w rozmowie z naTemat psycholog kliniczna i psychoterapeutka Dominika Wernio. Jej obserwacje również wskazują, że wymagania społeczeństw krajów wysoko rozwiniętych nie pozwalają dziś na bezstresową młodość. - Spore grono osób, które przekroczyły 30. rok życia, zaczyna doświadczać swoistego kryzysu związanego z wyczerpaniem życiowej energii, z poczuciem, że coś jest nie tak, że już dłużej nie da rady funkcjonować na takich obrotach - zauważa. 42 lata młodości Pomimo pojawiających się po drodze kryzysów, młodość ma według autorów badania Eurobarometr trwać jeszcze po czterdziestce. – 42 lata - to wiek, w którym ludzie przestają być młodzi – podają autorzy raportu. To bardzo długo, bo jak zauważa psycholog Tomasz Łysakowski, tysiąc lat temu 42-latek był osobą w podeszłym wieku. – Mało kto dożywał 40-tki, a ktoś kto przekraczał trzydziesty rok życia był w sile wieku, a później ludzie zbliżali się do śmierci. Nasze życie jest coraz dłuższe, zdrowo się odżywiamy i jesteśmy coraz ładniejsi, dzięki różnego rodzaju poradnikom i chirurgii plastycznej. Wszystko wskazuje na to, że data końca młodości się przesuwa – stwierdza Łysakowski. O tym, kiedy kończy się młodość, piszą też internauci na forach. I jak można się spodziewać, każdy ma inne zdanie na to kiedy oraz co determinuje koniec naszych "najlepszych lat". Z ubiegłorocznego badania „Czas na przyszłość” wynika zaś, że dla kobiet koniec młodości to 43 lata, dla mężczyzn – 37 lat. Za najlepszy okres w życiu biorący udział w badaniu uznali wiek 30 lat. – Pewnie za jakiś dojdziemy do momentu, kiedy za koniec młodości będzie się uznawało 50-tkę – twierdzi Tomasz Łysakowski. Badanie CBOS z 2013 roku pokazuje zaś, że nieco ponad dwie piąte dorosłych mieszkańców Polski (42 proc.) uznaje się za ludzi młodych, prawie dwie piąte (39 proc.) – za osoby w średnim wieku, a jedna piąta (19 proc.) za osoby starsze. W dyskusjach o tym, kiedy kończy się młodość często pojawia się też twierdzenie: "młodość kończy się wtedy, kiedy sami sobie to wmówimy".,Krzysztof MajakAdam Mickiewicz pisząc "Odę do młodości" miał 22 lata. Okazuje się, że był to ostatni dzwonek na takie dzieło. Gdyby urodził się dziś, a jeszcze do tego w Norwegii, już za chwilę zacząłby borykać się z problemami wieku średniego, które podcięłyby mu literackie skrzydła. Przy silnym charakterze i bardziej optymistycznym scenariuszu, pisanym przez autorów Eurobarometru, młodość Mickiewicza trwałaby jeszcze przez 20 lat. Spośród przeszło dwóch milionów odpowiedzi w wyszukiwarce Google na zapytanie, "czym jest młodość?" bardzo często pojawiają się stwierdzenia, że jest to najważniejszy czas w życiu człowieka oraz że młodość to pojęcie względne. Jeśli jednak wziąć pod uwagę wyniki badań norweskich naukowców, młodość to czas, gdy życie nie przytłacza nas ciężarem codziennych problemów. Kryzys młodości Autorzy badań wskazują, że w wieku 25-28 lat u młodych ludzi pojawia się już przyśpieszony kryzys wieku średniego. Jak czytamy w serwisie mojanorwegia.pl, to efekt wciąż rosnących wymagań wobec młodych ludzi. O syndromach wczesnego kryzysu wieku średniego, który oznaczać może właśnie koniec młodości, mówiła w rozmowie z naTemat psycholog kliniczna i psychoterapeutka Dominika Wernio. Jej obserwacje również wskazują, że wymagania społeczeństw krajów wysoko rozwiniętych nie pozwalają dziś na bezstresową młodość. - Spore grono osób, które przekroczyły 30. rok życia, zaczyna doświadczać swoistego kryzysu związanego z wyczerpaniem życiowej energii, z poczuciem, że coś jest nie tak, że już dłużej nie da rady funkcjonować na takich obrotach - zauważa. 42 lata młodości Pomimo pojawiających się po drodze kryzysów, młodość ma według autorów badania Eurobarometr trwać jeszcze po czterdziestce. – 42 lata - to wiek, w którym ludzie przestają być młodzi – podają autorzy raportu. To bardzo długo, bo jak zauważa psycholog Tomasz Łysakowski, tysiąc lat temu 42-latek był osobą w podeszłym wieku. – Mało kto dożywał 40-tki, a ktoś kto przekraczał trzydziesty rok życia był w sile wieku, a później ludzie zbliżali się do śmierci. Nasze życie jest coraz dłuższe, zdrowo się odżywiamy i jesteśmy coraz ładniejsi, dzięki różnego rodzaju poradnikom i chirurgii plastycznej. Wszystko wskazuje na to, że data końca młodości się przesuwa – stwierdza Łysakowski. O tym, kiedy kończy się młodość, piszą też internauci na forach. I jak można się spodziewać, każdy ma inne zdanie na to kiedy oraz co determinuje koniec naszych "najlepszych lat". Z ubiegłorocznego badania „Czas na przyszłość” wynika zaś, że dla kobiet koniec młodości to 43 lata, dla mężczyzn – 37 lat. Za najlepszy okres w życiu biorący udział w badaniu uznali wiek 30 lat. – Pewnie za jakiś dojdziemy do momentu, kiedy za koniec młodości będzie się uznawało 50-tkę – twierdzi Tomasz Łysakowski. Badanie CBOS z 2013 roku pokazuje zaś, że nieco ponad dwie piąte dorosłych mieszkańców Polski (42 proc.) uznaje się za ludzi młodych, prawie dwie piąte (39 proc.) – za osoby w średnim wieku, a jedna piąta (19 proc.) za osoby starsze. W dyskusjach o tym, kiedy kończy się młodość często pojawia się też twierdzenie: "młodość kończy się wtedy, kiedy sami sobie to wmówimy".,Krzysztof Majak