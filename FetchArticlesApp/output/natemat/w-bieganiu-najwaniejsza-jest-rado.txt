Czy jeszcze pamiętasz, że zostałeś stworzony do radości? Często bieganie w życiu człowieka oznacza nowy start. Człowiek, który z zasady nie lubi zmian i nieznanego, przez chwilę cieszy się startem, ale jednocześnie jest w nim obawa, że nie zna mety. Bo tak już my ludzie mamy zaprogramowane, że wszędzie szukamy stałości i bezpieczeństwa. A życie, tak samo jak i bieg, nigdy nie jest stałe - raz podbieg, raz zbieg, raz trzeba kogoś wyminąć, a innym razem trzeba się po prostu zatrzymać, żeby wyjąć z buta szyszkę ;) I nawet jak zupełnie nie wiesz, gdzie jest Twoja meta, nie masz sił i jest Ci najgorzej na świecie, to pomyśl sobie, że i tak jesteś w doskonałej sytuacji. Bo biegniesz, w trakcie gdy inni nawet nie zaczęli biec. A poza tym, biegniesz... więc ciesz się każdą sekundą. Po to właśnie jest bieganie - ŻEBY SIĘ CIESZYĆ. Przed, po i w trakcie treningu. Zawsze! Czym jest bieganie? Dla każdego znaczy co innego. Dla mnie powżyszy filmik jest esencją tego o co w tym wszystkim biega... RADOŚĆ i PRZYGODA! Honolulu Marathon... Hawaje... Waikiki... Bieganie na plaży... O wszystkim niebawem będziecie mogli szczegółowo poczytać, a tymczasem zapraszam na 3 minutową podróż w inną czasoprzestrzeń! A niedługo wyruszamy w kolejną podróż. Czas na Zanzibar!,Mateusz Jasiński