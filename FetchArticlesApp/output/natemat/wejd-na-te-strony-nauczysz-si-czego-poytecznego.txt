W dobie mediów społecznościowych serwisy internetowe utożsamiane są z gorącymi newsami i dyskusją na żywo z innymi internautami. Ale przecież Internet to nie tylko fotki na Instagramie czy polubienia na Facebooku. To kopalnia bezcennej wiedzy, a z wielu stron www możemy wyciągnąć niezwykle pożyteczne i przydatne w codziennym życiu informacje. Które z serwisów internetowych pomagają rozwijać umiejętności godne współczesnego człowieka? Jeśli nie mamy problemów z językiem angielskim, możemy przyjrzeć się poniższym stronom. Są one gwarancją, że nauczymy się czegoś wartościowego. CodeAcademy Obowiązkowy przystanek dla tych, którzy pragną zgłębić arkana języków służących do tworzenia stron internetowych. Interaktywna strona oferuje pomoc w nauce HTML, CSS czy JavaScript. Za dostępne tam narzędzia edukacyjne użytkownik nie musi nic płacić. Lifehacker Strona poświęcona sposobom i trikom używanym do ułatwiania sobie życia. Znajdziemy tu porady i instrukcje z najróżniejszych dziedzin. Dzięki nim nauczymy się samodzielności, a przy okazji poznamy metody gwarantujące oszczędność czasu i energii. Lumosity Portal, który pozwala rozwijać efektywność i sprawność mózgu w oparciu o ćwiczenia i granie w proste gry. Dostęp do pełnej wersji serwisu jest płatny, ale po założeniu konta można zagrać w kilka gier za darmo. Narzędzie pozwala też zaprojektować Indywidualny Program Treningowy do ćwiczenia pamięci i koncentracji, a także monitorowania dotychczasowych postępów. Power Searching with Google Posługiwanie się najpopularniejszą na świecie wyszukiwarką z pozoru wydaje się proste. Tymczasem to nie lada sztuka. Ta strona zawiera porady, które wzniosą nasze umiejętności „szukacza” na mistrzowski poziom. Uzbrojeni w taką wiedzę będziemy w stanie wyszukać w Google pożądane informacje sprawnie, szybko i wygodnie. Quora Serwis, gdzie nie ma głupich pytań, są za to mądre odpowiedzi. Cieszy się oddaną społecznością, która redaguje jego zawartość i dba o wysoki poziom merytoryczny. Niezależnie od rodzaju pytania można liczyć na szeroki odzew, w tym ze strony ekspertów specjalizujących się w danej dziedzinie. Wiodące media nad wyraz chętnie komentują wpisy pojawiające się na stronach Quory.,Dawid Wojtowicz