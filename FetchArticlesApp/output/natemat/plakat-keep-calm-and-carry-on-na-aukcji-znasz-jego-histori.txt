Na aukcji w Londynie został wystawiony jeden z ostatnich egzemplarzy brytyjskiego plakatu z napisem „Keep Calm and Carry On” . Cena wywoławcza wyniosła 20 tys. funtów. Skąd to ogromne poruszenie bardzo oszczędnym w formie afiszem? Oryginał przywołującego okres II wojny światowej plakatu to biały kruk. Dziś wypisane na nim słowa kojarzą się z głównie z brytyjskim chłodem i powściągliwością. Ale w czasach, gdy plakat po raz pierwszy trafił do przestrzeni publicznej, miał odgrywać zupełnie inną rolę. Plakat powstał z inicjatywy brytyjskiego ministerstwa informacji w przededniu II wojny światowej. W obliczu konfliktu z III Rzeszą miał być częścią kampanii propagandowej dodającej Brytyjczykom otuchy i minimalizującej panikę przed bombardowaniami ze strony hitlerowskich Niemiec. Na początku sierpnia 1939 r. projekt plakatu zatwierdził ówczesny minister spraw wewnętrznych Samuel Hoare, a 23 sierpnia, w tym samym dniu, gdy doszło do podpisania paktu Ribbentrop-Mołotow, trafił on do druku. W sumie wydrukowano 2,45 mln egzemplarzy „Keep Calm”. Do 2012 r. sądzono, że przetrwało jedynie kilka oryginalnych egzemplarzy. W programie BBC „Antiques Roadshow” odkryto jednak 15 kolejnych. Dziś są one niezwykle rzadko spotykane. Biały napis z koroną na czerwonym tle można znaleźć na kubkach, miskach, koszulkach czy breloczkach. Plakat doczekał się też setek przeróbek.,Dawid Wojtowicz