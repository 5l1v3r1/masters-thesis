Przedstawiciele Państwa Środka mocno nastawili się na inwestycję w motoryzację. Stworzyli auto względnie tanie, dostępne dla szerokiego grona odbiorców, a z ekspansją weszli na Stary Kontynent otwierając na Słowacji salon sprzedaży. To nie koniec informacji. Dziać się też będzie w samych Chinach na których skupi się rynek usług motoryzacyjnych. Szacuje się, że właśnie tam swojego kupca znajdzie co 4. kupione auto na świecie. Czy mamy się bać chińskiej ofensywy? Premierowy model Qoros 3 Marka Qoros powstała w grudniu 2007 r. Pierwszy model o nazwie Qoros 3, został zaprezentowany publicznie w marcu 2013 na targach motoryzacyjnych w Genewie. Jesień tego roku to otwarcie nowego salonu sprzedaży w stolicy Słowacji. Premierowy model Qoros 3 kosztuje około 21 tys. euro. Samochód początkowo nazywać się miał "GQ3", jednak po protestach Audi zmieniono nazwę na "3". Auto we wrześniu 2013 roku przeszło testy bezpieczeństwa Euro NCAP w których zdobyło 5 gwiazdek. Jest to pierwszy chiński samochód, który spełnia wymogi europejskiego bezpieczeństwa. Samochód jest napędzany benzynowym silnikiem turbo o pojemności 1.6 l i mocy 156 KM. Qoros jest zupełnie nowym samochodem, który powstał od podstaw. W założeniu miał być autem gwarantującym nie tylko komfort jazdy, ale przede wszystkim wysoka jakość wykonania. Pod koniec 2013 roku Qoros 3 sedan będzie dostępny także w Chinach. Sprzedaż w górę Wzrost sprzedaży samochodów na rynkach rozwiniętych, jak Europa, czy Stany Zjednoczone, będzie odrabianiem strat po kryzysie – wynika z raportu firmy doradczej KPMG. W 2014 roku ma to być 12,6 mln aut, co stanowić będzie około 15 proc. sprzedaży światowej. W Europie Zachodniej rynek samochodów osobowych i dostawczych maleje od 2008 r., ale w najbliższych latach powinien notować wzrost średnio o 3,8 proc. rocznie. Jak wynika z analizy KPMG, powrót do sprzedaży powyżej 16 mln sztuk, czyli poziomu porównywalnego do lat przed kryzysem uda się osiągnąć prawdopodobnie dopiero około 2020 roku.,Dariusz Brzezicki