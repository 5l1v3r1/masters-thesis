Niewątpliwie liderzy polskiej sceny politycznej są sprawnymi managerami, skutecznie zarządzającymi swoimi organizacjami (partiami, frakcjami, ruchami). Pytanie jednak - czy są wśród nich prawdziwi przywódcy? Zamiast jasnej odpowiedzi pojawiają się same wątpliwości. Niestety! O wiele lepiej jest w polskim biznesie. Tutaj nasz kraj dorobił się kilku przywódców naprawdę dużego formatu. Na szczęście! Przywódcy biorą bowiem na siebie odpowiedzialność, mają marzenia, a potem przekładają je wykonawczo na rzeczywistość. Przywódcy przyciągają zaangażowanie swoich naśladowców i popleczników, napełniają ich energią i przemieniają organizacje, ba, całe państwa i narody w nowe jednostki, struktury, twory, które w efekcie tej operacji mają większe potencjalne szanse na przeżycie, wzrost, dominację i doskonałość. Skuteczne przywództwo dodaje sił, wszystkim tym, których ono prowadzi. Jeśli managerowie są znani ze swych umiejętności rozwiązywania problemów, przywódcy są identyfikowani dzięki swemu mistrzostwu w ich unikaniu, w takim projektowaniu i tworzeniu rzeczywistości, aby nie tyle pojawiały się w niej problemy, choćby nawet zaraz rozwiązywalne, ale by te nowe realia możliwie bezproblemowo kreowały lepsze sytuacje. Kontury przywództwa będą wyraźniej widoczne, gdy porówna się je do samej natury rządzenia. Przywódcy mają do perfekcji opanowaną sztukę zarządzania całym kontekstem, a nie podporządkowania się mu i zajmowania tylko fragmentami, jak czynią to najlepsi nawet managerowie. Istnieje dziesięć podstawowych różnic pomiędzy managerem, choćby nie wiem jak profesjonalnym i skutecznym, a przywódcą. Oto one: 1 - Manager zarządza. Przywódca wprowadza innowacje. 2 - Manager jest kopią, często powielaną w setkach i tysiącach sztuk. Przywódca jest zawsze oryginałem. 3 - Manager skupia się na systemach i strukturze. Przywódca skupia się zawsze na ludziach. 4 - Manager buduje swoją pozycję na kontroli. Przywódca opiera się na zaufaniu. 5 - Manager pyta, jak i kiedy? Przywódca stawia natomiast dwa pytania - co i dlaczego? 6 - Manager patrzy zawsze na dochody. Przywódca ocenia świat i projekty poprzez horyzont. 7 - Manager mniej lub bardziej efektywnie naśladuje wzór sukcesu. Przywódca jest źródłem pomysłów i ów sukces sam tworzy. 8 - Manager akceptuje status quo. Przywódca stawia mu wyzwania. 9 - Manager ma poglądy o krótkim, doraźnym zasięgu, przywódca ma szeroką perspektywę. 10 - Manager robi wszystko tak, jak należy. Przywódca robi to, co należy. Nie znaczy to oczywiście, że nie można być jednocześnie dobrym managerem i przywódcą. W historii świata jest bardzo wielu ludzi, którzy zostali przywódcami, zrobiwszy uprzednio doskonałą karierę managerską. Jednakże zadania, role i cele przywództwa są zdecydowanie inne od tych managerskich. Aby ktokolwiek, szczególnie w dzisiejszych, gwałtownie zmieniających się czasach poważnie myślał o tym, by realizować się jako skuteczny przywódca, musi on spełniać co najmniej cztery warunki: Po pierwsze, musi umieć skutecznie wchodzić w kontakty z managerami i pracownikami (członkami) wewnątrz swojej organizacji, szczególnie zaś z tymi, którzy szukają jego wsparcia, zachęty i motywacji. Po drugie, musi on umieć wykorzystywać zewnętrzne środowisko i skutecznie wchodzić w kontakty z ludźmi spoza swojej organizacji, którzy mogą mieć bezpośredni lub przynajmniej pośredni wpływ na bieg spraw i efekty oraz skutki ostatecznych rozstrzygnięć. Po trzecie, musi umieć kształtować i wpływać na wszystkie aspekty obecnych działań swojej organizacji, w tym procesy tworzenia finalnych produktów (usług, idei), na systemy kontroli jakości, normy i zasady regulujące życie organizacji, jej struktury i systemowe rozwiązania w niej obowiązujące Po czwarte zaś, musi posiadać doskonałe umiejętności antycypowania przyszłości, to znaczy, musi posiadać niezwykłą, ponadprzeciętną właściwość określania i przygotowywania się do nowych kierunków rozwoju organizacji (takich jak zmiany w gustach i potrzebach Klientów, odbiorców, zmiany w wyznawanym światopoglądzie i oczekiwaniach społecznych, itp) Gdyby skrzyżować teraz, te wszystkie cztery wymiary: wewnętrzne i zewnętrzne wymiary plus obecne i przyszłe domeny, znajdziemy się w samym środku procesu. Manager nim zarządza, mniej lub bardziej efektywnie zawsze starał będzie się owym procesem zarządzać. Przywódca szukał będzie rozwiązań równowagi. Doskonale oddaje ów stan rzeczy poniższy rysunek, który wskazuje i wyznacza jednocześnie cztery podstawowe role dla współczesnego przywódcy, o ile ten chce być skutecznym liderem zmiany. Charekterystykę tych ról, ich znaczenie i wpływ na końcowy sukces przedstawię w kolejnym wpisie.,Marek WojciechowskiNiewątpliwie liderzy polskiej sceny politycznej są sprawnymi managerami, skutecznie zarządzającymi swoimi organizacjami (partiami, frakcjami, ruchami). Pytanie jednak - czy są wśród nich prawdziwi przywódcy? Zamiast jasnej odpowiedzi pojawiają się same wątpliwości. Niestety! O wiele lepiej jest w polskim biznesie. Tutaj nasz kraj dorobił się kilku przywódców naprawdę dużego formatu. Na szczęście! Przywódcy biorą bowiem na siebie odpowiedzialność, mają marzenia, a potem przekładają je wykonawczo na rzeczywistość. Przywódcy przyciągają zaangażowanie swoich naśladowców i popleczników, napełniają ich energią i przemieniają organizacje, ba, całe państwa i narody w nowe jednostki, struktury, twory, które w efekcie tej operacji mają większe potencjalne szanse na przeżycie, wzrost, dominację i doskonałość. Skuteczne przywództwo dodaje sił, wszystkim tym, których ono prowadzi. Jeśli managerowie są znani ze swych umiejętności rozwiązywania problemów, przywódcy są identyfikowani dzięki swemu mistrzostwu w ich unikaniu, w takim projektowaniu i tworzeniu rzeczywistości, aby nie tyle pojawiały się w niej problemy, choćby nawet zaraz rozwiązywalne, ale by te nowe realia możliwie bezproblemowo kreowały lepsze sytuacje. Kontury przywództwa będą wyraźniej widoczne, gdy porówna się je do samej natury rządzenia. Przywódcy mają do perfekcji opanowaną sztukę zarządzania całym kontekstem, a nie podporządkowania się mu i zajmowania tylko fragmentami, jak czynią to najlepsi nawet managerowie. Istnieje dziesięć podstawowych różnic pomiędzy managerem, choćby nie wiem jak profesjonalnym i skutecznym, a przywódcą. Oto one: 1 - Manager zarządza. Przywódca wprowadza innowacje. 2 - Manager jest kopią, często powielaną w setkach i tysiącach sztuk. Przywódca jest zawsze oryginałem. 3 - Manager skupia się na systemach i strukturze. Przywódca skupia się zawsze na ludziach. 4 - Manager buduje swoją pozycję na kontroli. Przywódca opiera się na zaufaniu. 5 - Manager pyta, jak i kiedy? Przywódca stawia natomiast dwa pytania - co i dlaczego? 6 - Manager patrzy zawsze na dochody. Przywódca ocenia świat i projekty poprzez horyzont. 7 - Manager mniej lub bardziej efektywnie naśladuje wzór sukcesu. Przywódca jest źródłem pomysłów i ów sukces sam tworzy. 8 - Manager akceptuje status quo. Przywódca stawia mu wyzwania. 9 - Manager ma poglądy o krótkim, doraźnym zasięgu, przywódca ma szeroką perspektywę. 10 - Manager robi wszystko tak, jak należy. Przywódca robi to, co należy. Nie znaczy to oczywiście, że nie można być jednocześnie dobrym managerem i przywódcą. W historii świata jest bardzo wielu ludzi, którzy zostali przywódcami, zrobiwszy uprzednio doskonałą karierę managerską. Jednakże zadania, role i cele przywództwa są zdecydowanie inne od tych managerskich. Aby ktokolwiek, szczególnie w dzisiejszych, gwałtownie zmieniających się czasach poważnie myślał o tym, by realizować się jako skuteczny przywódca, musi on spełniać co najmniej cztery warunki: Po pierwsze, musi umieć skutecznie wchodzić w kontakty z managerami i pracownikami (członkami) wewnątrz swojej organizacji, szczególnie zaś z tymi, którzy szukają jego wsparcia, zachęty i motywacji. Po drugie, musi on umieć wykorzystywać zewnętrzne środowisko i skutecznie wchodzić w kontakty z ludźmi spoza swojej organizacji, którzy mogą mieć bezpośredni lub przynajmniej pośredni wpływ na bieg spraw i efekty oraz skutki ostatecznych rozstrzygnięć. Po trzecie, musi umieć kształtować i wpływać na wszystkie aspekty obecnych działań swojej organizacji, w tym procesy tworzenia finalnych produktów (usług, idei), na systemy kontroli jakości, normy i zasady regulujące życie organizacji, jej struktury i systemowe rozwiązania w niej obowiązujące Po czwarte zaś, musi posiadać doskonałe umiejętności antycypowania przyszłości, to znaczy, musi posiadać niezwykłą, ponadprzeciętną właściwość określania i przygotowywania się do nowych kierunków rozwoju organizacji (takich jak zmiany w gustach i potrzebach Klientów, odbiorców, zmiany w wyznawanym światopoglądzie i oczekiwaniach społecznych, itp) Gdyby skrzyżować teraz, te wszystkie cztery wymiary: wewnętrzne i zewnętrzne wymiary plus obecne i przyszłe domeny, znajdziemy się w samym środku procesu. Manager nim zarządza, mniej lub bardziej efektywnie zawsze starał będzie się owym procesem zarządzać. Przywódca szukał będzie rozwiązań równowagi. Doskonale oddaje ów stan rzeczy poniższy rysunek, który wskazuje i wyznacza jednocześnie cztery podstawowe role dla współczesnego przywódcy, o ile ten chce być skutecznym liderem zmiany. Charekterystykę tych ról, ich znaczenie i wpływ na końcowy sukces przedstawię w kolejnym wpisie.,Marek Wojciechowski