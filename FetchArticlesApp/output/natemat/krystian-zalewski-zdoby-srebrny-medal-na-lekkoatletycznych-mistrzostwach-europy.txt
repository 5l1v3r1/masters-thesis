Polski zawodnik zajął trzecie miejsce w biegu na 3 tysiące metrów z przeszkodami, lecz po zdyskwalifikowaniu pierwszego na mecie Francuza Mahiedine Mekhissi-Benabbad, otrzymał srebrny medal. To już trzeci krążek wywalczony przez polską ekipę w Zurychu. Zalewski był wymieniany jako jeden z faworytów i ku uciesze polskiej publiczności, nie zawiódł. Jego czas to 8.27,11. Poprzednie dwa medale zdobyte przez Polaków należały do dyskobola Roberta Urbanka oraz kulomiota Tomasza Majewskiego. Krystian Zalewski to 25-letni zawodnik UKS Barnim Goleniów, który przed dwoma laty w Helsinkach zajął siódme miejsce. – Mam nadzieję, że w tym roku pech mnie już ominie i teraz pójdzie gładko - mówił przed rozpoczęciem biegu Zalewski. Polacy zdobyli jak dotąd 132 medale w czasie takiej imprezy: 39 złotych, 37 srebrnych i 56 brązowych.,Krzysztof Majak