Niewesoła sytuacja polskiego górnictwa węgla kamiennego, spowodowana przede wszystkim głębokimi zmianami na światowym rynku surowców energetycznych, jest zjawiskiem dobrze zbadanym. Znamy przyczyny trudności, a fakty i liczby dobrze opisują stan sektora i skalę problemów. Jak można było się przekonać w trakcie zakończonego niedawno w Katowicach VI Europejskiego Kongresu Gospodarczego, wiedza o problemach górnictwa sięga głębiej. Otóż środowisko górnicze, menedżerowie i eksperci uczestniczący w debacie poświęconej przyszłości polskiego sektora górniczego generalnie zgodzili się ze sobą co do arsenału środków i list działań koniecznych, by uzdrowić branżę. Mówiono o konieczności uelastyczniania kosztów, by umożliwić reagowanie na wahania rynkowe. Radzono: elastyczność systemów wynagradzania powinna być dostępnym elementem manewrowania kosztami. W katalogu działań przewinęło się też efektywne wykorzystanie czasu pracy, poprawa działania w dystrybucji węgla, konieczność ciągłych inwestycji, żeby uniknąć niekontrolowanego wzrostu kosztów operacyjnych w przyszłości. Ustalono też ponad wszelkie wątpliwości, że należy likwidować nierentowne moce wydobywcze, skupiać wysiłki tam, gdzie ich wykorzystanie będzie bardziej efektywne, a perspektywiczne kopalnie odpowiednio doinwestować. Co wynika z tej wiedzy dla polskiego górnictwa? Otóż – przynajmniej na razie – niewiele. Wydaje się bowiem, że problem nie leży w diagnozie, tylko w braku mocy sprawczej. W trakcie Kongresu o znaczeniu własnych zasobów węgla dla bezpieczeństwa energetycznego mówił przekonywająco premier polskiego rządu Donald Tusk. Ale ani ta, ani inne deklaracje nie usuną podstawowej sprzeczności – między wymaganiami dotyczącymi rentowności a obowiązkami dotyczącymi zatrudnienia nakładanym na górnictwo. Zastosowanie opracowanej już terapii wymaga woli politycznej i stanowczych, odpowiedzialnych decyzji, by nie było jak w starym powiedzeniu o udanej operacji zakończonej śmiercią pacjenta. Bezpieczeństwo energetyczne kosztuje, lecz skutki jego braku bywają o wiele wyższe – przypomniano w trakcie Kongresu. Podobnie z decyzją w materii tak trudnej społecznie jak górnictwo. Cena bierności może być nieproporcjonalnie wyższa od politycznych kosztów operacji.,Wojciech KuśpikNiewesoła sytuacja polskiego górnictwa węgla kamiennego, spowodowana przede wszystkim głębokimi zmianami na światowym rynku surowców energetycznych, jest zjawiskiem dobrze zbadanym. Znamy przyczyny trudności, a fakty i liczby dobrze opisują stan sektora i skalę problemów. Jak można było się przekonać w trakcie zakończonego niedawno w Katowicach VI Europejskiego Kongresu Gospodarczego, wiedza o problemach górnictwa sięga głębiej. Otóż środowisko górnicze, menedżerowie i eksperci uczestniczący w debacie poświęconej przyszłości polskiego sektora górniczego generalnie zgodzili się ze sobą co do arsenału środków i list działań koniecznych, by uzdrowić branżę. Mówiono o konieczności uelastyczniania kosztów, by umożliwić reagowanie na wahania rynkowe. Radzono: elastyczność systemów wynagradzania powinna być dostępnym elementem manewrowania kosztami. W katalogu działań przewinęło się też efektywne wykorzystanie czasu pracy, poprawa działania w dystrybucji węgla, konieczność ciągłych inwestycji, żeby uniknąć niekontrolowanego wzrostu kosztów operacyjnych w przyszłości. Ustalono też ponad wszelkie wątpliwości, że należy likwidować nierentowne moce wydobywcze, skupiać wysiłki tam, gdzie ich wykorzystanie będzie bardziej efektywne, a perspektywiczne kopalnie odpowiednio doinwestować. Co wynika z tej wiedzy dla polskiego górnictwa? Otóż – przynajmniej na razie – niewiele. Wydaje się bowiem, że problem nie leży w diagnozie, tylko w braku mocy sprawczej. W trakcie Kongresu o znaczeniu własnych zasobów węgla dla bezpieczeństwa energetycznego mówił przekonywająco premier polskiego rządu Donald Tusk. Ale ani ta, ani inne deklaracje nie usuną podstawowej sprzeczności – między wymaganiami dotyczącymi rentowności a obowiązkami dotyczącymi zatrudnienia nakładanym na górnictwo. Zastosowanie opracowanej już terapii wymaga woli politycznej i stanowczych, odpowiedzialnych decyzji, by nie było jak w starym powiedzeniu o udanej operacji zakończonej śmiercią pacjenta. Bezpieczeństwo energetyczne kosztuje, lecz skutki jego braku bywają o wiele wyższe – przypomniano w trakcie Kongresu. Podobnie z decyzją w materii tak trudnej społecznie jak górnictwo. Cena bierności może być nieproporcjonalnie wyższa od politycznych kosztów operacji.,Wojciech Kuśpik