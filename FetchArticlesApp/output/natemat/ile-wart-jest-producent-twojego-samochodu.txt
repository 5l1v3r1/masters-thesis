Co jest ważne przy kupnie samochodu? Istnieje wiele priorytetów. Dla niektórych osób najważniejsza jest uroda auta. Dla innych liczy się jego niezawodność. Jeszcze innych interesuje przestronność, moc silnika czy niski apetyt na paliwo. Oczywiście, istnieją także przeróżne kombinacje tychże wymagań. Jedno jest wspólne dla niemalże wszystkich kierowców – każdy ceni swoje auto, niekiedy aż do przesady. Zwłaszcza wtedy, gdy jest sporo warte. Zresztą, nawet u wielu posiadaczy starszych i o wiele mniej cennych aut ma miejsce swego rodzaju rywalizacja. Cóż, wiele osób cieszy się, kiedy ma nowsze, ładniejsze, większe, mocniejsze czy droższe auto od sąsiada. Zwłaszcza wtedy, gdy jest on wyjątkowo nielubiany. Cóż, rywalizację można prowadzić nawet wśród aut dwudziestoletnich i cieszyć się, że auto ma na karoserii mniej rdzy, niż samochód sąsiada. Zamiast jednak kłócić się, które auto jest więcej warte, najpierw trzeba poznać, ile wart jest jego producent. Do tego może posłużyć raport znanej firmy Brand Finance, która stworzyła ranking najcenniejszych marek motoryzacyjnych na świecie. Zobacz także: Istnieje także ranking szczęśliwości. Zgadnij, na którym miejscu jest Polska? Firma Brand Finance specjalizuje się w ocenianiu wartości marek i prowadzi szereg różnego rodzaju rankingów, które są szeroko komentowane na całym świecie. Jeden z rankingów dotyczy na przykład najcenniejszych marek narodowych. W tegorocznym Polska znalazła się na dwudziestym miejscu, a pierwsze zajmują Stany Zjednoczone. Powróćmy jednak do motoryzacji. Oto tegoroczny ranking marek motoryzacyjnych, opracowany przez firmę Brand Finance. Gratulujemy posiadaczom aut noszących dumnie znaczki najcenniejszych marek i równocześnie prosimy o skromność – to, że dana marka znajduje się w pierwszej dziesiątce, nie upoważnia do zajmowania najlepszego miejsca parkingowego, czy też patrzenia z pogardą na innych kierowców. Prosimy pamiętać, że zgodnie z ludowym porzekadłem każdy kij ma dwa końce i pewnego dnia mechanicy mogą zacząć doliczać wyższe marże do swoich usług, zgodnie z zasadą – im cenniejsza marka, tym wyższe ceny. Zobacz także: Raport Brand Finance - cenne marki i kobiety w ich zarządach. A oto sam ranking, opracowany przez firmę Brand Finance: The BrandFinance Auto 50 (2013) - The World's Most Valuable Car Brands Finałowa dziesiątka: 1. Najcenniejsza marka motoryzacyjna na świecie - Toyota Wartość - 26 mld USD 2. Volkswagen – 23.7 mld USD 3. BMW – 23.2 mld USD 4. Mercedes Benz – 20.3 mld 5. Ford – 19.6 mld USD 6. Nissan – 17.6 mld USD 7. Honda – 16.1 mld USD 8. Porsche – 11.2 mld USD 9. Hyundai – 8.7 mld USD 10. Renault – 8.4 mld USD Miejsca 11 - 50 11. Peugeot – 6.6 mld USD 12. Chevrolet – 6 mld USD 13. Fiat – 5.8 mld USD 14. Audi – 5.5 mld USD 15. KIA – 5.4 mld USD 16. Suzuki – 4.5 mld USD 17. General Motors – 4.3 mld USD 18. Citroen – 4.1 mld USD 19. Daimler – 3.9 mld USD 20. GMC – 3.9 mld USD 21. Jaguar – 3.8 mld USD 22. Ferrari – 3.6 mld USD 23. Tata – 3.6 mld USD 24. Mazda – 3.4 mld USD 25. Subaru – 3.4 mld USD 26. Lexus – 3.1 mld USD 27. Volvo – 3.1 mld USD 28. MINI – 3 mld USD 29. Vauxhall – 2.8 mld USD 30. Isuzu – 2.8 mld USD 31. Dongfeng – 2.8 mld USD 32. Mitsubishi – 2.4 mld USD 33. Mahindra – 2.3 mld USD 34. Daihatsu – 2.3 mld USD 35. Jeep – 2.2 mld USD 36. Kenworth – 2.2 mld USD 37. Dodge – 2.1 mld USD 38. Cadillac – 2 mld USD 39. Chrysler – 1.9 mld USD 40. Skoda – 1.8 mld USD 41. Acura – 1.6 mld USD 42. Infiniti – 1.6 mld USD 43. Buick – 1.6 mld USD 44. Lincoln – 1.3 mld USD 45. RAM Trucks – 1.3 mld USD 46. Maruti Suzuki – 1.3 mld USD 47. Smart – 1.2 mld USD 48. Dacia – 0.9 mld USD 49. FAW – 0.8 mld USD 50. Seat – 0.8 mld USD,Michał Lisiak