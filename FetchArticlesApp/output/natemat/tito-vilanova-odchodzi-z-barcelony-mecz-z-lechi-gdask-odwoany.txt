Katalońska drużyna nie ma powodów do radości przed rozpoczynającym się niedługo sezonem. Hiszpańskie media donoszą, że trener Tito Vilanova odchodzi z Barcelony. W efekcie tej decyzji towarzyski mecz, który miał odbyć się w sobotę 20 lipca z Lechią Gdańsk zostaje odwołany. Powodem odejścia trenera Barcelony są kłopoty ze zdrowiem. Tito Vilanova ze względu na nawrót choroby nowotworowej musi zrezygnować z posady. Wieczorem odbyła się specjalna konferencja, na której władze klubu poinformowały oficjalnie o swojej decyzji. W związku z tym zrezygnowano także z rozegrania towarzyskiego meczu z Lechią Gdańsk, który miał odbyć się w jutro, czyli w sobotę 20 lipca o godzinie 20 na gdańskim stadionie. "To nie jest dobry moment, by go rozegrać" – powiedziano na konferencji. Nad meczem od początku krąży pechowa aura, początkowo z Barcą miała grać Wisła Kraków, ale polski przeciwnik musiał zostać zmieniony ze względu na terminarz ligowy Ekstraklasy. Tito Vilanova od 2011 roku zmaga się z nowotworem. Dawny zastępca Pepa Guardioli choruje na raka ślinianki przyusznej. Hiszpan trenuje Barcelonę od czerwca 2012 roku, kiedy to przejął funkcję właśnie po Guardioli. Wcześniej przez cztery lata był jego asystentem w pierwszej drużynie i rok w Barcelonie B. Następcą odchodzącego Vilanovy zostanie prawdopodobnie Joan Francesc Ferrer Rubi, który od tego lata jest asystentem trenera. Docelowo jednak klub będzie szukał innej osoby na to stanowisko.,Michał Mańkowski