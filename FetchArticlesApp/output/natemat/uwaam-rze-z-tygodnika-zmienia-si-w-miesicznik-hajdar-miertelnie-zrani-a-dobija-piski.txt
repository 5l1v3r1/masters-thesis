Tygodnik "Uważam Rze" zaczął błyskawicznie tracić czytelników zaraz po tym, jak odeszła z niego grupa dziennikarzy związanych z Pawłem Lisickim, poprzednim naczelnym. Po roku od zmian wydawca tytułu podjął decyzję o zmienieniu tygodnika w miesięcznik. Z gorzką satysfakcją całą sprawę komentują byli pracownicy "Uważam Rze". Garstka wiernych czytelników nie znajdzie już w kiosku w każdy poniedziałek tygodnika "Uważam Rze". Grzegorz Hajdarowicz, wydawca zdecydował o zaprzestaniu wydawania pisma co tydzień i uczynieniu z niego miesięcznika. Dzięki temu w 2014 r. ma osiągnąć rentowność. Z decyzji Grzegorza Hajdarowicza niemiłosiernie kpią byli publicyści "Uważaka". Niemal jednym głosem krytykują zarządcze zdolności Grzegorza Hajdarowicza. Z kolei Jacek Czarnecki z Radia ZET proponuje, by poprowadzili szkolenia uczące, jak "zarżnąć dobre pismo, a nawet dwa".,Kamil Sikora