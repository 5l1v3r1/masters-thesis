Był rok 1730 gdy Maharadża Jodhpuru postanowił zbudować pałac. Wysłał żołnierzy po drzewo na budowę w okolice wioski Khejarli, gdzie wieśniacy z plemion Bishnoi sadzili drzewa i chronili je żeby wyrósł nowy las. Gdy jeden z żołnierzy Maharadży zamierzył się żeby ściąć pierwsze z drzew, wieśniacy zaczęli krzyczeć i protestować. Żołnierze ignorowali protesty i wycinali kolejne drzewa. Amrita Devi, jedna z kobiet ze wsi nie mogła znieść widoku wycinanych drzew - symbolu wiary i największej świętości całej społeczności Bishnoi. Rzuciła się w stronę drzewa, do którego podchodził żołnierz i obięła je mocno krzycząc: -" Jeśli chcecie je ściąć, najpierw musicie ściąć mnie. Ścięcie głowy człowieka jest łatwiejsze niż ścięcie drzewa" Widząc to, inni wieśniacy zaczęli przyłączać się do protestu obejmując kolejne drzewa. Wkrótce każde drzewo w lesie było chronione objęciami. Nie powstrzymało to jednak żołnierzy przed wycinką. Przed ścięciem drzewa, ścinali głowę chroniącemu je człowiekowi i szli dalej, do kolejnego drzewa. W tych dniach ścięto 363 drzewa w lesie, w okolicach wioski Khejari i zabito 363 wieśniaków, którzy woleli oddać życie w obronie swojejgo lasu niż przyglądać się jego destrukcji. Gdy wieść o masowym mordowaniu wieśniaków dotarła do Maharadży, czym prędzej przyjechał do wioski, przepraszał pozostałych przy życiu wieśniaków, a żołnierzom zakazał dalszej wycinki drzew. Wydał też dekret mówiący o tym, że w okolicach wiosek plemienia Bishnoi zabrania się niszczenia oraz krzywdzenia roślin i zwierząt. To prawo obowiązuje do dziś. Także dziś w okolicach Jodhpuru nie wolno wycinać drzew czy krzywdzić zwierząt. Masowy mord w 1730 roku, w okolicach Jodhpuru zaispirował powstanie ruchu obrońców lasów, zwany Chipco Movement, już w latach 70-tych ubiegłego wieku. Ruch Chipko (od: chipko - objęcie, uścisk) przeżywał rozkwit za czasów Sunderlala Bahuguna, eko-aktywisty, który poświęcił całe życie na ochronę lasów i edukację ekologiczną. Walczył z wycinką drzew w Himalajach, apelował do Indiri Gandhi o wydanie zakazu wycinania lasów, stworzył slogan "ekologia utrwala gospodarkę". Inne motto Ruchu Chipco brzmi: "Obejmijmy drzewa Chrońmy je przed ścięciem To własność naszych wzgórz Chrońmy ją przed zagrabieniem" ( Jednym z największych osiągnięć Ruchu Chipco było wydanie zakazu wycinki drzew w stanie Uttar Pradesh, w 1980 roku. Potem, pod wpływem protestu aktywistów w całym kraju, podobne zakazy były wydawane w stanach Himachal Pardesh, Karnataka, Rajasthan i Bihar. Dziś, ponad dwieście lat po tym gdy Amrita Devi z plemienia Bishnoi objęła drzewo i poświęciła swoje życie jego obronie, podobne desperackie działania podejmują "ekoterroryści" na całym świecie. Celem zawsze jest ochrona jakiegoś skrawka natury, fragmentu lasu, a efektem globalnym wszystkich działań ruchów ekologicznych jest wzrost świadomości, że chroniąc swój las, chronimy swój dom.,Dorota Jaworska