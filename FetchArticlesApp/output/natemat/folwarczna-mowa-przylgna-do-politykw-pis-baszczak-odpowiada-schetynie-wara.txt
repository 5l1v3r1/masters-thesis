Won! – okrzyk Jarosława Kaczyńskiego do posłanki Nowoczesnej przeszedł do słownika politycznego. Teraz swoją cegiełkę dorzucił minister Mariusz Błaszczak. Zadziwiające, jak odpowiedział Grzegorzowi Schetynie na ostrą krytykę. Oczywiście, odpowiedział na antenie "Wiadomości". "Grzegorz Schetyna krytykuje bohaterskich strażaków" – takim tytułem zaatakowały wczorajsze "Wiadomości" TVP. Proszony o komentarz minister Mariusz Błaszczak mówi po folwarcznemu do Grzegorza Schetyny: – Wara od strażaków! W stylu Jarosława Kaczyńskiego, który do posłanki powiedział: – Won. Minister zagrał po emocjach, zamiast odnieść się do zarzutów. Lider PO na antenie TVN24 relacjonował swoje wnioski ze spotkania z samorządowcami, sołtysami regionów dotkniętych przez nawałnicę. Uważa, że zawiódł system ostrzegania. Schetyna podkreślił, że zawiódł system, bo minister Błaszczak wciąż nie wprowadził przygotowanych przez poprzedni rząd rozwiązań. Nikt nie kwestionuje, zasług strażaków. Gdyby nie ich poświęcenie i akcja mieszkańców sytuacja w Borach Tucholskich byłaby wciąż dramatyczna.,Włodzimierz Szczepański