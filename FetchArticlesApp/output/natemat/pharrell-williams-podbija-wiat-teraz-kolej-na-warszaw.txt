Pharell Williams i jego singiel „Happy” podbijają świat. Gościli już na najważniejszych wydarzeniach muzycznych i filmowych minionego półrocza i zwiedzili kilka kontynentów. Uświetnili m.in. galę Oscarów, rozdanie nagród Grammy i finał NBA. Teraz energetycznego przeboju posłuchamy w Warszawie. Pharrell Williams zagra 20 czerwca koncert na warszawskiej Pepsi Arenie, podczas czwartej edycji festiwalu Pozytywne Wibracje. Na tegorocznej, 86. gali rozdania Oscarów w Teatrze Dolby w Hollywood Pharell Williams zaśpiewał swój przebój na żywo. W dresie i nieodłącznym kapeluszu, wkroczył na scenę w towarzystwie tancerzy i poderwał z foteli celebrytów. Na scenie przyłączyli się Kate Hudson i Jamie Foxx i nawet Meryl Streep pozwoliła się poderwać z fotela. Muzyk zszedł na widownię i wyciągał do zabawy gwiazdy z pierwszych rzędów, m.in. zdobywczynię Oscara dla najlepszej aktorki drugoplanowej Lupitę Nyong'o. Utwór „Happy”, który pochodzi ze ścieżki dźwiękowej animowanej komedii „Minorki rozrabiają” był jednym z kandydatów do statuetki za najlepszy utwór filmowy. Nagrody nie dostał, ale i tak był faworytem publiczności: Skoro mowa o Oscarach, to Pharrell Williams zaśpiewał na żywo również w kultowym, oglądanym przez miliony Amerykanów show Ellen DeGeneres, która poprowadziła tegoroczne nagranie nagród i zasłynęła zamówieniem pizzy na galę. Jej program ogląda przed telewizorami kilkanaście milionów widzów: Bardzo owocny okazał się występ na tegorocznym rozdaniu Grammy, najważniejszych nagród muzycznych branży. Pharell Williams odbierał ją wspólnie z francuskim duetem Daft Punk za piosenkę „Get Lucky”. Galę opuścił łącznie z czterema statuetkami i kontaktem do brytyjskiego muzyka Eda Sheeran'a, który nagrał soundtrack "I see fire" do drugiej części Hobbita. Panowie spotkali się w Nowym Jorku i nagrali wspólnie energetyczną, popową piosenkę "Sing", która znajdzie się na drugiej płycie Brytyjczyka i również ma szansę podbić serca fanów. Tu zobaczycie, jak Pharell Wiliams odbiera statuetkę wspólnie z duetem Daft Punk, którzy słyną z ukrywania swojej aparycji za kosmicznymi hełmami: Chyba najlepszy jak do tej pory show muzyk pokazał jednak w lutym, otwierając rozgrywki NBA All Stars 2014. Pharell Williams wykonał 20-minutowy set, w którym zobaczycie m.in. Snoop Doga i Diddy'ego. Może kolejny występ, w Warszawie będzie jeszcze lepszy? Niedługo będzie okazja się o tym przekonać, bo 20 czerwca muzyk zagra na warszawskiej pepsi Arenie, podczas festiwalu Pozytywne Wibracje. To już czwarta jego edycja, która w tym roku przeniosła sie z Białegostoku do stolicy. Obok autora "Happy" wystąpią na nim również cztery gwiazdy zagraniczne i dwa polskie projekty, m.in.: brytyjska wokalistka Paloma Faith, amerykańska formacja Earth Wind & Fire Experience Feat. Al. McKay oraz polski zespół Afromental & Polish Hip-Hop All – Star (w składzie m.in.. Molesta Evenement & Vienio, Abradab i Sokół). Bilety są już do kupienia na Eventim.pl. Festiwal organizuje agencja STX Jamboree, zaś więcej informacji o znajdziecie na stronie Pozytywne Wibracje Festival na Facebooku.,Marta Ryczywolska