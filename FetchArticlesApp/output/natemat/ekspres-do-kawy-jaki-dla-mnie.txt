Najnowsze rozwiązania technologiczne ukryte są dziś nie tylko w sprzęcie komputerowym czy urządzeniach mobilnych – znajdziemy je także w… domowym AGD. Wystarczy wspomnieć ekspresy Nespresso. Intuicyjne panele, ponadprzeciętne parametry techniczne (19 barów ciśnienia) oraz wygoda i higiena to tylko niektóre z ich zalet. Ale… jak wybrać odpowiednie urządzenie dla siebie? Możliwości jest mnóstwo. Wielu konsumentów oczekuje, że ekspres będzie gadżetem niedużym, ale zaawansowanym. Tych z pewnością zainspiruje poręczna Inissia – najbardziej kompaktowy ekspres w ofercie Nespresso. Jest lżejszy niż niejeden laptop (2,4 kg) i niewielki. Wpasuje się w każdą przestrzeń i wszędzie zmieści. Właściciel urządzenia z łatwością spersonalizuje je według potrzeb, np. programując wielkość ulubionej kawy. Inissia błyskawicznie się rozgrzewa – trwa to niecałe pół minuty. A gdyby użytkownik o niej zapomniał – ta nie będzie miała mu tego za złe i wyłączy się automatycznie po 9 minutach bezczynności. Nespresso dobrze też wie, że o gustach się nie dyskutuje – dlatego oferuje urządzenie Inissia w wielu kolorach. Tym bardziej szalonym spodoba się wersja pomarańczowa lub limitowana cytrynowa, a tym poważniejszym - czarna lub szara (łącznie dostępna jest aż w 10 odcieniach). Dla miłośników kaw z mleczną pianką Nespresso stworzyło ekspres Lattissima Touch. Pod elegancką, lśniącą obudową znajduje się wysokociśnieniowy mechanizm. Dotykowy, cyfrowy panel z intuicyjnym menu sprawia, że obsługuje się go równie przyjemnie jak smartfon. Zintegrowany z urządzeniem spieniacz do mleka (z wyjmowanym pojemnikiem do przechowywania w lodówce) ułatwi użytkowanie amatorom kaw „białych”. To także świetne rozwiązanie dla osób z szerokim gronem znajomych – bo gdy szykuje się przyjacielskie spotkanie, przygotuje kawę dla każdego, zarówno delikatne damskie cappuccino, jak i treściwe, męskie ristretto. Ekspres sam poinformuje użytkownika o konieczności napełnienia zbiornika wody czy odkamieniania. Jeśli jeszcze wspomnieć klasę energetyczną A, nie ma już wątpliwości co do wyboru! Miłośników nowych technologii z pewnością zainteresuje Prodigio. Urządzenie to jest czymś więcej niż ekspres – to nieodzowny towarzysz każdego miłośnika kawy. Korzystając z technologii Bluetooth Smart®, maszyna łączy się z aplikację mobilną Nespresso. Po kilku „tapnięciach” na smartfonie użytkownik może zdalnie zaparzyć jedną z mieszanek, nie ruszając się z miejsca. Wystarczy ustawić wielkość kawy (ristretto, espresso, lungo), zaprogramować czas – i gotowe! Dodatkowo urządzenie powiadomi Cię, gdy kończy się zapas kawy i poinformuje np. o konieczności odkamieniania. Dostępny jest w dwóch wersjach – ze spieniaczem mleka oraz bez. To wprawdzie tylko kilka podpowiedzi, ale Nespresso ma ich więcej. Przykładowo, nowe Pixie Clips polubią panie – mogą bowiem „przebrać” swój ekspres dzięki wymiennym panelom bocznym. Zaś zakochanych w klasycznych kształtach skusi Maestria, nawiązująca wyglądem do stylu retro, z najlepszym baristycznym wyposażeniem w swoim „wnętrzu”.,Dawid Wojtowicz