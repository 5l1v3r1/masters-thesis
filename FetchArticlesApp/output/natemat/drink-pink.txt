Profil Google+ Wino zasługuje na specjalną okazję, specjalna okazja zasługuje na wino. Kieliszek podnoszony do ust powoduje, że każda chwila staje się wyjątkową… Upały nie odpuszczają. W końcu po latach narzekań na pogodę mamy w Polsce prawdziwe zwrotnikowe lato. Do tej pory jedyne co latem było pogodowo pewne to deszcz nad Bałtykiem. W tym roku pewne jest coś zgoła innego- upały w każdej części naszego kraju i nasze ogromne nimi znużenie. Każdy radzi sobie z żarem lejącym się z nieba jak umie. Jedni zalegają na parkowych ławkach, dzieci nurkują w fontannach, szczęśliwcy wyjeżdżają za miasto, żeby szukać ukojenia w naturze. Ze sklepowych półek w błyskawicznym tempie znikają wentylatory i wiatraczki. Klimatyzowane sklepy, galerie i kina przeżywają prawdziwe oblężenie. Producenci lodów zacierają ręce. Jesteśmy w stanie zapłacić każde pieniądze, byleby tylko przez chwilę nie czuć się jak w saunie. Uważam, że na upalne lato najlepsze jest dobrze schłodzone wino. O białych już wspominałem, dzisiaj napiszę więc o winach różowych, które cieszą się coraz większa popularnością. Nic dziwnego, bo mocno schłodzone są idealne na lato, wspaniale komponują się z lekkimi potrawami, sałatkami, owocami morza i niektórymi rybami. Już pierwszy łyk orzeźwia i przynosi ukojenie, gdy termometr za oknem przekracza 30 stopni. Uwielbiam te wina za ich niepowtarzalny kolor, a w zasadzie całą paletę barw od łososiowej po malinową. Wino pięknie prezentuje się w słońcu, dlatego jest to idealny wybór na piknik lub tarasowe spotkanie w gronie przyjaciół. Wino różowe długo pozostawało w cieniu win białych. Panowała ogólna opinia, że sięgają po nie jedynie ludzie młodzi lub dziwacy z francuskiej Prowansji. Obecnie picie różowego wina stało się modne i zdaje się, że w końcu nadszedł jego czas. I dobrze, bo nie bez powodu wina różowe pije cały świat, a najlepsze czasy tego trunku mają dopiero nastąpić. Usłyszałem kiedyś pytanie, które mnie wielce rozbawiło: „Skąd się właściwie bierze różowe wino? Przecież nie ma różowych winogron”. Jedna z teorii głosi, że wino różowe można uzyskać mieszając wino białe z czerwonym. Nic bardziej mylnego! Co więcej, we Francji istnieje zakaz mieszania win białych i czerwonych, wyjątkiem od tej zasady jest tylko Szampania i produkcja szampanów właśnie. Do produkcji wina różowego potrzebne są przede wszystkim czerwone winogrona, a bazą jest wyciśnięty sok, który od samego początku zabarwiony jest pigmentami występującymi w skórce. Im dłużej wino ma kontakt ze skórkami, tym wino uzyskuje mocniejszy odcień różu. Ot cała tajemnica. Przejdźmy więc do sedna, oto kilka propozycji win różowych. Dwa ostatnie wina, są winami musującymi: Valdepeńas DO, Rose, La Mancha, Hiszpania, Miguel Calatayud Cena: 16,90zł Wino z hiszpańskiego regionu La Mancha z apelacji Valdepeńas. Klasycznie wytrawne z wyraźnymi cytrusowymi akcentami. Powstało ze szczepów Cabernet Sauvignon i Garnacha. W zapachu zwracają uwagę intensywne aromaty grapefruitowe z domieszką zapachów kwiatowych. Wyraziste i wytrawne. Idealny „zamiennik” wina czerwonego na lato. Będzie najlepsze z grillowanymi rybami i warzywami. Cabernet Sauvignon Rose, Dolina Centralna, Chile, Undurraga Cena: 29,90zł To „rose” wydaje się nietypowe - ponieważ powstało ze szczepu, z którego powstają głównie czerwone wina. Stylem przypomina różowe wina z Bordeaux. Jest bardzo wyraziste, klasycznie wytrawne z bogatą kwasowością i odrobiną taniny. Dzięki temu świetnie komponuje się również z nieco cięższą kuchnią – z grillowanym drobiem, z rybami o tłustym mięsie. Rosato Montefusco IGT Sycylia, Włochy, Orestia di Vini Cena: 27,90zł Sycylijskie różowe wino ze szczepu Nero d’Avola – szczepu kojarzonego właśnie z Sycylią. Wino jest niezwykle lekkie, rześkie pełne delikatnych owocowych nut. Pachnie tymiankiem i grapefruitem. Najlepsza propozycja do lekkiej południowej kuchni, np. do tabule. Mocno schłodzone będzie idealne jako aperitif. Rioja DO, Rose, Rioja, Hiszpania, Casado Morales Cena: 29,90zł Różowa Rioja z szanowanej hiszpańskiej winnicy Casado Morales to bardzo udane połączenie szczepów Viura, Garnacha i Tempranillo. Różowe wino z aromatami kwiatów bzu i truskawek. Na podniebieniu delikatnie zaznaczone nuty mango i grapefruita. Wino jest wyraziste w mocnym cytrusowym stylu. Odpowiednie do ryb z grilla, do drobiu oraz jako aperitif. Monferrato DOC, Rose, Piemont, Włochy, Bricco Mondalino Cena: 49,90zł Wino z niewielkiej piemonckiej apelacji o nazwie Monferrato. Powstało z ciekawego połączenia typowych dla tego regionu szczepów: Barbera i Freisa. Dzięki szczepowi Freisa wino jest bardzo aromatyczne, a Barbera wnosi dobrą cielistą strukturę. Jest soczyste i wyraziste jednocześnie. Pachnie czerwoną porzeczką i kwiatami akacji. W smaku można wyczuć smak agrestu i brzoskwiń z akcentami mango. Najlepsze z rybami i dojrzewającymi wędlinami. Lambrusco DOC, Rose, Emilia Romagnia, Włochy, Cavicchioli Cena: 19,90zł Radosne, niezwykle lekkie i niezobowiązujące lambrusco. Powstaje ze szczepu o nazwie Lambrusco. Jest przyjemnie słodkie i intensywnie musujące, orzeźwiającei pachnące świeżymi owocami: malinami, mango i jeżynami. Lambrusco najlepiej smakuje mocno schłodzone jako aperitif. Cava DO Brut Rosado, Hiszpania, Torre Oria Cena: 27,90zł Bardzo ciekawa interpretacja apelacji Cava. Powstała ze szczepu Garnacha, czyli bardzo rzadko używanego szczepu w tej apelacji. W efekcie mamy wino bardzo lekkie, orzeźwiające o bardzo dobrej strukturze. Wino z aromatami truskawek i wiśni. Na podniebieniu delikatnie zaznaczone nuty mango i słodkiego grapefruita. Najlepsze do niezbyt słodkich deserów. Nie pozostaje mi nic innego jak tylko życzyć: Na zdrowie! Cheers ! Here's to you! A votre santé! Na zdarowije! Yassas! L'Chaim! Ege'sze'ge'dre! Allas Salute! Kanpai! Wen Lie! Salud! Skal! Ala Sahetet! Na zdravi! Terviseks! Kippis! Proost! Zum Wohl! Sanatate! Szerefe!,Jerzy MazgajProfil Google+ Wino zasługuje na specjalną okazję, specjalna okazja zasługuje na wino. Kieliszek podnoszony do ust powoduje, że każda chwila staje się wyjątkową… Upały nie odpuszczają. W końcu po latach narzekań na pogodę mamy w Polsce prawdziwe zwrotnikowe lato. Do tej pory jedyne co latem było pogodowo pewne to deszcz nad Bałtykiem. W tym roku pewne jest coś zgoła innego- upały w każdej części naszego kraju i nasze ogromne nimi znużenie. Każdy radzi sobie z żarem lejącym się z nieba jak umie. Jedni zalegają na parkowych ławkach, dzieci nurkują w fontannach, szczęśliwcy wyjeżdżają za miasto, żeby szukać ukojenia w naturze. Ze sklepowych półek w błyskawicznym tempie znikają wentylatory i wiatraczki. Klimatyzowane sklepy, galerie i kina przeżywają prawdziwe oblężenie. Producenci lodów zacierają ręce. Jesteśmy w stanie zapłacić każde pieniądze, byleby tylko przez chwilę nie czuć się jak w saunie. Uważam, że na upalne lato najlepsze jest dobrze schłodzone wino. O białych już wspominałem, dzisiaj napiszę więc o winach różowych, które cieszą się coraz większa popularnością. Nic dziwnego, bo mocno schłodzone są idealne na lato, wspaniale komponują się z lekkimi potrawami, sałatkami, owocami morza i niektórymi rybami. Już pierwszy łyk orzeźwia i przynosi ukojenie, gdy termometr za oknem przekracza 30 stopni. Uwielbiam te wina za ich niepowtarzalny kolor, a w zasadzie całą paletę barw od łososiowej po malinową. Wino pięknie prezentuje się w słońcu, dlatego jest to idealny wybór na piknik lub tarasowe spotkanie w gronie przyjaciół. Wino różowe długo pozostawało w cieniu win białych. Panowała ogólna opinia, że sięgają po nie jedynie ludzie młodzi lub dziwacy z francuskiej Prowansji. Obecnie picie różowego wina stało się modne i zdaje się, że w końcu nadszedł jego czas. I dobrze, bo nie bez powodu wina różowe pije cały świat, a najlepsze czasy tego trunku mają dopiero nastąpić. Usłyszałem kiedyś pytanie, które mnie wielce rozbawiło: „Skąd się właściwie bierze różowe wino? Przecież nie ma różowych winogron”. Jedna z teorii głosi, że wino różowe można uzyskać mieszając wino białe z czerwonym. Nic bardziej mylnego! Co więcej, we Francji istnieje zakaz mieszania win białych i czerwonych, wyjątkiem od tej zasady jest tylko Szampania i produkcja szampanów właśnie. Do produkcji wina różowego potrzebne są przede wszystkim czerwone winogrona, a bazą jest wyciśnięty sok, który od samego początku zabarwiony jest pigmentami występującymi w skórce. Im dłużej wino ma kontakt ze skórkami, tym wino uzyskuje mocniejszy odcień różu. Ot cała tajemnica. Przejdźmy więc do sedna, oto kilka propozycji win różowych. Dwa ostatnie wina, są winami musującymi: Valdepeńas DO, Rose, La Mancha, Hiszpania, Miguel Calatayud Cena: 16,90zł Wino z hiszpańskiego regionu La Mancha z apelacji Valdepeńas. Klasycznie wytrawne z wyraźnymi cytrusowymi akcentami. Powstało ze szczepów Cabernet Sauvignon i Garnacha. W zapachu zwracają uwagę intensywne aromaty grapefruitowe z domieszką zapachów kwiatowych. Wyraziste i wytrawne. Idealny „zamiennik” wina czerwonego na lato. Będzie najlepsze z grillowanymi rybami i warzywami. Cabernet Sauvignon Rose, Dolina Centralna, Chile, Undurraga Cena: 29,90zł To „rose” wydaje się nietypowe - ponieważ powstało ze szczepu, z którego powstają głównie czerwone wina. Stylem przypomina różowe wina z Bordeaux. Jest bardzo wyraziste, klasycznie wytrawne z bogatą kwasowością i odrobiną taniny. Dzięki temu świetnie komponuje się również z nieco cięższą kuchnią – z grillowanym drobiem, z rybami o tłustym mięsie. Rosato Montefusco IGT Sycylia, Włochy, Orestia di Vini Cena: 27,90zł Sycylijskie różowe wino ze szczepu Nero d’Avola – szczepu kojarzonego właśnie z Sycylią. Wino jest niezwykle lekkie, rześkie pełne delikatnych owocowych nut. Pachnie tymiankiem i grapefruitem. Najlepsza propozycja do lekkiej południowej kuchni, np. do tabule. Mocno schłodzone będzie idealne jako aperitif. Rioja DO, Rose, Rioja, Hiszpania, Casado Morales Cena: 29,90zł Różowa Rioja z szanowanej hiszpańskiej winnicy Casado Morales to bardzo udane połączenie szczepów Viura, Garnacha i Tempranillo. Różowe wino z aromatami kwiatów bzu i truskawek. Na podniebieniu delikatnie zaznaczone nuty mango i grapefruita. Wino jest wyraziste w mocnym cytrusowym stylu. Odpowiednie do ryb z grilla, do drobiu oraz jako aperitif. Monferrato DOC, Rose, Piemont, Włochy, Bricco Mondalino Cena: 49,90zł Wino z niewielkiej piemonckiej apelacji o nazwie Monferrato. Powstało z ciekawego połączenia typowych dla tego regionu szczepów: Barbera i Freisa. Dzięki szczepowi Freisa wino jest bardzo aromatyczne, a Barbera wnosi dobrą cielistą strukturę. Jest soczyste i wyraziste jednocześnie. Pachnie czerwoną porzeczką i kwiatami akacji. W smaku można wyczuć smak agrestu i brzoskwiń z akcentami mango. Najlepsze z rybami i dojrzewającymi wędlinami. Lambrusco DOC, Rose, Emilia Romagnia, Włochy, Cavicchioli Cena: 19,90zł Radosne, niezwykle lekkie i niezobowiązujące lambrusco. Powstaje ze szczepu o nazwie Lambrusco. Jest przyjemnie słodkie i intensywnie musujące, orzeźwiającei pachnące świeżymi owocami: malinami, mango i jeżynami. Lambrusco najlepiej smakuje mocno schłodzone jako aperitif. Cava DO Brut Rosado, Hiszpania, Torre Oria Cena: 27,90zł Bardzo ciekawa interpretacja apelacji Cava. Powstała ze szczepu Garnacha, czyli bardzo rzadko używanego szczepu w tej apelacji. W efekcie mamy wino bardzo lekkie, orzeźwiające o bardzo dobrej strukturze. Wino z aromatami truskawek i wiśni. Na podniebieniu delikatnie zaznaczone nuty mango i słodkiego grapefruita. Najlepsze do niezbyt słodkich deserów. Nie pozostaje mi nic innego jak tylko życzyć: Na zdrowie! Cheers ! Here's to you! A votre santé! Na zdarowije! Yassas! L'Chaim! Ege'sze'ge'dre! Allas Salute! Kanpai! Wen Lie! Salud! Skal! Ala Sahetet! Na zdravi! Terviseks! Kippis! Proost! Zum Wohl! Sanatate! Szerefe!,Jerzy Mazgaj