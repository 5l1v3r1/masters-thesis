Henrik Jeppesen to 28-letni Duńczyk, który aktualnie może poszczycić się rekordem świata - jako najmłodszy człowiek na ziemi, odwiedził każde ze 196 państw. W rozmowie z brytyjskim magazynem "Independent" zdradził swoje nietypowe TOP 10 krajów, do których koniecznie należy się wybrać. Jeppesen swoją wielką przygodę rozpoczął w 2006 roku. Jak mówił w jednym z wywiadów, było to możliwe dzięki propozycjom sponsorskim od linii lotniczych i hoteli. Choć udało mu się pobić rekord i odwiedzić każdy z oficjalnie uznawanych przez społeczność międzynarodową krajów, zaledwie po kilku tygodniach obrał nowy cel - dotarcie do wszystkich terytoriów zależnych. Tutaj znajduje się jego profil na Facebooku, gdzie na bieżąco relacjonuje swoje zmagania. - Aby te wszystkie podróże doszły do skutku, musiałem do minimum ograniczać wydatki. Udało się to głównie dzięki wykorzystywaniu tanich linii lotniczych, jeżdżeniu autostopem i spożywaniu taniej żywności z supermarketów (głównie owoców). Mile lotnicze i punkty za nocowanie w hotelach również odegrały istotną rolę - wyjaśniał. Według Jeppesena, najlepiej było w krajach Afryki Południowej, natomiast poniższa lista 10 państw to najciekawsze spośród wszystkich, marginalizowanych zazwyczaj przez oficjalne przewodniki, krajów: 1. Rwanda 2. Bhutan 3. Namibia 4. Turkmenistan 5. Korea Północna (sic!) 6. Vanuatu 7. Jemen (sic!) 8. Iran 9. Dominikana 10. Wyspy Owcze Jeppesen pisze książkę na temat swojej podróży, a wszystkie aktualności zamieszcza na stronie internetowej.,Daniel Kotliński