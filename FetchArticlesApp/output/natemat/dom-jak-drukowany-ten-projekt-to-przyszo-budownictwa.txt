The Freeform Home Design Challenge to konkurs wyłaniający innowacyjne pomysły na wykorzystanie technologii druku 3D w dzisiejszym budownictwie. Rewolucyjny koncept zaproponowali architekci ze studia WATG z Chicago, którzy stworzyli projekt pierwszego na świecie domu drukowanego w 3D, mogącego mieć dowolną formę. Curve Appeal, jak nazywa się projekt studia architektonicznego, to dom wyróżniający się licznymi zaokrągleniami i łukami. W jego skład wchodzą dwie części: grupująca wszystkie pomieszczenia „baza” oraz tworząca zadaszenie obudowa. Produkcja domu ma bazować na nowoczesnej technologii prefabrykacji komórek. Druk 3D służy w niej do tworzenia rusztowań, a reszta konstrukcji może zostać dokończona z użyciem tradycyjnych materiałów budowlanych. Zdaniem pomysłodawców z WATG metoda pozwoli na budowę domu o dowolnym kształcie. Curve Appeal znajduje się na etapie planowania produkcji. Druk poszczególnych elementów budynku ma ruszyć w 2017 roku.,Dawid Wojtowicz