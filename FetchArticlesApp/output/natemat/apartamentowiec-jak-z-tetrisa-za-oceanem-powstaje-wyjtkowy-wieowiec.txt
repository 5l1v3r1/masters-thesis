Miejski pejzaż tętniącego życiem Nowego Yorku wzbogaci niedługo niezwykle oryginalny drapacz chmur. Wieżowiec, który wyglądem przypomina układankę z klocków, znajduje się na ukończeniu i już wkrótce otworzy swoje podwoje w centrum Manhattanu. Za projekt 60-piętrowego budynku o nietypowej konstrukcji odpowiada szwajcarskie studio architektoniczne Herzog & de Meuron. Budowa wysokościowca ruszyła w 2008 roku i zmierza już do szczęśliwego końca. Na szczycie wieżowca ma powstać baza dla zamożnej części społeczeństwa. W jej ramach przewiduje się 10 luksusowych apartamentów z basenem, dwiema salami teatralnymi, salą fitness oraz centrum konferencyjnym. Niezwykłość gmachu wynika z nagromadzenia szklanych prostopadłościanów, które są względem siebie poprzesuwane. Taki układ balkonów wzbudza spory zachwyt wśród nowojorczyków. Mieszkańcy metropolii uwieczniają drapacz chmur na zdjęciach i dzielą się nimi na serwisach społecznościowych.,Dawid Wojtowicz