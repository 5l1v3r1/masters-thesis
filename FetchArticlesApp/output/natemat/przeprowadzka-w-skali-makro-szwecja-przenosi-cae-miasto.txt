Do przeprowadzki skłania wiele okoliczności. Ale przypadek mieszkańców Kiruny w Szwecji jest szczególny. Dlaczego? Otóż przeprowadzka obejmuje... całe miasteczko. Licząca ponad 18 tys. mieszkańców Kiruna musi się przenieść o blisko trzy kilometry. Jest to spowodowane rozrostem sąsiadującej z nią kopalni żelaza. Przenosiny są konieczne, ponieważ pod miastem odkryto kolejne złoża, a ich wydobycie groziłoby zapadnięciem się Kiruny pod ziemię. Za kompleksową przeprowadzkę weźmie odpowiedzialność państwowy koncern górniczy LKAB, wiodący producent rud żelaza. Firma będąca właścicielem kopalni pokryje wszelkie koszty tego przedsięwzięcia, które ma zakończyć się do 2033 roku.,Dawid Wojtowicz