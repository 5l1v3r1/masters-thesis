Jeżeli ciągle jesteś w biegu, a jednocześnie narzekasz, że nie masz kiedy o siebie zadbać - zrelaksuj się! Pora poznać kilku nowych pomocników. To pielęgnacja i higiena w chusteczkach! Wygodnych w użyciu i w błyskawiczny sposób pozwalających ci oczyścić twarz czy zmyć lakier z paznokci, odświeżyć się i utrwalić makijaż. Dodatkowy atut: są ultralekkie, więc można je nosić nawet w torebce! Nie ma lepszego sposobu na odświeżenie makijażu jak użycie bibułek matujących. Są idealne o tej porze roku, bo w przeciwieństwie do pudru sypkiego czy w kamieniu, nie obciążają twarzy, nie zatykają porów, wreszcie – nie zmieniają wyglądu makijażu na gorszy. Po odsączeniu bibułką nadmiaru sebum (w kilka – kilkanaście sekund) wyglądasz i czujesz się świeżo. Mój ideał kompaktowego pomocnika. Zanim weźmiesz odpowiednią ilość płatków kosmetycznych i zorientujesz się, że właśnie skończyła ci się woda micelarna czy mleczko – sto razy zdążysz użyć chusteczki do demakijażu. Jest ultrawygodna, bo nasączona płynem lub mleczkiem. I duża, więc zwykle jedna wystarcza do dokładnego zmycia kosmetyków kolorowych. Możesz ją rozłożyć na całej twarzy i po kilku sekundach zdjąć resztki podkładu, tuszu czy szminki. W zależności od typu skóry, wybierz albo nawilżającą z witaminą E, albo zwykłą, dla skóry normalnej. W Douglas znajdziesz także wygodne chusteczki w wersji mini – idealne na podróż. …i pielęgnacja regulująca łojotok w jednym produkcie. A raczej w jednej chusteczce. To naprawdę wygodne. Kupujesz chusteczki, które są przeznaczone do skóry trądzikowej z olejkiem z drzewa herbacianego The Body Shop i twoja skóra w kilka sekund jest odświeżona, czysta i zadbana. Hit na lato dla skóry tłustej i trądzikowej! Genialny sposób na zmywanie lakieru. Zamiast tony wacików, patyczków i płatków oraz cuchnącego acetonu, specjalnie przeznaczone do tego nasączone już odpowiednim produktem – płatki. Czasami jeden wystarcza, aby zmyć lakier ze wszystkich 10 paznokci na dłoniach. Najszybszy i najwygodniejszy sposób na wykonanie ekspresowego manikiuru. Doskonały patent dla podróżniczek i pracoholiczek. Już nie musisz dźwigać wielkiej kosmetyczki, żeby czuć się świeżo przez cały dzień. Bo możesz mieć pod ręką (na przykład w kieszeni czy torebce) dezodorant w chusteczce lub chusteczkę dezodorującą. Bez parabenów i siarczanów znajdziesz w portfolio marki specjalizującej się w dezodorantach z kryształu soli, Crystal. Ten produkt powinna nosić w torebce każda dziewczyna. Chusteczki do higieny intymnej dają poczucie komfortu gdziekolwiek jesteś. Sprawdzą się i w podróży i w upalny dzień w wielkim mieście. Pomagają w sytuacji, kiedy nie masz jak się odświeżyć, a za oknem "milion" stopni. W ofercie polskiej marki AA znajdziesz trzy różne rodzaje takich chusteczek (odświeżające, do skóry wrażliwej i regenerujące). Wszystkie zdają egzamin.,Maria Kowalczyk