Możliwości drukarek 3D nie znają granic. Potwierdza to wynalazek Michiela Cornelissena, holenderskiego projektanta i właściciela firmy drukarskiej, który postanowił wprowadzić do branży cukierniczej urządzenie drukujące... czekoladki. Do wyrobu czekoladowych produktów służy The XOCO Chocolate 3D Printer. Drukarka ma postać zamkniętej w szklanym pojemniku okrągłej podświetlanej podstawy i niewielkiej rączki, która odpowiada za wydruk materiałów z czekolady. Drukarka zsynchronizowana jest z zewnętrzną aplikacją. Dzięki niej użytkownik może wybrać gotowe wzory czekoladek z bogatej bazy produktów. Aplikacja pozwala też posiadaczowi urządzenia na przygotowanie własnych projektów. Należy zaznaczyć, że The XOCO Chocolate 3D Printer nie jest pierwszym tego typu urządzeniem na rynku. Wyróżnia go jednak niewielki rozmiar i unikalny design.,Dawid Wojtowicz