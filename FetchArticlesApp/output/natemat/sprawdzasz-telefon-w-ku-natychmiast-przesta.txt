Dwie kobiety w Wielkiej Brytanii doświadczyły czasowych zaburzeń wzrokowych, które ujawniały się w nocy lub tuż po przebudzeniu, a według lekarzy jest to efekt nadmiernego korzystania ze smartfonów w nocy. Raport, który ukazał się w prestiżowym , opisuje przypadek 22-latki, która przez kilka miesięcy miała problem ze wzrokiem w ciemności w prawym oku. Badania gałki ocznej jak i m.in. serca niczego nie wykazały. Podobny problem spotkał 40-latkę, która z kolei przez pierwsze 15 minut po przebudzeniu nie widziała na jedno oko. Szczegółowe badania w klinice okulistycznej pozwoliły ustalić, że kobiety tuż przed zaśnięciem albo zaraz po obudzeniu korzystały z telefonów, a objawy dotyczyły zawsze oka po tej stronie twarzy, na której nie zasypiały. Jak się okazało; oko, które było częściowo zasłonięte poduszką, szybko adaptowało się do ciemności, zaś to, którym kobiety spoglądały na ekran telefonu, po jego wyłączeniu, wydawało się oślepione. Lekarze przeprowadzili testy na sobie i doznali podobnych efektów – nie są one jednak groźne dla wzroku (a przynajmniej nie bardziej, niż generalnie przesadne wpatrywanie się w świecący ekran). Autorzy raportu spodziewają się wzrostu tego typu przypadków, więc napisali tekst, który ma zaoszczędzić zarówno czas, jak i pieniądze na kosztowne badania, ostrzegając: jeśli masz podobne objawy, zanim udasz się do specjalisty, zmniejsz jasność ekranu bądź patrz na niego obydwoma oczami. Źródło: NY Mag,Daniel Kotliński