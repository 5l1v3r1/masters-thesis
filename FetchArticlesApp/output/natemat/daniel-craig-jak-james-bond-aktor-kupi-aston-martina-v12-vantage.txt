Daniel Craig, czyli filmowy James Bond, kupił nowy samochód. Pod dom aktora dostarczono sportowego Aston Martina V12 Vantage Roadster, który kosztował 150 tys. funtów. Nie wiadomo, czy auto było prezentem na 45. urodziny Craiga, czy też upominkiem dla jego żony. W miniony weekend czerwony Aston Martin V12 Vantage Roadster podjechał pod londyński dom Craiga. Po złożeniu podpisu pod dokumentem odbioru pojazdu, aktor mógł już beztrosko cieszyć się z nowego zakupu. Nie udało się jednak ustalić, czy samochód był spóźnionym prezentem, jaki Craig sprawił sobie z okazji 45. urodzin, które obchodził 2 marca. Możliwe bowiem, że filmowy agent 007 ofiarował go swojej żonie Rachel Weisz, która świętowała niedawno premierę swojego najnowszego filmu "Oz: wielki i potężny". Dwudrzwiowy Aston Martin V12 Vantage Roadster, którego nabył Craig, ma 510 KM, rozpędza się od 0 do 100 km/h w 4,5 sekundy i osiąga maksymalną prędkość ok. 305 km/h. James Bond od lat jeździ samochodami Aston Martina James Bond korzysta z samochodów firmy Aston Martin od 1964 r. Słynny model DB5 z 1963 r. wystąpił aż w pięciu filmach z tej serii, w tym w najnowszym obrazie "Skyfall", gdzie w rolę agenta 007 wcielił się właśnie Craig. Miesiąc temu Aston Martina DB5, który wystąpił w filmie "Goldfinger", został wystawiony na aukcji. Starszy model Vantage (Aston Martin V8 Vantage Volante) pojawił się w filmie "W obliczu śmierci" z 1987 r., kiedy agentem 007 został po raz pierwszy Timothy Dalton. Na planach filmowych Craig miał styczność także z nowszymi pojazdami tej marki. W "Casino Royale" zasiadł np. za kierownicą modelu DBS V12. Jak widać, auta ze stajni Aston Martina przypadły mu do gustu. Źródło: Yahoo.com,Tomasz Baliszewski