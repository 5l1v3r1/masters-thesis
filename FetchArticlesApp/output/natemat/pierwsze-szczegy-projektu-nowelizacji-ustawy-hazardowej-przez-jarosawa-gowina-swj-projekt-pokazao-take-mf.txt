Kilka dni temu pojawiły się dwie całkowicie różne propozycje zmiany przepisów pokerowych. O tym, że szef partii Polska Razem Jarosław Gowin zamierza przedstawić projekt liberalizacji przepisów pokerowych pisałem tutaj. Co prawda projektu jeszcze nie przedstawił, ale udało mi się poznać pierwsze szczegóły, które znajdą się w projekcie nowelizacji ustawy hazardowej przygotowanej przez Jarosława Gowina i jego posłów. Najważniejsze kwestie: -planowana jest legalizacja pokera online. Sposób opodatkowania ma przenieść ciężar podatkowy na operatorów, a podatek będzie odprowadzanych przez nich od rake’u, który zbiorą z organizowanych gier. Zawodnicy nie będą musieli więc martwić się żadnymi formalnościami podatkowymi, -zmiana podatku w turniejach live- zamiast obecnego 25-procentowego podatku od wygranych płaconych przez graczy na podatek od rake’u płacony przez organizatora turniejów live, -planowane jest zalegalizowanie gier domowych, jednak maksymalna pula nagród nie będzie mogła przekroczyć 760 złotych, -projekt zawiera propozycję zniesienie zakazu reklamowania gier pokerowych. Odpadną więc absurdy, które obowiązują obecnie, -będą mogły powstawać kluby pokerowe- wystarczające będzie założenie działalności gospodarczej i złożenie wniosku o licencję. Kluby pokerowe będą mogły oferować tylko turnieje. Ich liczba prawdopodobnie nie zostanie ograniczona w danym mieście, jak to ma obecnie miejsce w przypadku kasyn. Na razie nie wiadomo, jakie szczegółowe rozwiązania zostaną wprowadzone odnośnie gier cashowych (rozważa się m.in. opłatę ryczałtową uzależnioną od ilości stołów. Gry cashowe miałyby być dostępne tylko w kasynach) i Kart Gracza (miałyby służyć do ewidencjonowania aktywności w grach live). Niewykluczone, że projekt zostanie oficjalnie przedstawiony już w najbliższym tygodniu. Obecnie trwa jednak gromadzenie poparcia politycznego i społecznego dla projektu ustawy. Jak więc widzicie, J. Gowin chciałby znacznej zmiany obecnych przepisów pokerowych ***** Swoje propozycje kilka dni temu przedstawiło także Ministerstwo Finansów. Najważniejsze z nich to możliwość organizowania turniejów pokerowych poza kasynami, a także obniżenie stawki podatkowej z obecnych 25% od wygranych na 12%. MF w nowelizacji zamierza dodać nowy art. 6.: Oznacza to, że pokerzyści mogliby grać, ale tylko o nagrody rzeczowe(!), a ich wartość nie mogłaby przekroczyć ok. 1,800 złotych (połowa kwoty bazowej podawanej przez GUS). W art. 5. po ust. 1 dodaje się ustęp 1b: Czy Polska chce stworzyć sobie państwowego operatora pokera online? Na koniec warto dodać, że MF planuje wprowadzenie ,,czarnej listy” operatorów, którzy po uchwaleniu nowelizacji będą oferować swoje usługi w Polsce bez posiadania odpowiedniej licencji. Sam pomysł nie jest zły, ale pod warunkiem, że projekt zostanie poprawiony w taki sposób, aby operatorom opłacało się występowanie o licencję. W innym przypadku takie rozwiązanie nie ma najmniejszego sensu. Dobra wiadomość jest taka, że projekt MF został cofnięty z etapu konsultacji międzyresortowych i wrócił do ministerstwa finansów. Jest więc nadzieja, że urzędnicy za kilka, kilkanaście dni przedstawią ulepszoną wersję dokumentu. Na razie pozostaje nam czekać i liczyć na to, że jeśli nowe przepisy pokerowe w projekcie MF nadal będą niekorzystne, to jednak projekt Jarosława Gowina i jego posłów zostanie wprowadzony w życie.,Jakub Suszka