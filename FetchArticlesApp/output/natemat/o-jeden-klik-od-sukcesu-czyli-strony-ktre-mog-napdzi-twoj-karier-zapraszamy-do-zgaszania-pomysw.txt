Niezależnie od tego, czy właśnie szukasz pracy, rozglądasz się za stażem, kończysz studia, myślisz nad założeniem własnej firmy, czy po prostu chcesz zadbać o swój rozwój zawodowy, w internecie znajdziesz setki stron, które mogą Ci pomóc. Postanowiliśmy z pomocą naszych blogerów i Waszą stworzyć listę tych najciekawszych. Magazyn “Forbes” przed kilkoma dniami opublikował autorską listę “100 stron internetowych dla Twojej kariery”. Tak piszą o niej jej autorzy: Choć listę przygotowali dziennikarze, pomysły i “kandydatury” przesyłali czytelnicy “Forbesa” i użytkownicy internetowego portalu tego magazynu. Postanowiliśmy z podobną prośbą zwrócić się do Was i wspólnie stworzyć analogiczne zestawienie, uwzględniające jednak polskie realia. Być może nasza lista nie będzie tak okazała, jak ta przygotowana przez “Forbesa”, ale z całą pewnością może stać się wartościową bazą wiedzy dla wszystkich, którzy poważnie myślą o swojej karierze. Na początek przedstawiamy kilka własnych propozycji i możliwych kierunków poszukiwań, a także pytamy o zdanie kilkoro naszych blogerów. Kilka pomysłów na początek Wydaje się, że żadne zestawienie nie może pominąć takich, zupełnie podstawowych stron, jak praca.pl, pracuj.pl, tablica.pl, czy GazetaPraca.pl. To tam codziennie znaleźć można setki ogłoszeń o pracę z różnych branż. Sporo ciekawych zasobów jest też na stronach Urzędów Pracy. I wbrew pozorom nie chodzi tylko o oferty pracy dla niewykwalifikowanych robotników: powinni tam zajrzeć także ci z Was, którzy nie mając pracy, myślą o założeniu własnej firmy. Np. warszawski Urząd Pracy prowadzi obecnie program, w ramach którego przyznaje przyszłym przedsiębiorcom jednorazową kwotę na “podjęcie działalności”. Może być to nawet sześciokrotność przeciętnego wynagrodzenia. Innym kierunkiem Waszych poszukiwań mogą być też blogi poświęcone pracy, karierze, rekrutacji. Ze swojej strony gorąco polecamy przede wszystkim publikowane w naTemat wpisy Violetty Rymszewicz oraz Igi i Maćka Liziniewiczów. Wszystkich studentów i świeżo upieczonych absolwentów zainteresować może też portal, o którym pisaliśmy już kiedyś w naTemat, czyli nieparzekawy.pl, który służyć ma poszukiwaniu najciekawszych staży i praktyk na polskim rynku. Przy rozważaniach na temat przyszłej pracy przydatne mogą okazać się także różnego rodzaju rankingi dotyczące pracodawców, jak np. greatplacetowork.pl Z kolei wszyscy, którzy myślą o otworzeniu własnej firmy powinni zajrzeć na przejdznaswoje.pl, akademiaparp.gov.pl czy web.gov.pl. Blogerzy radzą Adam Opaliński, autor artykułów i opracowań poświęconych problematyce zarządzania, HR, restrukturyzacji i rozwoju biznesu, podkreśla, że ważniejsze od praktycznych, technicznych poradników pisania CV, są strony, które pomogą nam strategicznie zarządzać swoją karierą i nauczą, jak budować wizerunek. – Moim zdaniem ciekawe byłyby też strony informujące o tym, co się aktualnie dzieje na rynku pracy: w jakich miastach jest praca, które branże zatrudniają, itd. To na pewno pożyteczne informacje, a przyznam, że żadna tego typu strona nie przychodzi mi do głowy – mówi Opaliński. A może Wy wiecie, gdzie w internecie szukać takich informacji? Z kolei Konrada Traczyka z Hashrank.pl zapytaliśmy o to, jaką rolę w planowaniu kariery odgrywają portale społecznościowe i czy je także powinniśmy dodać do naszej listy. – W mediach czy marketingu korzystanie z Facebooka, Golden Line czy Linkedin to już absolutna konieczność. Nieposiadanie kont na tych portalach to poważny błąd – ocenia Traczyk. Traczyk sugeruje, że z powodu powszechnego korzystania z serwisów społecznościowych w celu szukania pracy, dobrym sposobem, aby się wyróżnić, jest prowadzenie bloga: – Ta metoda budowania wizerunku jest znacznie lepsza, niż najbardziej nawet widowiskowe i kreatywne, ale jednorazowe akcje – ocenia Traczyk. Paweł Lipiec, miłośnik sieci i e-commerce, poleca z kolei liczne strony przydatne tym, którzy widzą siebie jako startupowców. – Te najbardziej oczywiste miejsca w sieci to np Startuptv.pl i MamStartup.pl – mówi Lipiec. Poleca też portal mambiznes.pl oraz bloga like-a-geek.pl. – Można na nim znaleźć praktyczne porady o tajnikach prowadzenia firmy – zachęca Lipiec. Poleca też wydawany co miesiąc przez Gdański Inkubator Przedsiębiorczości, elektroniczny magazyn “E-profit”. Konsultantka, coach i blogerka naTemat Violetta Rymszewicz, która prowadzi także stronę rymszewicz.eu, również przedstawiła nam swoje typy. Wśród nich poświęcone pracy i karierze strony jobmob.co.il i blogging4jobs.com, a także blog o karierze w branży tłumaczeń. W rozmowie z naTemat Rymszewicz przypomniała też, że myśląc o rozwoju zawodowym nie można zapominać o językach obcych, dlatego poleciła nam takie strony, jak dictionary.reference.com, edufind.com czy naukę angielskiego z BBC.,Michał FalNiezależnie od tego, czy właśnie szukasz pracy, rozglądasz się za stażem, kończysz studia, myślisz nad założeniem własnej firmy, czy po prostu chcesz zadbać o swój rozwój zawodowy, w internecie znajdziesz setki stron, które mogą Ci pomóc. Postanowiliśmy z pomocą naszych blogerów i Waszą stworzyć listę tych najciekawszych. Magazyn “Forbes” przed kilkoma dniami opublikował autorską listę “100 stron internetowych dla Twojej kariery”. Tak piszą o niej jej autorzy: Choć listę przygotowali dziennikarze, pomysły i “kandydatury” przesyłali czytelnicy “Forbesa” i użytkownicy internetowego portalu tego magazynu. Postanowiliśmy z podobną prośbą zwrócić się do Was i wspólnie stworzyć analogiczne zestawienie, uwzględniające jednak polskie realia. Być może nasza lista nie będzie tak okazała, jak ta przygotowana przez “Forbesa”, ale z całą pewnością może stać się wartościową bazą wiedzy dla wszystkich, którzy poważnie myślą o swojej karierze. Na początek przedstawiamy kilka własnych propozycji i możliwych kierunków poszukiwań, a także pytamy o zdanie kilkoro naszych blogerów. Kilka pomysłów na początek Wydaje się, że żadne zestawienie nie może pominąć takich, zupełnie podstawowych stron, jak praca.pl, pracuj.pl, tablica.pl, czy GazetaPraca.pl. To tam codziennie znaleźć można setki ogłoszeń o pracę z różnych branż. Sporo ciekawych zasobów jest też na stronach Urzędów Pracy. I wbrew pozorom nie chodzi tylko o oferty pracy dla niewykwalifikowanych robotników: powinni tam zajrzeć także ci z Was, którzy nie mając pracy, myślą o założeniu własnej firmy. Np. warszawski Urząd Pracy prowadzi obecnie program, w ramach którego przyznaje przyszłym przedsiębiorcom jednorazową kwotę na “podjęcie działalności”. Może być to nawet sześciokrotność przeciętnego wynagrodzenia. Innym kierunkiem Waszych poszukiwań mogą być też blogi poświęcone pracy, karierze, rekrutacji. Ze swojej strony gorąco polecamy przede wszystkim publikowane w naTemat wpisy Violetty Rymszewicz oraz Igi i Maćka Liziniewiczów. Wszystkich studentów i świeżo upieczonych absolwentów zainteresować może też portal, o którym pisaliśmy już kiedyś w naTemat, czyli nieparzekawy.pl, który służyć ma poszukiwaniu najciekawszych staży i praktyk na polskim rynku. Przy rozważaniach na temat przyszłej pracy przydatne mogą okazać się także różnego rodzaju rankingi dotyczące pracodawców, jak np. greatplacetowork.pl Z kolei wszyscy, którzy myślą o otworzeniu własnej firmy powinni zajrzeć na przejdznaswoje.pl, akademiaparp.gov.pl czy web.gov.pl. Blogerzy radzą Adam Opaliński, autor artykułów i opracowań poświęconych problematyce zarządzania, HR, restrukturyzacji i rozwoju biznesu, podkreśla, że ważniejsze od praktycznych, technicznych poradników pisania CV, są strony, które pomogą nam strategicznie zarządzać swoją karierą i nauczą, jak budować wizerunek. – Moim zdaniem ciekawe byłyby też strony informujące o tym, co się aktualnie dzieje na rynku pracy: w jakich miastach jest praca, które branże zatrudniają, itd. To na pewno pożyteczne informacje, a przyznam, że żadna tego typu strona nie przychodzi mi do głowy – mówi Opaliński. A może Wy wiecie, gdzie w internecie szukać takich informacji? Z kolei Konrada Traczyka z Hashrank.pl zapytaliśmy o to, jaką rolę w planowaniu kariery odgrywają portale społecznościowe i czy je także powinniśmy dodać do naszej listy. – W mediach czy marketingu korzystanie z Facebooka, Golden Line czy Linkedin to już absolutna konieczność. Nieposiadanie kont na tych portalach to poważny błąd – ocenia Traczyk. Traczyk sugeruje, że z powodu powszechnego korzystania z serwisów społecznościowych w celu szukania pracy, dobrym sposobem, aby się wyróżnić, jest prowadzenie bloga: – Ta metoda budowania wizerunku jest znacznie lepsza, niż najbardziej nawet widowiskowe i kreatywne, ale jednorazowe akcje – ocenia Traczyk. Paweł Lipiec, miłośnik sieci i e-commerce, poleca z kolei liczne strony przydatne tym, którzy widzą siebie jako startupowców. – Te najbardziej oczywiste miejsca w sieci to np Startuptv.pl i MamStartup.pl – mówi Lipiec. Poleca też portal mambiznes.pl oraz bloga like-a-geek.pl. – Można na nim znaleźć praktyczne porady o tajnikach prowadzenia firmy – zachęca Lipiec. Poleca też wydawany co miesiąc przez Gdański Inkubator Przedsiębiorczości, elektroniczny magazyn “E-profit”. Konsultantka, coach i blogerka naTemat Violetta Rymszewicz, która prowadzi także stronę rymszewicz.eu, również przedstawiła nam swoje typy. Wśród nich poświęcone pracy i karierze strony jobmob.co.il i blogging4jobs.com, a także blog o karierze w branży tłumaczeń. W rozmowie z naTemat Rymszewicz przypomniała też, że myśląc o rozwoju zawodowym nie można zapominać o językach obcych, dlatego poleciła nam takie strony, jak dictionary.reference.com, edufind.com czy naukę angielskiego z BBC.,Michał Fal