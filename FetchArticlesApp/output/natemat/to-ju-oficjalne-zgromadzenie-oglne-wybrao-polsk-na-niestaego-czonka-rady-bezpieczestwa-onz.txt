Zgromadzenie Ogólne Organizacji Narodów Zjednoczonych wybrało Polskę do grona niestałych członków Rady Bezpieczeństwa na lata 2018-2019. W głosowaniu oddano 192 głosów. Za przyjęciem Polski zagłosowało 190 państw, a dwa wstrzymały się od głosu. Prezydent Andrzej Duda i rząd Prawa i Sprawiedliwości mówią o wielkim sukcesie polskiej dyplomacji. Obrady odbyły się w siedzibie ONZ w Nowym Jorku. Europie Wschodniej zawsze przypada jedno miejsce w Radzie Bezpieczeństwa. Polska po raz ostatni należała do tego grona w latach 1996-1997. Platforma przypomina, że negocjacje w tej sprawie trwały dwa lata i zaczęły się za jej rządów.Decyzję ONZ z okrzykiem radości przyjął minister spraw zagranicznych Witold Waszczykowski. – Rezultat przeszedł nasze najśmielsze oczekiwania. Cały świat nas dobrze postrzega. Sukces ma wielu rodziców. Dziękuje prezydentowi, premier oraz całemu mojemu zespołowi – stwierdził. Andrzej Duda na specjalnie zwołanej konferencji prasowej stwierdził, że to wielki sukces Polski. Obok Polski nowe mandaty dostały: Wybrzeże Kości Słoniowej, Kuwejt, Gwinea Równikowa, Maroko. Więcej na ten temat pisaliśmy tutaj.,Jarosław Karpiński