Na pokładzie promu do Karlskrony w Szwecji zaplątał się nietypowy pasażer. To udomowiony kot, którego właścicieli szuka obecnie armator. Przewoźnik promowy, Stena Line, zwrócił się z prośbą do swoich fanów na Facebooku. Na jednym z promów do Karlskrony "zaplątał" się bowiem pasażer na gapę. Jest to rudy kot, prawdopodobnie domowy, gdyż jak zapewniają pracownicy promu jest on oswojony. Post jest opisany w dwóch językach: polskim i szwedzkim. Informacja o nietypowym pasażerze szybko się rozprzestrzeniła - zdjęcie udostępniono już ponad 200 razy. Kot stał się prawdziwym hitem sieci po drugiej stronie Bałtyku, jak pisze Stena Line na Facebooku: "W Szwecji informacja została udostępniona ponad 16 tys razy i była newsem na skalę krajową, próbujemy też znaleźć inne drogi." Na razie jednak nie udało się odnaleźć właścicieli rudego czworonoga, który wciąż czeka na odbiór.,Piotr Celej