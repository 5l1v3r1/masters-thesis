Niewątpliwie broszki stały się już znakiem rozpoznawczym premier Beaty Szydło. Szefowa polskiego rządu prezentowała już różne wzory, były np. trzy koty, węgiel, kwiaty. Dziś zaskoczyła – wpięła w biały żakiet kolorowego ptaka. – Dajmy radość najmłodszym i pamiętajmy, że zawsze najważniejszy jest uśmiech dziecka. Takie dni są po to, byśmy byli razem, byśmy pamiętali, że zawsze najważniejszy jest uśmiech dziecka – powiedziała szefowa polskiego rządu podczas pikniku, jaki odbywa się dziś z okazji Dnia Dziecka w ogrodach KPRM. To już piąty piknik, w tym roku pod hasłem "Polak Mały". W wydarzeniu biorą udział ministrowie, a także rodziny z dziećmi. Jednak całą uwagę internautów skradła broszka premier Beaty Szydło. Duży, kolorowy ptak dumnie prezentuje się na białej marynarce. "Broszka na szóstkę z plusem"; "Super ta broszka"; "a dziś broszka pani premier jakaś tęczowa". – punktują internauci. – Nigdy nie byłam fanką broszek, nie był to gadżet, który specjalnie lubiłam – przyznała swojego czasu premier w rozmowie z Fakt24.pl. Szydło dodała także, że pomysł broszek zrodził się podczas kampanii wyborczej.,Daria Różańska