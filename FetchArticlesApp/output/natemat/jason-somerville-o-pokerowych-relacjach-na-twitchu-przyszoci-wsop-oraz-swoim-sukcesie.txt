Więcej zdjęć (2) Amerykanin opowiada o tym, jak Twitch może pomóc pokerowi i jakich zmian potrzebuje WSOP. Jason to obecnie największa gwiazda pokera na Twitchu. Jego relacje regularnie ogląda po kilka tysięcy osób. Obecnie Amerykanin przebywa na festiwalu PCA, gdzie na Twitchu komentuje live stream z Main Eventu. -Streamuję w tym samym czasie, co James Hartigan i Joe Stapleton, ale oni tworzą regularny program telewizyjny, a ja na Twitchu staram się bardziej wchodzić w interakcje [z widzami]. Patrzymy na rozdania i staramy się zgadnąć, jakie karty mają gracze oraz wyjaśnić, dlaczego robią to, co robią. Nie zrozumcie mnie źle, oni nadal są najlepsi na świecie, ale ja lubię przebywać ze swoją twitchową rodziną- tłumaczy. Tuż po PCA, Jason leci do Melbourne, gdzie 13. stycznia startuje festiwal Aussie Millions. Tam również będzie komentował turnieje na Twitchu: -W turniejach live nie komentuję swojej własnej gry, ale dostaję ten sam przekaz co PokerStars.tv i dorzucam swoje dwa centy nt. tego, co widzę. Na Aussie Millions będzie inaczej, ponieważ tam nasz stream będzie jedyny. Jestem tym podekscytowany, to największy festiwal poza USA i Europą i jeden z najlepszych w ogóle-. W wywiadzie dla PokerListings, Somerville odnosi się także do rosnącej popularności Twitcha w branży pokerowej. Jak tłumaczy: -Rok temu, streaming z PCA na Twitchu był swego rodzaju eksperymentem. Byłem chłopakiem, który powiedział ,,Nadejdzie czas Twitcha, poczekajcie i zobaczycie”. I teraz tak się dzieje. Przez ostatni rok zrobiłem ponad pół miliarda minut streamów, co równa się tysiącu lat spędzonych przez ludzi oglądających moją grę na PokerStars. Tego nie można wyobrazić sobie w innych pokerowych mediach. Mieliśmy 16,5 miliona wizyt pomiędzy marcem a grudniem, gdyż streamowałem dopiero od marca. Podczas festiwalu WCOOP, który jest największym w ciągu roku, mieliśmy 37,000 ludzi, którzy oglądali moją grę na stole finałowym turnieju Knockout. 27,000 ludzie oglądało moją grę na stole finałowym w odmianie Stud Hi-Lo!? Te liczby są szalone! (…)-. Jason zwrócił także uwagę na problemy, które towarzyszą WSOP. Z jednej strony, festiwal składa się z 68 turniejów, a z drugiej strony, w telewizji ESPN pokazywana jest tylko relacja z Main Eventu. I to dopiero od Dnia 4. W jego ocenie, do relacji pokerowych znacznie lepiej nadaje się Twitch. Druga sprawa, to zlikwidowanie formatu November Nine. -Jestem prawie pewien, że NN zniknie w ciągu pięciu lat- mówi. W jego ocenie, stół finałowy Main Eventu (czyli właśnie NN) WSOP powinien być rozgrywany kilka dni lub tygodni po wyłonieniu finalistów, a nie tak jak teraz w listopadzie. -Poza tym, live stream zazwyczaj skupia się tylko na tzw. stole telewizyjnym. Zobaczcie, jak robi to branża e-sportu. Kamery mają wszędzie, do tego wiele wywiadów, gości i reporterów, przyciągają setki tysięcy widzów. To stwarza atmosferę i energię, która jest twitchowym marzeniem- wyjaśnia. Somerville pytany o powody, dla których to jego, a nie innych relacje pokerowe na Twitchu odniosły sukces, odpowiada: -Pierwszą rzeczą jest konsekwencja. Ludzie mnie znają, ponieważ mogą polegać na mojej obecności. Jak powiedziałem, w ubiegłym roku streamowałem przez 180 dni przez osiem lub więcej godzin dziennie. Jeśli zrobisz sobie tydzień przerwy, to coś tracisz. Musisz na to poświęcić wiele godzin. Poza tym, musisz być osobą pozytywną i uprzejmą, aby ludzie mogli z tobą rozmawiać. Musisz być interesujący i oferować coś unikatowego. Czuję się jak przewodnik pokera online, a w szczególności po oprogramowaniu PokerStars. A np. Jamie Stapels dąży do tego, aby być na Twitchu osobą publiczną i ludzie kibicują mu w jego sukcesach. To inne podejście-. Amerykanin dodaje, że dla niego najważniejsi są gracze początkujący oraz rekreacyjni. I przytacza przykład 65-letniej kobiety ze Szkocji, która ogląda jego relacje oraz gracza, który słucha w tle jego relacji grając jednocześnie na sześciu stołach. -Ta różnorodność jest po prostu niesamowita- mówi. Na koniec, Jason odniósł się do tego, czy poker potrzebuje nadal tzw. złych chłopców w stylu Tony'ego G, Phila Hellmutha i Mike'a Matusowa: -Jako widz zawsze kochałem takie sprawy, ale dzisiaj martwię się, czy to właściwy sposób. Czy chcemy zachęcać ludzi, aby identyfikowali się z takich zachowaniem i zachowywali się jak ,,źli chłopcy”? Nie mówię, że to się stanie, ale może tak być w niektórych przypadkach. Myślę, że jest wystarczająco dużo miejsca na osobowość, ale bez tego. Najbardziej interesujący gracze w telewizji to tacy jak Daniel Negreanu, których osobowość niekoniecznie przypomina ,,złego chłopca”-. Zapraszam na mój nowy profil na Facebooku, gdzie będę dzielić się z Wami ciekawostkami nt. pokera. Znajdziesz mnie na Twitterze.,Jakub Suszka