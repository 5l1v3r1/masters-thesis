60 tysięcy chińskich pracowników straci pracę. Restrukturyzację zatrudnienia zamierza przeprowadzić tajwańska firma Foxconn, będąca podwykonawcą koncernu Apple. Powód? Roboty. Wypowiedzenie ma dostać ponad połowa pracowników jednej z fabryk Foxconn. W prostych czynnościach mają zastąpić ich maszyny. W skali przedsiębiorstwa, które zatrudnia ponad milion osób, nie jest to fundamentalna zmiana, niemniej jednak dla każdego zwolnionego wiąże się z utratą źródła utrzymania. W najbliższym czasie decyzja o zautomatyzowaniu produkcji ma zapaść w ponad 600 innych chińskich firmach. To pokłosie olbrzymich nakładów finansowych, jakie w ostatnich latach Chiny wyłożyły na rozwój robotyki i sztucznej inteligencji. Za granicą zmiany w strukturze zatrudnienia firm również idą w tym samym kierunku. Z usług robotów w niektórych działach korzystają już takie marki jak Amazon czy Addidas.,Dawid Wojtowicz