Dominik Pańka, który kilkanaście dni temu wygrał turniej PCA na Bahamach, dzisiaj wygrał turniej typu high roller w ramach EPT Deauville! Za zwycięstwo w PCA 2014 Dominik otrzymał 1,4 miliona dolarów. Turniej w Deauville, podobnie jak PokerStars Caribbean Adventure wchodzi w skład prestiżowej serii European Poker Tour. Wpisowe do turnieju wyniosło 10,000 euro. W High Rollerze zagrało w sumie 115 zawodników. Dzięki temu, na zwycięzcę czekały €272,000. Było 17 miejsc płatnych (min. €18,000). W HR zagrało w sumie 4 Polaków. Oprócz Dominika, także Marcin Wydrowski, Mikołaj Zawadzki i Jose Carlos Garcia. Marcin zajął ostatecznie 16. miejsce (€18,000). Nasz mistrz wyeliminował z gry w sumie 4 zawodników, którzy grali z nim na stole finałowym. Dominik przez cały finał grał niesamowicie i podobnie, jak na PCA pokazał wielkie umiejętności. Zw zwycięstwo w High Rollerze EPT Deauville Dominik otrzyma 272,000 euro (ok. 1,2 miliona złotych). Czy polscy politycy nadal będą twierdzić, że poker to gra szczęścia, a nie umiejętności? .,Jakub Suszka