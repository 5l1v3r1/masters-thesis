9 listopada weszły w życie przepisy, które stanowią, że kradzież do 400 zł to tylko wykroczenie. Wcześniej próg ten wynosił 250 zł. Złodzieje, którzy dokonają takiego wykroczenia, nie są wpisywani do Krajowego Rejestru Karnego. Handlowcy uznali, że to zbyt duża bezkarność. W związku z tym, że złodzieje nie trafiają do KRK, Polska Izba Handlowa chce by utworzyć Ogólnopolski Rejestr Wykroczeń - podaje "Dziennik Polski". PIH podkreśla, że złodzieje są coraz bardziej zuchwali, bo czują się bezkarni i do tego mogą kraść rzeczy o większej wartości. W efekcie powstaje sytuacja, w której złodziej mógł ukraść coś drogiego, do 400 zł, ale dostanie za to jedynie mandat lub grzywnę. Takie zmiany w prawie zostały wprowadzone 9 listopada. Nie zostanie wpisany do Rejestru Karnego, teoretycznie więc jego akta są czyste. Stąd apel Izby o to, by utworzyć Ogólnopolski Rejestr Wykroczeń. Dzięki temu można by łączyć konkretne osoby z kradzieżami i ograniczyć liczbę takich przestępstw.,Michał Wąsowski