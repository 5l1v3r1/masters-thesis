Która z cech charakteru gwarantuje sukces? I to ten szeroko rozumiany, od świetnej passy w karierze zawodowej do recepty na udane życie osobiste. Pewne środowiska naukowe mają gotową odpowiedź na to pytanie. Tą lokomotywą sukcesu jest sumienność. Sumienny. Brzmi dobrze, ale co konkretnie oznacza? Określany takim mianem człowiek uchodzi za osobę efektywną, zorganizowaną, staranną i systematyczną. Z sumiennością wiążą się takie przymioty jak samodyscyplina, staranność, dokładność i samoorganizacja. Człowiek sumienny przejawia tendencje do głębokiego namysłu, zanim zacznie działać. Jednocześnie ma w sobie ogromny zapał do pokonywania kolejnych przeszkód i wyzwań.,Dawid Wojtowicz