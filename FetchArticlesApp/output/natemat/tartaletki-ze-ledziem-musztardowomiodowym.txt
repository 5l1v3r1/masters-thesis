Lubimy śledzie, w oleju, occie, śmietanie,miodzie w sałatce czy też w bułce. Dziś kolejna jego odsłona...podany na tartaletkach. Składniki: 25 dag śledzi korzennych 2 łyżki musztardy Dijon 1 łyżka ciemnego miodu 5 łyżek wody 2 łyżki oliwy ciasto 2 szklanki mąki pszennej 1 łyżka oliwy 80 g masła 1/2 szklanki wody nadzienie 1 jabłko 1 czerwona cebula 2 jajka 200 ml śmietany (12%) sól, pieprz Śledzie umyjcie, osuszcie i pokrójcie w kostkę 2 cm. Zróbcie dressing ubijając razem musztardę, miód, wodę oraz oliwę. Śledzie zalejcie dressingiem i odstawcie na 2-3 godziny. Zajmijcie się ciastem, z podanych składników zagniećcie ciasto, zawińcie w folię i odstawcie na 30 min do lodówki. Jabłko i cebulę posiekajcie, wymieszajcie z jajkami i śmietaną, doprawcie solą i pieprzem. Ciasto wyjmijcie z lodówki i cienko rozwałkujcie. Podzielcie na porcje i przełóżcie do foremek, nakłujcie widelcem i wstawcie do piekarnika rozgrzanego do 160'C na 15 min. Ostudźcie ciasto i wlejcie na nie farsz i zapiekajcie przez 20-25 min. Śledzia ułóżcie na przestudzonych tartaletkach. Smacznego!,eintopf