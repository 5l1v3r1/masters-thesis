To był wspaniały dzień w Soczi dla Polski i polskich panczenów. Drużyna kobiet w składzie Katarzyna Woźniak, Katarzyna Bachleda-Curuś, Luiza Złotkowska i Natalia Czerwonka zdobyła srebrny medal, a mężczyźni, Zbigniew Bródka, Konrad Niedźwiedzki i Jan Szymański, wywalczyli brąz! Polskie panczenistki w półfinale rywalizacji drużynowej pokonały Rosjanki, a w ostatnim biegu zmierzyły się z Holenderkami, które okazały się poza zasięgiem. Na metę przyjechały za rywalkami ze stratą 7,5 sekundy. Srebro to jednak dla nich ogromny sukces. Polacy przegrali swój wyścig półfinałowy, a o brąz rywalizowali z Kanadyjczykami. Po kilku okrążeniach mieli już prawie 2 sekundy straty do rywali, ale z każdym kolejnym "kółkiem" zmniejszali dystans, by w końcu ich wyprzedzić i finiszować na pierwszym miejscu z przewagą 2,30 s. To piąty i szósty medal dla Polski na Igrzyskach Olimpijskach w Soczi i kolejny sukces w panczenach. Wcześniej olimpijskie złoto zdobył w indywidualnej rywalizacji Zbigniew Bródka.,Michał Gąsior