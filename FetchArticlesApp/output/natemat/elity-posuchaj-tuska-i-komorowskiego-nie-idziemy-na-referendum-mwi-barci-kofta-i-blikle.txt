Krystyna Kofta uważa, że to strata pieniędzy. Artur Barciś, że czysto polityczna akcja. Andrzej Blikle, że jego głos i tak nie będzie miał znaczenia. "Nie zagłosujemy w referendum ws. odwołania Hanny Gronkiewicz-Waltz" – przekonują zgodnie znani warszawiacy. Od kilku tygodni trwa festiwal deklaracji dotyczących udziału w referendum nad odwołaniem prezydent Warszawy. Ostatnia padła z ust Bronisława Komorowskiego, który na antenie TVP oświadczył, że się nie wybiera, bo nie chce uczestniczyć w "partyjnej wojnie na poziomie samorządowym". W podobnym tonie wypowiadają się politycy PO, w tym sam premier Donald Tusk. "Chcesz, żeby Gronkiewicz-Waltz była prezydentem, nie idź na referendum. Pozostanie w domu jest aktem sympatii dla prezydenta" – powiedział. Po drugiej stronie są z kolei ci, którzy odmowę głosowania uznają za antydemokratyczną postawę. Bo przecież to narzędzie, do którego obywatele mają święte prawo, więc dlaczego z niego nie skorzystać. My o pogląd na referendum zapytaliśmy znanych warszawiaków. Jak się okazało, śladem Tuska, Komorowskiego i spółki odmawiają głosowania. Nieważne, czy są za HGW czy przeciw – nie pójdą do urny i już. Demokracja bez sensu Pisarka Krystyna Kofta, warszawianka urodzona w Poznaniu, powodów ma kilka. – Uważam referendum za zbędną stratę pieniędzy. Za chwilę będą wybory, więc będzie można się wypowiedzieć. Poza tym widzę, jak zbierane są podpisy pod wnioskiem. Okazuje się, że ci, którzy chodzą z tymi kartkami, są chyba opłacani. Sąsiadka pytała takiego 17-latka, co mu się nie podoba, a on stwierdził: "nie wiem, kazali mi" – mówi naTemat. Jak twierdzi, "demokracja powinna być sensowna": – Tymczasem wiele osób pewnie żałuje, że złożyło podpis, bo na początku mówiło się, że to akcja apolityczna, a potem nagle zaangażował się w to PiS i inni. Ten cały Guział to też taki arogancki typ. Niech wystartuje w wyborach i zobaczymy, co będzie. Cel: uderzyć w PO Do aktora Artura Barcisia najbardziej przemawia właśnie argument upolitycznienia referendalnej kampanii. – Nie wybieram się. Dla mnie to jest akcja polityczna – odpowiada z przekonaniem. I choć ma sporo zastrzeżeń do urzędującej pani prezydent, podobnie jak Kofta nie uważa, by postępował niedemokratycznie: – Każdy ma prawo myśleć i interpretować to inaczej. Ja uważam, że referendum jest formą demokracji, pod warunkiem, że rzeczywiście ktoś w lokalnej społeczności jest oskarżany o malwersacje i się nie nadaje. W Warszawie to nic nie da. To jest wyłącznie akcja, która ma na celu uderzenie w PO. Czy życzy sobie, by frekwencja była jak najniższa? – Każdy powinien samodzielnie to rozważyć. Ja nie mam zamiaru nikogo pouczać – ucina. Obywatelski obowiązek, ale... – Prawdę mówiąc: raczej nie zagłosuję – to z kolei odpowiedź Andrzeja Bliklego, znanego cukiernika, warszawiaka od pokoleń. Tłumaczy, że jest przeciwnikiem odwołania Gronkiewicz-Waltz, a poza tym nie ma pewności, czy jego głos będzie miał jakiekolwiek znaczenie. – Bo referendum, żeby było ważne, to musi mieć też odpowiednią frekwencję. Nie wiem, w ogóle specjalnie tego nie śledzę i się nie interesuję. Oczywiście udział w głosowaniu jest obywatelskim obowiązkiem, ale jeśli ktoś jest przeciwny odwołaniu, to chyba to trochę zmienia postać rzeczy – ocenia. Znani, nieobecni Opinie moich rozmówców mogą zaskakiwać. Ale czy da się wyciągnąć z nich generalny wniosek, że warszawskie elity, podobnie jak prezydent Komorowski, w dniu referendum zostaną w domu? Zdaniem dr. Rafała Chwedoruka z Uniwersytetu Warszawskiego to całkiem prawdopodobny scenariusz. – PO nie przestała być partią elit artystycznych i intelektualnych, więc głos czołowych polityków typu Tusk czy Komorowski bardzo wiele dla nich znaczy. Bojkot referendum nad losem Gronkiewicz-Waltz jest dla nich pierwszym i jedynym wyborem – podsumowuje.,Michał GąsiorKrystyna Kofta uważa, że to strata pieniędzy. Artur Barciś, że czysto polityczna akcja. Andrzej Blikle, że jego głos i tak nie będzie miał znaczenia. "Nie zagłosujemy w referendum ws. odwołania Hanny Gronkiewicz-Waltz" – przekonują zgodnie znani warszawiacy. Od kilku tygodni trwa festiwal deklaracji dotyczących udziału w referendum nad odwołaniem prezydent Warszawy. Ostatnia padła z ust Bronisława Komorowskiego, który na antenie TVP oświadczył, że się nie wybiera, bo nie chce uczestniczyć w "partyjnej wojnie na poziomie samorządowym". W podobnym tonie wypowiadają się politycy PO, w tym sam premier Donald Tusk. "Chcesz, żeby Gronkiewicz-Waltz była prezydentem, nie idź na referendum. Pozostanie w domu jest aktem sympatii dla prezydenta" – powiedział. Po drugiej stronie są z kolei ci, którzy odmowę głosowania uznają za antydemokratyczną postawę. Bo przecież to narzędzie, do którego obywatele mają święte prawo, więc dlaczego z niego nie skorzystać. My o pogląd na referendum zapytaliśmy znanych warszawiaków. Jak się okazało, śladem Tuska, Komorowskiego i spółki odmawiają głosowania. Nieważne, czy są za HGW czy przeciw – nie pójdą do urny i już. Demokracja bez sensu Pisarka Krystyna Kofta, warszawianka urodzona w Poznaniu, powodów ma kilka. – Uważam referendum za zbędną stratę pieniędzy. Za chwilę będą wybory, więc będzie można się wypowiedzieć. Poza tym widzę, jak zbierane są podpisy pod wnioskiem. Okazuje się, że ci, którzy chodzą z tymi kartkami, są chyba opłacani. Sąsiadka pytała takiego 17-latka, co mu się nie podoba, a on stwierdził: "nie wiem, kazali mi" – mówi naTemat. Jak twierdzi, "demokracja powinna być sensowna": – Tymczasem wiele osób pewnie żałuje, że złożyło podpis, bo na początku mówiło się, że to akcja apolityczna, a potem nagle zaangażował się w to PiS i inni. Ten cały Guział to też taki arogancki typ. Niech wystartuje w wyborach i zobaczymy, co będzie. Cel: uderzyć w PO Do aktora Artura Barcisia najbardziej przemawia właśnie argument upolitycznienia referendalnej kampanii. – Nie wybieram się. Dla mnie to jest akcja polityczna – odpowiada z przekonaniem. I choć ma sporo zastrzeżeń do urzędującej pani prezydent, podobnie jak Kofta nie uważa, by postępował niedemokratycznie: – Każdy ma prawo myśleć i interpretować to inaczej. Ja uważam, że referendum jest formą demokracji, pod warunkiem, że rzeczywiście ktoś w lokalnej społeczności jest oskarżany o malwersacje i się nie nadaje. W Warszawie to nic nie da. To jest wyłącznie akcja, która ma na celu uderzenie w PO. Czy życzy sobie, by frekwencja była jak najniższa? – Każdy powinien samodzielnie to rozważyć. Ja nie mam zamiaru nikogo pouczać – ucina. Obywatelski obowiązek, ale... – Prawdę mówiąc: raczej nie zagłosuję – to z kolei odpowiedź Andrzeja Bliklego, znanego cukiernika, warszawiaka od pokoleń. Tłumaczy, że jest przeciwnikiem odwołania Gronkiewicz-Waltz, a poza tym nie ma pewności, czy jego głos będzie miał jakiekolwiek znaczenie. – Bo referendum, żeby było ważne, to musi mieć też odpowiednią frekwencję. Nie wiem, w ogóle specjalnie tego nie śledzę i się nie interesuję. Oczywiście udział w głosowaniu jest obywatelskim obowiązkiem, ale jeśli ktoś jest przeciwny odwołaniu, to chyba to trochę zmienia postać rzeczy – ocenia. Znani, nieobecni Opinie moich rozmówców mogą zaskakiwać. Ale czy da się wyciągnąć z nich generalny wniosek, że warszawskie elity, podobnie jak prezydent Komorowski, w dniu referendum zostaną w domu? Zdaniem dr. Rafała Chwedoruka z Uniwersytetu Warszawskiego to całkiem prawdopodobny scenariusz. – PO nie przestała być partią elit artystycznych i intelektualnych, więc głos czołowych polityków typu Tusk czy Komorowski bardzo wiele dla nich znaczy. Bojkot referendum nad losem Gronkiewicz-Waltz jest dla nich pierwszym i jedynym wyborem – podsumowuje.,Michał Gąsior