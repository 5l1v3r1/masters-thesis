Na tym zdjęciem media internetowe nie przeszły obojętnie. Na pierwszy rzut oka nie widać na nim niczego wymagającego komentarza. Pokazuje uśmiechniętego Marka Zuckerberga siedzącego obok swojego laptopa. Tego typu fotki widzieli nie raz ci, którzy śledzą profil twórcy Facebooka. Ale diabeł tkwi w szczegółach. A tutaj tym szczegółem jest kamera i mikrofon komputera. Na wrzuconym do sieci zdjęciu spostrzegawczy internauci dostrzegli, że założyciel najpopularniejszego serwisu społecznościowego zakleił zarówno kamerę, jak i mikrofon laptopa taśmą. W jakim celu Mark Zuckerberg obszedł się tak ze swoim komputerem? Otóż zasłanianie kamer czy mikrofonów taśmą to prosta metoda ochrony przed hakerami. W ten sposób uniemożliwia się cyberprzestępcom obserwowanie i podsłuchiwanie właścicieli komputerów, do których włamały się niepowołane osoby. Zdaniem ekspertów zachowanie znanego amerykańskiego przedsiębiorcy nie jest przejawem paranoi, lecz mieszczącym się w normie środkiem bezpieczeństwa. Podobnie postępuje Dave Lewis, specjalista ds. bezpieczeństwa w Akamai Technologies.,Dawid Wojtowicz