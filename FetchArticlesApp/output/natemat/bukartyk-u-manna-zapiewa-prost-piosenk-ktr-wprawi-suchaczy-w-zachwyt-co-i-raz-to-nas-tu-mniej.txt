Niemal równo rok temu w rozmowie z naTemat Piotr Bukartyk mówił, że nie boi się i będzie śpiewał w Trójce to, co chce. Póki może. Dziś rano zaśpiewał piosenkę - pożegnanie dwóch dziennikarzy odchodzących z Programu III Polskiego Radia: Artura Andrusa i Roberta Kantereita. Piotr Bukartyk od lat występuje z gitarą w porannej piątkowej audycji "Zapraszamy do Trójki", którą prowadzi Wojciech Mann. Wiele razy tym, co śpiewa, budził zachwyt słuchaczy. Tym razem, zanim zaczęła się piosenka, uprzedził, że "aranżacja jest skromna – tylko na dwie struny". Ale ta prosta piosenka podbiła serca fanów Trójki. Była bowiem pożegnaniem dwóch dziennikarzy, którzy opuszczają gmach przy Myśliwieckiej. Jak pisaliśmy, w październiku Artur Andrus oraz Robert Kantereit otrzymali od zarządu Polskiego Radia ultimatum: albo praca w Trójce, albo w TVN24. Andrus od kilkunastu lat jest współgospodarzem "Szkła kontaktowego" (obecny dyrektor Trójki Wiktor Świetlik jest współgospodarzem konkurencyjnego "W tyle wizji"). Z kolei Kantereit od kilku lat prowadzi też poranne "Wstajesz i wiesz" w TVN24. Wczoraj okazało się, że zarówno prowadzący "Akademię rozrywki", jak i gospodarz popołudniowego "Zapraszamy do Trójki" zdecydowali, że nie mogą pozostać w Polskim Radiu. – Odchodzę z ogromnym żalem, wiąże się to z dużymi emocjami – mówił Robert Kantereit portalowi wirtualnemedia.pl. Artur Andrus z kolei dzisiaj, choć nie poprowadził jak zwykle piątkowej "Akademii rozrywki", pojawił się krótko na zakończenie programu. Podziękował Natalii Grzeszczyk, z którą w ostatnim czasie współprowadził tę audycję, i podziękował słuchaczom. Mówiąc "do usłyszenia", przyznał, że nie wie, kiedy znów nastąpi ten moment, że słuchacze go usłyszą. Rano swoimi emocjami w związku z odejściem dwóch kolejnych dziennikarzy Trójki podzielił się Piotr Bukartyk. Link do nagrania tej piosenki zamieszczono na profilu "Ratujmy Trójkę" na Facebooku. – Ja tu gram rolę błazna. Tylko nie każdego króla stać na Stańczyka – mówił rok temu w wywiadzie dla naTemat Piotr Bukartyk, zaznaczając, że będzie grał przy Myśliwieckiej, póki może śpiewać to, co chce.,Tomasz ŁawnickiNiemal równo rok temu w rozmowie z naTemat Piotr Bukartyk mówił, że nie boi się i będzie śpiewał w Trójce to, co chce. Póki może. Dziś rano zaśpiewał piosenkę - pożegnanie dwóch dziennikarzy odchodzących z Programu III Polskiego Radia: Artura Andrusa i Roberta Kantereita. Piotr Bukartyk od lat występuje z gitarą w porannej piątkowej audycji "Zapraszamy do Trójki", którą prowadzi Wojciech Mann. Wiele razy tym, co śpiewa, budził zachwyt słuchaczy. Tym razem, zanim zaczęła się piosenka, uprzedził, że "aranżacja jest skromna – tylko na dwie struny". Ale ta prosta piosenka podbiła serca fanów Trójki. Była bowiem pożegnaniem dwóch dziennikarzy, którzy opuszczają gmach przy Myśliwieckiej. Jak pisaliśmy, w październiku Artur Andrus oraz Robert Kantereit otrzymali od zarządu Polskiego Radia ultimatum: albo praca w Trójce, albo w TVN24. Andrus od kilkunastu lat jest współgospodarzem "Szkła kontaktowego" (obecny dyrektor Trójki Wiktor Świetlik jest współgospodarzem konkurencyjnego "W tyle wizji"). Z kolei Kantereit od kilku lat prowadzi też poranne "Wstajesz i wiesz" w TVN24. Wczoraj okazało się, że zarówno prowadzący "Akademię rozrywki", jak i gospodarz popołudniowego "Zapraszamy do Trójki" zdecydowali, że nie mogą pozostać w Polskim Radiu. – Odchodzę z ogromnym żalem, wiąże się to z dużymi emocjami – mówił Robert Kantereit portalowi wirtualnemedia.pl. Artur Andrus z kolei dzisiaj, choć nie poprowadził jak zwykle piątkowej "Akademii rozrywki", pojawił się krótko na zakończenie programu. Podziękował Natalii Grzeszczyk, z którą w ostatnim czasie współprowadził tę audycję, i podziękował słuchaczom. Mówiąc "do usłyszenia", przyznał, że nie wie, kiedy znów nastąpi ten moment, że słuchacze go usłyszą. Rano swoimi emocjami w związku z odejściem dwóch kolejnych dziennikarzy Trójki podzielił się Piotr Bukartyk. Link do nagrania tej piosenki zamieszczono na profilu "Ratujmy Trójkę" na Facebooku. – Ja tu gram rolę błazna. Tylko nie każdego króla stać na Stańczyka – mówił rok temu w wywiadzie dla naTemat Piotr Bukartyk, zaznaczając, że będzie grał przy Myśliwieckiej, póki może śpiewać to, co chce.,Tomasz Ławnicki