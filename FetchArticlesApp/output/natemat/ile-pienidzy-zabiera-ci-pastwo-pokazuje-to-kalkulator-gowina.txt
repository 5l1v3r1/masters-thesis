"Najwięcej Polaków zarabia dziś 1600 złotych miesięcznie na rękę. Faktycznie każdych z nich płaci co miesiąc ponad 1000 złotych w podatkach i składkach od wynagrodzenia!" - alarmuje Jarosław Gowin. Polityk właśnie uruchomił świetny projekt, który pokazuje o ile większą moglibyśmy mieć pensję, gdyby nie skomplikowany system podatkowy. Dostajesz 3 tysiące na rękę? Według Gowina mógłbyś mieć nawet o tysiąc więcej. Ile pieniędzy zabiera nam co miesiąc państwo? Ile mogłoby zostać w mojej kieszeni, gdyby nie składki i skomplikowane podatki? Takie pytania zadaje sobie wielu Polaków, a Jarosław Gowin postanowił na nie odpowiedzieć – za pomocą KalkulatoraGowina.pl. Zamysł strony jest prosty: wpisujemy naszą pensję i dowiadujemy się, ile tak naprawdę warta jest nasza praca i ile zabiera nam państwo. Do tego Gowin pokazuje, ile dodatkowo mogłoby zostać w naszych portfelach, gdyby wprowadzić jego reformy podatkowe. I tak przy średniej krajowej (nieco ponad 3800 zł) okazuje się, że państwo zabiera nam 41 proc. pensji. De facto zarabiamy 6470 zł i według kalkulatora, przy reformach Jarosława Gowina moglibyśmy dostawać aż o 1376 zł więcej. Dość dobrze pokazano ten mechanizm w spocie wypuszczonym przy okazji premiery kalkulatora. Tylko w jaki sposób w naszych kieszeniach miałoby zostawać aż tyle pieniędzy? Jak tłumaczy Polska Razem na stronie kalkulatora, partia Gowina chce "radykalnej zmiany polskiego systemu podatkowego". Jednocześnie partia Gowina zapewnia, że stopniowe wprowadzanie takiego systemu jest możliwe z punktu widzenia finansowania i nie oznacza dla państwa wielkich, doraźnych strat. Lidera Polski Razem można lubić lub nie, ale nie da się ukryć, że to jeden z najlepszych pomysłów kampanii wyborczej - choć mocno populistyczny i zdecydowanie lepiej sprawdziłby się przy wyborach do polskiego parlamentu. Ale i tak gratulacje dla Polski Razem, która przełamała schemat uderzania w przeciwników i pokazała coś naprawdę nie tylko ciekawego, ale i zupełnie nowego. Policzyliście już, ile moglibyście zaoszczędzić z Gowinem?,Michał Wąsowski"Najwięcej Polaków zarabia dziś 1600 złotych miesięcznie na rękę. Faktycznie każdych z nich płaci co miesiąc ponad 1000 złotych w podatkach i składkach od wynagrodzenia!" - alarmuje Jarosław Gowin. Polityk właśnie uruchomił świetny projekt, który pokazuje o ile większą moglibyśmy mieć pensję, gdyby nie skomplikowany system podatkowy. Dostajesz 3 tysiące na rękę? Według Gowina mógłbyś mieć nawet o tysiąc więcej. Ile pieniędzy zabiera nam co miesiąc państwo? Ile mogłoby zostać w mojej kieszeni, gdyby nie składki i skomplikowane podatki? Takie pytania zadaje sobie wielu Polaków, a Jarosław Gowin postanowił na nie odpowiedzieć – za pomocą KalkulatoraGowina.pl. Zamysł strony jest prosty: wpisujemy naszą pensję i dowiadujemy się, ile tak naprawdę warta jest nasza praca i ile zabiera nam państwo. Do tego Gowin pokazuje, ile dodatkowo mogłoby zostać w naszych portfelach, gdyby wprowadzić jego reformy podatkowe. I tak przy średniej krajowej (nieco ponad 3800 zł) okazuje się, że państwo zabiera nam 41 proc. pensji. De facto zarabiamy 6470 zł i według kalkulatora, przy reformach Jarosława Gowina moglibyśmy dostawać aż o 1376 zł więcej. Dość dobrze pokazano ten mechanizm w spocie wypuszczonym przy okazji premiery kalkulatora. Tylko w jaki sposób w naszych kieszeniach miałoby zostawać aż tyle pieniędzy? Jak tłumaczy Polska Razem na stronie kalkulatora, partia Gowina chce "radykalnej zmiany polskiego systemu podatkowego". Jednocześnie partia Gowina zapewnia, że stopniowe wprowadzanie takiego systemu jest możliwe z punktu widzenia finansowania i nie oznacza dla państwa wielkich, doraźnych strat. Lidera Polski Razem można lubić lub nie, ale nie da się ukryć, że to jeden z najlepszych pomysłów kampanii wyborczej - choć mocno populistyczny i zdecydowanie lepiej sprawdziłby się przy wyborach do polskiego parlamentu. Ale i tak gratulacje dla Polski Razem, która przełamała schemat uderzania w przeciwników i pokazała coś naprawdę nie tylko ciekawego, ale i zupełnie nowego. Policzyliście już, ile moglibyście zaoszczędzić z Gowinem?,Michał Wąsowski