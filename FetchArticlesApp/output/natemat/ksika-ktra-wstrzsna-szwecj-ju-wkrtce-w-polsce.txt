Od paru miesięcy tłumaczę trylogię szwedzkiego pisarza, Jonasa Gardella, która w Szwecji zebrała niezliczoną ilość nagród i wzbudziła zachwyt krytyków, a poza tym bije rekordy sprzedaży. To powieść o "miłości w czasach zarazy", która przedstawia historię grupy sztokholmskich gejów w obliczu szalejącej w latach osiemdziesiątych epidemii AIDS. Trylogia Gardella ukaże się w Polsce na początku przyszłego roku, więc nie zdradzę jeszcze wszystkich szczegółów, ani nawet polskiego tytułu tej książki, ale napiszę o niej choć parę słów, żeby wzbudzić należne jej zainteresowanie czytelników. Rasmus pochodzi z małej miejscowości w Varmlandii, to wychuchany jedynak, który przez całe dzieciństwo czuł się odmieńcem i był prześladowany przez swoich rówieśników. Zaraz po maturze przyjeżdża do Sztokholmu pod pretekstem rozpoczęcia studiów, ale tak naprawdę po to, by rzucić się w wir wyzwolonego, miejskiego życia i odkryć swoją seksualność. Jest przystojny, otwarty i głodny wrażeń. Szybko znajduje niezwykle barwną grupę homoseksualnych przyjaciół, którzy stają się dla niego zastępczą rodziną. Przez krótki czas cieszy się nieznającym żadnych ograniczeń życiem, które jest zarazem wspaniałe i straszne. Podczas gejowskiej wigilii zorganizowanej, jak co roku przez Paula ("najzabawniejszej i najbardziej złośliwej cioty, jaką kiedykolwiek stworzył Bóg”) Rasmus spotyka Benjamina, miłość swojego życia. Benjamin pochodzi z konserwatywnej i ortodoksyjnie religijnej rodziny Świadków Jehowy, został wychowany w przekonaniu, że wszystko, co pochodzi od ciała jest grzeszne. Rasmus i Benjamin zostają parą, jednak ich nie do końca beztroskie szczęście nie trwa zbyt długo, bo gazety zaczynają właśnie pisać o tajemniczej chorobie homoseksualistów. Wkrótce młodzi mężczyźni znajdą się w samym sercu epidemii AIDS... Co dalej, dowiecie się już wkrótce. Książka Gardella w moim tłumaczeniu ukaże się nakładem wydawnictwa W.A.B.,Katarzyna TubylewiczOd paru miesięcy tłumaczę trylogię szwedzkiego pisarza, Jonasa Gardella, która w Szwecji zebrała niezliczoną ilość nagród i wzbudziła zachwyt krytyków, a poza tym bije rekordy sprzedaży. To powieść o "miłości w czasach zarazy", która przedstawia historię grupy sztokholmskich gejów w obliczu szalejącej w latach osiemdziesiątych epidemii AIDS. Trylogia Gardella ukaże się w Polsce na początku przyszłego roku, więc nie zdradzę jeszcze wszystkich szczegółów, ani nawet polskiego tytułu tej książki, ale napiszę o niej choć parę słów, żeby wzbudzić należne jej zainteresowanie czytelników. Rasmus pochodzi z małej miejscowości w Varmlandii, to wychuchany jedynak, który przez całe dzieciństwo czuł się odmieńcem i był prześladowany przez swoich rówieśników. Zaraz po maturze przyjeżdża do Sztokholmu pod pretekstem rozpoczęcia studiów, ale tak naprawdę po to, by rzucić się w wir wyzwolonego, miejskiego życia i odkryć swoją seksualność. Jest przystojny, otwarty i głodny wrażeń. Szybko znajduje niezwykle barwną grupę homoseksualnych przyjaciół, którzy stają się dla niego zastępczą rodziną. Przez krótki czas cieszy się nieznającym żadnych ograniczeń życiem, które jest zarazem wspaniałe i straszne. Podczas gejowskiej wigilii zorganizowanej, jak co roku przez Paula ("najzabawniejszej i najbardziej złośliwej cioty, jaką kiedykolwiek stworzył Bóg”) Rasmus spotyka Benjamina, miłość swojego życia. Benjamin pochodzi z konserwatywnej i ortodoksyjnie religijnej rodziny Świadków Jehowy, został wychowany w przekonaniu, że wszystko, co pochodzi od ciała jest grzeszne. Rasmus i Benjamin zostają parą, jednak ich nie do końca beztroskie szczęście nie trwa zbyt długo, bo gazety zaczynają właśnie pisać o tajemniczej chorobie homoseksualistów. Wkrótce młodzi mężczyźni znajdą się w samym sercu epidemii AIDS... Co dalej, dowiecie się już wkrótce. Książka Gardella w moim tłumaczeniu ukaże się nakładem wydawnictwa W.A.B.,Katarzyna Tubylewicz