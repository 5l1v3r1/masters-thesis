Wielbiciele Alfy Romeo Giulietty powinni już przygotowywać się do odwiedzenia salonów swojej ulubionej marki. Wszystko dlatego, że do sprzedaży w Polsce została wprowadzona Alfa Romeo Giulietta Veloce. Szybka Julka (Veloce – szybka) będzie w naszym kraju dostępna jedynie w ilości dwustu egzemplarzy. Co takiego posiada Szybka Julka, że wielbiciele Alfy Romeo powinni się nią zainteresować? Auto jest wykończone w oryginalny sposób i bardzo dobrze wyposażone. Szybka Julka będzie posiadać reflektory o ciemnym wykończeniu, obudowy lusterek w kolorze tytanowym, logotypy „Veloce”, chromowane klamki i siedemnastocalowe obręcze manualne. Na uwagę zasługuje także specjalne wykończenie wnętrza pojazdu. Fotele auta są obite czarno czerwoną tapicerką Competizione z kontrastowymi przeszyciami, kierownica za to jest wykończona skórą z czerwonymi przeszyciami. Zobacz także: Czy jesteś wielbicielem seriali? Oprócz tego we wnętrzu znajdą się tytanowe wykończenia takich elementów jak tunel środkowy, nakładki na drzwi czy centralny część deski rozdzielczej. Auto będzie wyposażone między innymi w klimatyzację manualną, system ESP, przednie i tylne światła LED, system start stop, sześć poduszek powietrznych, system Alfa DNA (system kontroli dynamiki pojazdu) i wyświetlacz multifunkcyjny Matrix z komputerem podróżnym. Auto będzie posiadać także mechanizm różnicowy Alfa Q2, który poprawia przekazywanie momentu obrotowego do kół, przez co znacząco poprawia zachowanie auta na zakrętach albo w warunkach niedostatecznej przyczepności. Przyszli właściciele Szybkiej Julki będą mogli wybierać pomiędzy trzema silnikami: benzynowym 1.4TB MultiAir o mocy 120KM i silnikami wysokoprężnymi JTDM: 1.6 o mocy 105KM i 2.0l o mocy 140KM. Ceny auta rozpoczynać się będą od 75900 zł (w wersji 1.4TB). Określenie Veloce producent zastosował po raz pierwszy w 1956 roku jako przydomek ówcześnie produkowanej Giuletty. Zobacz także: Tak się kupuje auto przy pomocy szwagra!,Michał Lisiak