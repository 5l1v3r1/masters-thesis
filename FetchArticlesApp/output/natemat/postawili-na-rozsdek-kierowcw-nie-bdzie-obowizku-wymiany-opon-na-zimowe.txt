Kilka dni temu w sieci pojawiły się informacje o planach związanych z obowiązkiem wymiany opon na zimowe wraz z początkiem listopada. Dyskutowali nawet o tym posłowie z parlamentarnego zespołu ds. bezpieczeństwa ruchu drogowego. Temat obowiązku wymiany opon przewija się w opinii publicznej wraz ze wzmożonym ruchem w zakładach wulkanizacyjnych. Specjaliści zajmujący się tego typu usługami jak mantrę powtarzają o różnicach związanych z jazdą na oponach letnich, a zimowych, przeciwnicy uparcie twierdzą, że tak naprawdę, jeśli nie wiadomo o co chodzi, to chodzi o pieniądze, a tutaj konkretnie o zyski producentów. A obowiązku nie będzie Ministerstwo Transportu jest sceptyczne wobec obowiązkowej wymiany opon letnich na zimowe. Decyzja powinna zależeć od zdrowego rozsądku kierowcy – uzasadnili urzędnicy. W ubiegłym roku posłowie z parlamentarnego zespołu ds. bezpieczeństwa ruchu drogowego zaproponowali, by wprowadzić obowiązkową wymianę opon na zimowe. Politycy planowali wprowadzić obowiązek zmiany ogumienia w okresie od 1 listopada do 31 marca. Za brak opon zimowych na kołach w tym czasie, kierowcy mieli być karani mandatem wysokości aż 500 złotych! 92 proc. kierowców deklaruje, że jeździ na oponach letnich latem, a zimowych zimą - poinformował Polski Związek Przemysłu Oponiarskiego (PZPO). Z danych PZPO, który reprezentuje przemysł oponiarski wynika, że w Polsce obecnie działa dziewięciu producentów opon. Branża ta bezpośrednio zatrudnia 10 tys. pracowników w czterech fabrykach i firmach handlowych, wytwarzających opony na eksport i rynek wewnętrzny. Dziennie produkowanych jest 100 tys. sztuk opon. W zachodniej Europie obowiązek W wielu krajach zachodniej Europy, kierowcy mają obowiązek jeździć zimą na oponach zimowych. Tak jest między innymi w Czechach, Finlandii, Luksemburgu, Niemczech, czy Rumunii. Co ciekawe, nie ma takiego obowiązku w Norwegii. Szacuje się, że ryzyko wypadków drogowych i kolizji jest 6 razy większe w zimie niż w lecie. Ponadto, droga hamowania pojazdu na mokrej powierzchni przy oponach zimowych jest 20% krótsza niż przy oponach letnich.,Dariusz Brzezicki