Każdy start na Narodowym to dla mnie ogromne przeżycie. Miejsce ma niesamowity klimat. Tym razem brałem udział w Memoriale Kamili Skolimowskiej. Oklaskiwało nas ponad 18 tysięcy kibiców. Miałem okazję rywalizować z najlepszymi skoczkami wzwyż bez podziału na pełnosprawnych i niepełnosprawnych. Mój wynik 214 cm jest bardzo dobrym prognostykiem przed mistrzostwami świata w Katarze, ale nie dał mi niestety dobrej pozycji w klasyfikacji. Zająłem czwarte (w tym przypadku ostatnie) miejsce. Na podium znalazło się naprawdę znakomite grono - Bohdan Bondarenko, Donald Thomas i Sylwester Bednarek.,Maciej Lepiato