„Poniedziałek. Moskwa. Opanowaliśmy na lotnisku iła z pasażerami. Żądamy miliona dolarów i lotu do Meksyku". "Wtorek. Wciąż czekamy na reakcję władz. Napiliśmy się z pilotami. Pasażerowie wyciągnęli zapasy; napiliśmy się z pasażerami. Środa. Przyjechał mediator. Z wódką. Napiliśmy się z mediatorem, z pilotami i z pasażerami. Mediator prosił, żebyśmy wypuścili połowę pasażerów. Wypuściliśmy, a co tam. Czwartek. Pasażerowie wrócili z zapasami wódki. Bal do rana. Wypuściliśmy drugą połowę pasażerów. I pilotów. Piątek. Wypuszczeni wrócili z gorzałą. Przyprowadzili masę znajomych. Znów impreza do rana. Sobota. Do samolotu wpadł SPECNAZ. Oczywiście z wódką. Niedziela. Od wczoraj nieprzerwana feta. Do iła pakują nam się coraz to nowe służby, milicjanci, strażacy, jacyś desantowcy: wszyscy pijani. Poniedziałek. Już nie mamy sił. Chcemy się poddać i uwolnić samolot. SPECNAZ się nie zgadza. Do pilotów zwalają nam się rodziny, gdzieś aż spod Władywostoku. Z wódką. Wtorek. Pertraktujemy. Pasażerowie zgodzili się nas wypuścić, jeśli załatwimy więcej wódki”.,Maciej Cisło