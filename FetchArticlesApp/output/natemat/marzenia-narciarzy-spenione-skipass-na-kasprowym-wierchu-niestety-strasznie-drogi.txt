Wszystko wskazuje na to, że sprawa kolejek na Kasprowym Wierchu zostanie niedługo rozwiązana. Pojawi się tam długo oczekiwany skipass. Niestety za tydzień jazdy zapłacimy dokładnie tyle samo, co w europejskim kurorcie narciarskim. Różnica polega jednak na tym, że we Włoskim Livigno możemy korzystać ze 140 km tras, a na Kasprowym jedynie z... 12 km. Rok 2013 rokiem zmian dla narciarzy. Kolejkę na Kasprowy Wierch przejęły Polskie Koleje Górskie. Zamiast dotychczasowych pojedynczych biletów wprowadzono skipass. Cena za jeden dzień jazdy wynosi teraz 135zł. Podwyższeniu uległy także ceny wjazdów na wyciągach krzesełkowych. Z 6 i 8 złotych kwotę podniesiono aż do 20 zł – donosi Sport.pl. O wprowadzeniu skipassu Polacy marzyli od lat. Umożliwia on bowiem korzystanie do woli zarówno z kolei linowej, jak i z wyciągów krzesełkowych. Jeździmy więc gdzie i chcemy i kiedy chcemy. Brzmi dobrze, jednak w praktyce nie będzie wcale tak kolorowo. Nawet przy założeniu, że będziemy jeździć w wysokim sezonie, a na stokach nie będzie wielu ludzi (co w Polsce się raczej nie zdarza), biorąc pod uwagę przepustowość polskich kolejek, zapłacimy dużo więcej niż płaciliśmy przed rokiem.,Sandra Fizia