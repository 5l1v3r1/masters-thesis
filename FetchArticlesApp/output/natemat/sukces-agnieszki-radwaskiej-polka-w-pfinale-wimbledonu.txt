Agnieszka Radwańska - nasza najlepsza tenisistka, niegdysiejsza finalistka Wimbledonu, może niebawem ponownie stanąć przed szansą wygrania najbardziej prestiżowego turnieju tenisowego na świecie. Właśnie pokonała Amerykankę Madison Keys i awansowała do półfinału. Krakowianka, rozstawiona z numerem 13., pokonała Keys (21) w trzech setach: 7-6 (7:3), 3-6, 6-3. Mecz trwał prawie dwie godziny, rywalka Radwańskiej imponował serwisem (w asach wygrała aż 40 do 1), zanotowała jednak o wiele więcej niewymuszonych błędów. Kolejną rywalką "Isi" na trawiastych kortach Wimbledonu będzie Hiszpanka Gabriela Muguruza (turniejowa "20"), która pokonała wcześniej Szwajcarkę Timeę Bacszinszky. To będzie czwarty w karierze polskiej tenisistki wielkoszlemowy półfinał - trzeci na wimbledońskiej trawie. Do tej pory Radwańska rywalizowała z Muguruzą czterokrotnie - dwa razy z sukcesem. Teraz ma być faworytką, jest spora szansa na finał!,Waldemar Kowalski