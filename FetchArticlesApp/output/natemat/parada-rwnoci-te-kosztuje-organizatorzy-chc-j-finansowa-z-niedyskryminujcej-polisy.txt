11 czerwca odbędzie się kolejna Parada Równości. Jej organizatorzy ponownie liczą na tysiące uczestników, ale już teraz potrzebują ich wsparcia. Chodzi o pieniądze, których źródłem są m.in. równościowe ubezpieczenia na życie. – Chcesz wesprzeć tegoroczną Paradę Równości? Zastanawiasz się jak? Możesz to zrobić, chociażby wykupując polisę ubezpieczeniową – czytamy na fanpage'u Kampanii Przeciw Homofobii. Polisa jest niedyskryminująca, a to znaczy, że prowizja z niej trafia do Fundacji Wolontariat Równości. Ubezpieczenie promują m.in. Krystian Legierski i Anna Grodzka. Ma jako pierwsze w Polsce łączyć kwestię ochrony i wspierania walki o równość. Ofertę współtworzy firma ProBrokrer Outsourcing. Całość budzi jednak wątpliwości. – Co jeszcze ciekawego wymyślicie, żeby dobrać się do portfeli ludzi i finansować działania, które i tak przynoszą niewielkie rezultaty? – brzmiało pytanie jednego z internautów pod wpisem na fanpage'u KPH. Dowodem jest fakt, że nasze prawo nie uznaje związków partnerskich. Zdaniem komentujących, ubezpieczyciel nie może stać ponad nim. Pojawiły się także zarzuty, że Fundacja Wolontariat Równości, stojąca za Paradą przywłaszczy sobie pieniądze uzyskane z polisy. – Moim zdaniem powstała tylko po to, aby pan prezes, czy inny organizator miał co włożyć do kieszeni – ktoś stwierdził. A niewiele w tym prawdy. Prawdą jest to, że 11 czerwca Parada Równości przejdzie ulicami stolicy - i zapewne wzbudzi wiele emocji, tak jak teraz sprawa jej finansowania. Być może jednak w przyszłości, wywoła ona poruszenie podobne do tego, którego autorstwa jest Jurek Owsiak.,Karolina Błaszkiewicz