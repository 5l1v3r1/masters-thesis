Były kandydat Ruchu Narodowego na prezydenta Marian Kowalski zaatakował prawicowego publicystę Rafała Ziemkiewicza. – Rafał Ziemkiewicz robi bardzo złą, krecią robotą – stwierdził Kowalski. W najnowszym odcinku internetowego programu" Marian Kowalski & Paweł Chojecki" (youtube'owy kanał "Idź pod prąd") Kowalski wyciąga działo przeciwko Rafałowi Ziemkiewiczowi. Zarzuca prawicowemu publicyście m.in. niestałość w kwestii sympatii politycznych. I w nagraniu tłumaczy, dlaczego Ziemkiewicz mu podpadł. Następnie towarzyszący mu Paweł Chojecki dorzucił, że Ziemkiewicz współpracuje z "eurolewactwem". – Ci lewaccy katolicy, np. uniwersytet katolicki w Hiszpanii, wykłada, jaka to Polska była faszystowska, jaką była dyktaturą za czasów Piłsudskiego, zrównuje go z Hitlerem. Co robi Ziemkiewicz z (Marcinem Rolą – red.) Rolą w Polsce? Dokładnie to samo – uznał Chojecki. Do tego wywodu na Twitterze odniósł się Rafał Ziemkiewicz. "Ohohoho... :)" – skwitował krótko publicysta.,Daria Różańska