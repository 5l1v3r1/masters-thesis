W obronie Jacka Kurskiego niespodziewanie stanęła dziennikarka "Gazety Wyborczej". "Ten, kto tłumaczy kiboli, którzy napadli na Jacka Kurskiego, chyba upadł na głowę. Bandyci to bandyci. Niezależnie od tego kogo atakują" – napisała Dominika Wielowieyska. Tylko że to trochę nie tak. Jacek Kurski doskonale wiedział, co robi. I zdawał sobie sprawę, na co się naraża – takie wnioski płyną z rozmów z kibicami. – Facet lubi prowokować, no to się zabawił w swoim stylu. Ostro przegiął. Naprawdę, powinien się cieszyć, że to się tylko tak skończyło – mówi mi Michał, fan Legii od dziecka. – On nie wypadł sroce spod ogona, na mecze chodzi od dawna i wie, jakie reguły obowiązują na stadionie. Wczoraj Kurski złamał wiele świętych zasad – dodaje Paweł, który stołecznej drużynie kibicuje od zawsze, bywalec zarówno sektorów Ultras, jak i VIP, a zatem znający rewiry, gdzie wczoraj doszło do incydentu. Jacek Kurski przegiął i wiedzą o tym kibice z całej Polski. Choćby dlatego, że żaden kibic legalnie nie wszedłby na stadion z flagą na takim drzewcu, jaki posiadał prezes TVP. Zwykłych kibiców ochrona z czymś takim by nie przepuściła. A poza tym, musiał sobie zdawać sprawę, jaką wywoła reakcję, gdy wyciągnie tę flagę. Przy czym – jeśli w stronę Jacka Kurskiego poleciały kubki, jeśli rzeczywiście został on opluty, jeśli naprawdę ktoś chciał dokonać na nim linczu, to rzecz jasna nie osoby znajdujące się w sektorze VIP-ów, a kibice z sąsiedniego sektora, obok którego Kurski wymachiwał flagą Lechii. Ale właśnie: "jeśli". Bo w relacjach z tego zdarzenia jest sporo sprzeczności. Z relacji świadków (i kibiców, i dziennikarzy) wynika, iż "prezes TVP został opluty i wygwizdany; obrzucono go plastikowymi kubeczkami, a towarzyszące mu osoby zostały oblane piwem". Przy czym sam Kurski w rozmowie z portalem wirtualnemedia.pl zaprzecza temu, co widać na filmach i zdjęciach. Zapewnia, że flagę Lechii Gdańsk wyciągnął sektorze przeznaczonym dla kibiców drużyny gości. Dementuje jednocześnie informacje, iż na stadionie zrobiło się niebezpiecznie. – Zdecydowanie zaprzeczam, jakoby miało dojść do linczu czy rzucania przedmiotami. Było tylko kilka wrogich okrzyków – relacjonuje. Ów "zew kibica" Jacek Kurski poczuł w nerwowym momencie – gdy okazało się, że Lechia zajmie czwarte miejsce w Ekstraklasie, a zatem nie wystąpi w europejskich pucharach. Tak on sam opowiada o tym, co się stało, nie skarżąc się na zachowanie kibiców Legii. – Prezes Kurski złamał określone zasady, jakie obowiązują na stadionach i na pewno zdaje sobie z tego sprawę. Przecież Lechii Gdańsk kibicuje od lat, chodzi na mecze i wie, jakiego "wyczynu" dokonał – podsumowuje kibic Legii. I fani warszawskiej drużyny raczej mu tego nie zapomną.,Tomasz ŁawnickiW obronie Jacka Kurskiego niespodziewanie stanęła dziennikarka "Gazety Wyborczej". "Ten, kto tłumaczy kiboli, którzy napadli na Jacka Kurskiego, chyba upadł na głowę. Bandyci to bandyci. Niezależnie od tego kogo atakują" – napisała Dominika Wielowieyska. Tylko że to trochę nie tak. Jacek Kurski doskonale wiedział, co robi. I zdawał sobie sprawę, na co się naraża – takie wnioski płyną z rozmów z kibicami. – Facet lubi prowokować, no to się zabawił w swoim stylu. Ostro przegiął. Naprawdę, powinien się cieszyć, że to się tylko tak skończyło – mówi mi Michał, fan Legii od dziecka. – On nie wypadł sroce spod ogona, na mecze chodzi od dawna i wie, jakie reguły obowiązują na stadionie. Wczoraj Kurski złamał wiele świętych zasad – dodaje Paweł, który stołecznej drużynie kibicuje od zawsze, bywalec zarówno sektorów Ultras, jak i VIP, a zatem znający rewiry, gdzie wczoraj doszło do incydentu. Jacek Kurski przegiął i wiedzą o tym kibice z całej Polski. Choćby dlatego, że żaden kibic legalnie nie wszedłby na stadion z flagą na takim drzewcu, jaki posiadał prezes TVP. Zwykłych kibiców ochrona z czymś takim by nie przepuściła. A poza tym, musiał sobie zdawać sprawę, jaką wywoła reakcję, gdy wyciągnie tę flagę. Przy czym – jeśli w stronę Jacka Kurskiego poleciały kubki, jeśli rzeczywiście został on opluty, jeśli naprawdę ktoś chciał dokonać na nim linczu, to rzecz jasna nie osoby znajdujące się w sektorze VIP-ów, a kibice z sąsiedniego sektora, obok którego Kurski wymachiwał flagą Lechii. Ale właśnie: "jeśli". Bo w relacjach z tego zdarzenia jest sporo sprzeczności. Z relacji świadków (i kibiców, i dziennikarzy) wynika, iż "prezes TVP został opluty i wygwizdany; obrzucono go plastikowymi kubeczkami, a towarzyszące mu osoby zostały oblane piwem". Przy czym sam Kurski w rozmowie z portalem wirtualnemedia.pl zaprzecza temu, co widać na filmach i zdjęciach. Zapewnia, że flagę Lechii Gdańsk wyciągnął sektorze przeznaczonym dla kibiców drużyny gości. Dementuje jednocześnie informacje, iż na stadionie zrobiło się niebezpiecznie. – Zdecydowanie zaprzeczam, jakoby miało dojść do linczu czy rzucania przedmiotami. Było tylko kilka wrogich okrzyków – relacjonuje. Ów "zew kibica" Jacek Kurski poczuł w nerwowym momencie – gdy okazało się, że Lechia zajmie czwarte miejsce w Ekstraklasie, a zatem nie wystąpi w europejskich pucharach. Tak on sam opowiada o tym, co się stało, nie skarżąc się na zachowanie kibiców Legii. – Prezes Kurski złamał określone zasady, jakie obowiązują na stadionach i na pewno zdaje sobie z tego sprawę. Przecież Lechii Gdańsk kibicuje od lat, chodzi na mecze i wie, jakiego "wyczynu" dokonał – podsumowuje kibic Legii. I fani warszawskiej drużyny raczej mu tego nie zapomną.,Tomasz Ławnicki