Jedna z najbardziej lubianych polskich sportsmenek świętuje swój sukces. Na jej profilu pięć tysięcy fanów "zalajkowało" pozdrowienia z Londynu. Tymczasem kolejną niesamowitą niespodziankę sprawił oszczepnik Marcin Krukowski. Joanna Jóźwik jak zwykle uśmiechem pozdrowiła swoich fanów. Zapewniła, że dziś wykonała swoją pracę. Dostała się do półfinału lekkoatletycznych mistrzostw świata w Londynie. W swoim biegu ścigała się z Caster Semenyą. Polka zaatakowała dopiero na ostatnich 50 metrach. Była trzecia, wystarczyło na awans. Do półfinału awansowała też inna Polka, Angelika Cichocka. Natomiast o sportowej niespodziance można mówić w rzucie oszczepem. Marcin Krukowski rzucił 83.84 metra. Dostał się do finału. Jak podaje Athletics News to najlepszy wynik polskiego oszczepnika w historii mistrzostw świata.,Włodzimierz Szczepański