W Archidiecezji Warszawskiej właśnie rozpoczęły się przygotowania do peregrynacji obrazu Matki Boskiej Częstochowskiej. Co to dokładnie oznacza? Kopia obrazu Panny Jasnogórskiej w specjalnie przygotowanym samochodzie-kaplicy wędruje po kościołach diecezjalnych. Sami księża zaznaczają, jest to jedna z najważniejszych wydarzeń w życiu parafialnym. Dlatego wierni przez dziewięć miesięcy przygotowują się do peregrynacji. O co dokładnie chodzi? Na Wikipedii możemy przeczytać, że peregrynacja to uroczyste przewożenie lub przenoszenie w celach kultowych relikwii, obrazów i innych przedmiotów kultu religijnego. W tym przypadku chodzi o kopię obrazu Matki Boskiej Częstochowskiej, która od 1985 roku pielgrzymuje po polskich parafiach. Ostatnio obraz zaczął swoją peregrynację po diecezji ełckiej, a w czerwcu ma trafić do archidiecezji warszawskiej. Obraz, który obecnie peregrynuje po kraju, został namalowany w 1957 roku przez Leonarda Torwirta. Powstał on na zlecenie prymasa Stefana Wyszyńskiego, który go zawiózł do Rzymu, by go poświęcić. Następnie dokonano symbolicznego „pocałunku” obu obrazów, dzięki czemu kopia nabyła te same moce, co oryginał. – Przygotowania zaczęliśmy od dziewięciomiesięcznej nowenny. A na sam koniec w parafii mieliśmy trzydniowe rekolekcje. Jednak wiem, że w innych kościołach trwały tygodnie misyjne. To po prostu zależy od parafii – opowiada ksiądz kanonik Krzysztof Krupiński z parafii Św. Wojciecha Biskupa i Męczennika w Suwałkach, który w minionym tygodniu gościł cudowny obraz. Jednak przygotowania duchowe nie wystarczą. Oprócz tego parafie muszą odpowiednio wyglądać do wizyty obrazu Panny Jasnogórskiej. Ojcowie paulini przygotowali nawet specjalny poradnik, tak by lepiej wystroić kościoły. Na stronach informujący o peregrynacji możemy przeczytać, że „należy unikać tandetnych sznurków i plastikowych proporczyków oraz papieroplastyki. Najładniej prezentują się flagi, bramy powitalne, znicze wokół kościoła i przy drodze prowadzącej do kościoła”. Jednak najważniejszą rzeczą na czas peregrynacji jest tron dla obrazu. Jeżeli kościół jest zbyt mały, aby pomieścić wiernych, to parafie muszą przygotować ołtarze polowe tak, aby każdy mógł zobaczyć obraz. Natomiast od wiernych wymaga się, aby na czas peregrynacji udekorowali swoje domy, i to nie tylko tych na trasie procesji. Tu też pojawiają się pewne rady: „w oknach najlepiej wystawić obrazy Matki Bożej, wywiesić flagę polską, maryjną lub papieską”. – To dla parafii ważny dzień. W końcu przyjeżdża do nas matka. Trzeba ją godnie powitać. Zwłaszcza, że to nie jest codzienne wydarzenie. Ostatni raz obraz Matki Boskiej Częstochowskiej gościł w naszej parafii bodajże w latach sześćdziesiątych. Tak więc dla każdego jest to wielkie przeżycie – opowiada ks Krupiński. Podczas trwania peregrynacji istnieje także regulamin przewożenia obrazu. Matce Boskiej Częstochowskiej zawsze musi towarzyszyć kustosz, który wywodzi się ze zgromadzenia ojców paulinów. Wyznacza go generał zakonu i zmienia się on co dwa tygodnie. Do jego zadań, prócz opieki nad obrazem należy prowadzenie samochodu-kaplicy, który doczekał się swojego fanpage'a na Facebooku. Kustosz także pilnuje, by obraz zgodnie z harmonogramem dotarł na czas z jednej parafii do drugiej. Na rozpoczęcie nawiedzenia parafii przez obraz powinna się zgromadzić cała parafia. Nabożeństwo powitalne rozpoczyna się 60 minut przed przyjazdem Matki Boskiej do kościoła. W tych uroczystościach bierze udział rekolekcjonista, który wcześniej przygotowywał parafian do peregrynacji, a także dziekan dekanatu oraz biskup diecezjalny. Podczas peregrynacji w parafii trwają różne czuwania, czy liturgie. Dla przykładu o godz 21 pierwszego dnia nawiedzenia odbywa się apel jasnogórski prowadzony przez rekolekcjonistę. Natomiast o godz. 24 odbywa się msza w intencji powołań. Uczestniczą w niej wszyscy duchowni i zakonnice, którzy pochodzą z danej parafii. Na wstępie tej mszy ksiądz proboszcz ma obowiązek wszystkich przedstawiać. Później trwa całonocne czuwanie. Zaś od rana trwają kolejne nabożeństwa. Na sam koniec peregrynacji w parafii odbywa się liturgia pożegnalna. Po niej ksiądz proboszcz wsiada wraz z kustoszem do samochodu-kaplicy i jadą z obrazem do kolejnej parafii. – Z tego obrazu spływa sama łaska. Parafianie sami mi mówili, że poczuli moc obrazu. Ci którzy żyli ze sobą skłóceni nagle się pogodzili. Byli też tacy, którzy przychodzili do mnie i mówili mi, że pod wpływem obrazu się nawrócili. Do tego zauważyłem ostatnio, że więcej wiernych pojawiało się w kościele – opowiada ks Krupiński. Na zakończenie peregrynacji w diecezji odbywa się uroczysta msza. Zaleca się, by uczestniczyli w niej wszyscy wierni. Następnie biskup diecezjalny pomaga w przewożeniu obrazu do następnej diecezji. Peregrynacja w archidiecezji warszawskiej rozpocznie się 14 czerwca 2014 roku. Dokładny plan, kiedy obraz nawiedzi daną parafię zostanie przedstawiony pod koniec października.,Antoni BohdanowiczW Archidiecezji Warszawskiej właśnie rozpoczęły się przygotowania do peregrynacji obrazu Matki Boskiej Częstochowskiej. Co to dokładnie oznacza? Kopia obrazu Panny Jasnogórskiej w specjalnie przygotowanym samochodzie-kaplicy wędruje po kościołach diecezjalnych. Sami księża zaznaczają, jest to jedna z najważniejszych wydarzeń w życiu parafialnym. Dlatego wierni przez dziewięć miesięcy przygotowują się do peregrynacji. O co dokładnie chodzi? Na Wikipedii możemy przeczytać, że peregrynacja to uroczyste przewożenie lub przenoszenie w celach kultowych relikwii, obrazów i innych przedmiotów kultu religijnego. W tym przypadku chodzi o kopię obrazu Matki Boskiej Częstochowskiej, która od 1985 roku pielgrzymuje po polskich parafiach. Ostatnio obraz zaczął swoją peregrynację po diecezji ełckiej, a w czerwcu ma trafić do archidiecezji warszawskiej. Obraz, który obecnie peregrynuje po kraju, został namalowany w 1957 roku przez Leonarda Torwirta. Powstał on na zlecenie prymasa Stefana Wyszyńskiego, który go zawiózł do Rzymu, by go poświęcić. Następnie dokonano symbolicznego „pocałunku” obu obrazów, dzięki czemu kopia nabyła te same moce, co oryginał. – Przygotowania zaczęliśmy od dziewięciomiesięcznej nowenny. A na sam koniec w parafii mieliśmy trzydniowe rekolekcje. Jednak wiem, że w innych kościołach trwały tygodnie misyjne. To po prostu zależy od parafii – opowiada ksiądz kanonik Krzysztof Krupiński z parafii Św. Wojciecha Biskupa i Męczennika w Suwałkach, który w minionym tygodniu gościł cudowny obraz. Jednak przygotowania duchowe nie wystarczą. Oprócz tego parafie muszą odpowiednio wyglądać do wizyty obrazu Panny Jasnogórskiej. Ojcowie paulini przygotowali nawet specjalny poradnik, tak by lepiej wystroić kościoły. Na stronach informujący o peregrynacji możemy przeczytać, że „należy unikać tandetnych sznurków i plastikowych proporczyków oraz papieroplastyki. Najładniej prezentują się flagi, bramy powitalne, znicze wokół kościoła i przy drodze prowadzącej do kościoła”. Jednak najważniejszą rzeczą na czas peregrynacji jest tron dla obrazu. Jeżeli kościół jest zbyt mały, aby pomieścić wiernych, to parafie muszą przygotować ołtarze polowe tak, aby każdy mógł zobaczyć obraz. Natomiast od wiernych wymaga się, aby na czas peregrynacji udekorowali swoje domy, i to nie tylko tych na trasie procesji. Tu też pojawiają się pewne rady: „w oknach najlepiej wystawić obrazy Matki Bożej, wywiesić flagę polską, maryjną lub papieską”. – To dla parafii ważny dzień. W końcu przyjeżdża do nas matka. Trzeba ją godnie powitać. Zwłaszcza, że to nie jest codzienne wydarzenie. Ostatni raz obraz Matki Boskiej Częstochowskiej gościł w naszej parafii bodajże w latach sześćdziesiątych. Tak więc dla każdego jest to wielkie przeżycie – opowiada ks Krupiński. Podczas trwania peregrynacji istnieje także regulamin przewożenia obrazu. Matce Boskiej Częstochowskiej zawsze musi towarzyszyć kustosz, który wywodzi się ze zgromadzenia ojców paulinów. Wyznacza go generał zakonu i zmienia się on co dwa tygodnie. Do jego zadań, prócz opieki nad obrazem należy prowadzenie samochodu-kaplicy, który doczekał się swojego fanpage'a na Facebooku. Kustosz także pilnuje, by obraz zgodnie z harmonogramem dotarł na czas z jednej parafii do drugiej. Na rozpoczęcie nawiedzenia parafii przez obraz powinna się zgromadzić cała parafia. Nabożeństwo powitalne rozpoczyna się 60 minut przed przyjazdem Matki Boskiej do kościoła. W tych uroczystościach bierze udział rekolekcjonista, który wcześniej przygotowywał parafian do peregrynacji, a także dziekan dekanatu oraz biskup diecezjalny. Podczas peregrynacji w parafii trwają różne czuwania, czy liturgie. Dla przykładu o godz 21 pierwszego dnia nawiedzenia odbywa się apel jasnogórski prowadzony przez rekolekcjonistę. Natomiast o godz. 24 odbywa się msza w intencji powołań. Uczestniczą w niej wszyscy duchowni i zakonnice, którzy pochodzą z danej parafii. Na wstępie tej mszy ksiądz proboszcz ma obowiązek wszystkich przedstawiać. Później trwa całonocne czuwanie. Zaś od rana trwają kolejne nabożeństwa. Na sam koniec peregrynacji w parafii odbywa się liturgia pożegnalna. Po niej ksiądz proboszcz wsiada wraz z kustoszem do samochodu-kaplicy i jadą z obrazem do kolejnej parafii. – Z tego obrazu spływa sama łaska. Parafianie sami mi mówili, że poczuli moc obrazu. Ci którzy żyli ze sobą skłóceni nagle się pogodzili. Byli też tacy, którzy przychodzili do mnie i mówili mi, że pod wpływem obrazu się nawrócili. Do tego zauważyłem ostatnio, że więcej wiernych pojawiało się w kościele – opowiada ks Krupiński. Na zakończenie peregrynacji w diecezji odbywa się uroczysta msza. Zaleca się, by uczestniczyli w niej wszyscy wierni. Następnie biskup diecezjalny pomaga w przewożeniu obrazu do następnej diecezji. Peregrynacja w archidiecezji warszawskiej rozpocznie się 14 czerwca 2014 roku. Dokładny plan, kiedy obraz nawiedzi daną parafię zostanie przedstawiony pod koniec października.,Antoni Bohdanowicz