Tanishq Abraham to kolejne dziecko-geniusz, którego sukces obiegł lotem błyskawicy światowe media. Wybitny uczeń, mając zaledwie 12 lat, otrzymał propozycję studiowania na dwóch amerykańskich uniwersytetach. Dziedziną, w której pragnie zostać specjalistą, jest biotechnologia. Genialnego chłopca, który zakończył naukę w American River College, chcą przyjąć w swoje progi dwie uczelnie: University of California, Santa Cruz i University of California. W wywiadzie telewizyjnym przyszły student powiedział, że ten sukces nie jest dla niego niczym nadzwyczajnym. Dodał, że cieszy się na myśl o kontynuacji nauki. W wolnym czasie Tanishq Abraham działa aktywnie na Twitterze i gra w gry komputerowe. Jego siostra, 10-letnia Tiara, też jest małym geniuszem i tak samo jak on należy do MENSA - międzynarodowego stowarzyszenia osób o IQ kwalifikującym do górnych 2 proc. populacji.,Dawid Wojtowicz