Poparcie Jana Pawła II wciąż mogłoby w łatwy sposób zagwarantować w Polsce zwycięstwo każdemu politykowi w każdych wyborach. Skoro jednak papież Polak nie może udzielić takowego poparcia bezpośrednio, kandydaci w wyborach prezydenckich chociaż o... podparcie się jego legendą. Po ten zabieg w Wielki Czwartek i 10. rocznicę śmierci Karola Wojtyły sięgnął zarówno prezydent Bronisław Komorowski, jak i konkurujący z nim o prezydenturę Andrzej Duda i Adam Jarubas. Walka o papieskie po(d)parcie – Staramy się w sposób radosny wracać do wspomnień z bolesnego wydarzenia, jakim była śmierć Jana Pawła II dziesięć lat temu – stwierdził w czwartek Bronisław Komorowski. Który o tym, jak bliskie były mu ideały forsowane przez Jana Pawła II miał okazję przypomnieć goszcząc u siebie stypendystów Centrum Myśli Jana Pawła II i Fundacji "Dzieło Nowego Tysiąclecia". – Stypendyści to żywy pomnik Jana Pawła II, wymierzony w przyszłość – mówił o swoich młodych gościach. Od przypomnienia pamięci o Janie Pawle II wyborczy Wielki Czwartek rozpoczął także Adam Jarubas reprezentujący w wyścigu o prezydenturę Polskie Stronnictwo Ludowe. Marszałek województwa świętokrzyskiego i wiceszef ludowców złożył kwiaty pod pomnikiem papieża Polaka i spotkał się z biskupem Płockim Piotrem Liberą, który w przeszłości był współorganizatorem papieskich pielgrzymek do Polski. Duda jak Wojtyła... Najmocniej Jana Pawła II w swojej kampanii postanowił wykorzystać jednak Andrzej Duda. Walce o zaprezentowanie się głęboko wierzącym wyborcom kandydat Prawa i Sprawiedliwości poświęcił w zasadzie cały kampanijny dzień i w Wielki Czwartek postanowił spędzić na podróży szlakiem miejsc kojarzących się z nieżyjącym od dekady Ojcem Świętym. Andrzej Duda był więc zarówno w Wadowicach, gdzie Karol Wojtyła przyszedł na świat, jak i Kalwarię Zebrzydowską, którą Jan Paweł II często odwiedzał najpierw jako młody człowiek, później biskup i kardynał, a także już w roli przywódcy Stolicy Apostolskiej. Małą fotorelację z każdego z tych miejsc na Twitterze robiła rozmodlonemu kandydatowi posłanka Beata Szydło.,Jakub Noch