Właściciele Manchesteru United długo nie kazali czekać na poznanie nazwiska nowego szkoleniowca. Od przyszłego sezonu "Czerwone Diabły" poprowadzi David Moyes. Ledwie wczoraj gruchnęła informacja o przejściu Alexa Fergusona na emeryturę, a już dzisiaj poznaliśmy nazwisko jego następcy. Nie będzie to Jose Mourinho, którego pozycja w Realu Madryt coraz bardziej się waha. Nie będzie to też legendarny piłkarz Ryan Giggs, którego nazwisko również nieśmiało przewijało się w mediach. Nowym trenerem Manchesteru United zgodnie z przewidywaniami został David Moyes, dotychczasowy trener angielskiego Evertonu. 50-letni Szkot podpisał z "Czerwonymi Diabłami" aż 6-letni kontrakt. O wszystkim – podobnie jak o rezygnacji Ferugsona – poinformowano na oficjalnej stronie klubu. Odchodzący na emeryturę Alex Ferguson jest zadowolony z wyboru swojego następcy i przekonuje, że to jedyna słuszna decyzja. Moyes prowadził Everton od 2002 roku, trzykrotnie wybierano go "Managerem Roku". Alex Ferguson trenował "Czerwone Diabły" od listopada 1986 roku. W 1999 roku za zdobycie potrójnej korony, czyli zwycięstwa w Mistrzostwach Anglii, Pucharze Anglii i Lidze Mistrzów, otrzymał od królowej Elżbiety II tytuł szlachecki. Sir Alex Ferguson tylko w Manchesterze United trzynastokrotnie zdobył mistrzostwo Anglii, pięć razy sięgał po Puchar Anglii, cztery razy po Puchar Ligi Angielskiej i dwukrotnie tryumfował w Lidze Mistrzów. Do tego dochodzą jeszcze dziesiątki innych tytułów, m.in. takie jak Superpuchar Europy, Puchar Interkontynentalny, Klubowe Mistrzostwa Świata.,Michał MańkowskiWłaściciele Manchesteru United długo nie kazali czekać na poznanie nazwiska nowego szkoleniowca. Od przyszłego sezonu "Czerwone Diabły" poprowadzi David Moyes. Ledwie wczoraj gruchnęła informacja o przejściu Alexa Fergusona na emeryturę, a już dzisiaj poznaliśmy nazwisko jego następcy. Nie będzie to Jose Mourinho, którego pozycja w Realu Madryt coraz bardziej się waha. Nie będzie to też legendarny piłkarz Ryan Giggs, którego nazwisko również nieśmiało przewijało się w mediach. Nowym trenerem Manchesteru United zgodnie z przewidywaniami został David Moyes, dotychczasowy trener angielskiego Evertonu. 50-letni Szkot podpisał z "Czerwonymi Diabłami" aż 6-letni kontrakt. O wszystkim – podobnie jak o rezygnacji Ferugsona – poinformowano na oficjalnej stronie klubu. Odchodzący na emeryturę Alex Ferguson jest zadowolony z wyboru swojego następcy i przekonuje, że to jedyna słuszna decyzja. Moyes prowadził Everton od 2002 roku, trzykrotnie wybierano go "Managerem Roku". Alex Ferguson trenował "Czerwone Diabły" od listopada 1986 roku. W 1999 roku za zdobycie potrójnej korony, czyli zwycięstwa w Mistrzostwach Anglii, Pucharze Anglii i Lidze Mistrzów, otrzymał od królowej Elżbiety II tytuł szlachecki. Sir Alex Ferguson tylko w Manchesterze United trzynastokrotnie zdobył mistrzostwo Anglii, pięć razy sięgał po Puchar Anglii, cztery razy po Puchar Ligi Angielskiej i dwukrotnie tryumfował w Lidze Mistrzów. Do tego dochodzą jeszcze dziesiątki innych tytułów, m.in. takie jak Superpuchar Europy, Puchar Interkontynentalny, Klubowe Mistrzostwa Świata.,Michał Mańkowski