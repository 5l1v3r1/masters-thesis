W zasadzie tylko jednym – PiS-em. Dla polskiego humanisty „pisostwo” jest rodzajem eteru, na gruncie którego rodzi się społeczne i polityczne zło. Tam, gdzie zachodni myśliciele jako źródła problemów współczesnych społeczeństw upatrują zagładę klimatyczną, rabunkową gospodarkę zasobami, alienację elit, nieadekwatność instrumentów politycznych i ustrojowych do zmieniającego się świata – polski humanista widzi tylko PiS wspierane owładniętymi resentymentem roszczeniowcami, którym się nie udało. Na tym paliwie daleko się już nie zajedzie. Polski humanista (inteligent), o ile w ogóle możemy jeszcze mówić o kimś takim, nie uświadamia sobie tego, co jego zachodni koledzy widzą już wyraźnie. Nie widzi, że rozpad znanego nam świata jest już najprawdopodobniej nieunikniony, nieznany jest jedynie rozmiar, główne źródło i sposób rozpadu. Nie dostrzega, że ruchy polityczne podobne PiS nie są przyczyną, a skutkiem bardziej elementarnych problemów. Wszystko to są rzeczy dość oczywiste, ale w debacie publicznej w Polsce całkowicie pomijane. Polska humanistyka jest zdefiniowana dokładnie przez to samo, co polska debata pod nieistniejącą już budką z piwem, to jest poprzez manichejski konflikt PO – PiS, w którym Kościół - jak się zakłada - trzyma z drugim z wymienionych plemion. Na ile poprawne to założenie, to można by dyskutować. Istnieją oczywiście mniej lub bardziej wyraźne różnice między humanistami z liberalnej (lewej?) i prawej strony barykady (tych należałoby określać raczej mianem zaangażowanej inteligencji, szanując ich uczucia para-religijne), ale – z punktu widzenia nauki – dadzą się one pominąć – zbudowane są bowiem na tym samym absurdalnym, nienaukowym (nawet na gruncie humanistyki) schemacie. Eter PiS-owski podmienia się tu po prostu eterem PO-owskim*. Przykłady można mnożyć, ale rzućmy okiem na cztery teksty. Dwa pierwsze to rozmowy z humanistami z Zachodu, dwa ostatnie z Polski: 1. , "Kultura Liberalna" 2. , "Wyborcza" 3. , Tygodnik "Przegląd" 4. , Tygodnik "Przegląd" Jeśli różnic nie widać gołym okiem, to warto wrócić choćby do Adama Michnika, intelektualisty cenionego przez autora bloga, pogrążonego w całości w micie założycielskim, czy może lepiej – micie 25 lat wolności. Polska od 400 lat nigdy nie była tak dobrze oceniania – twierdzi Michnik w programie "Tomasz Lis na żywo". Podobnie jak większość innych państw w Europie – chciałby się powiedzieć. Ani Adolf Hitler, ani Leopold II, czy nawet Napoleon, nie byli tak sympatycznymi i otwartymi przywódcami, jakimi Europa dysponuje dzisiaj. Jakość życia ostatnich 400 lat również była zdecydowanie gorsza, zarówno w Polsce, jak Europie. Wiem, stosuję nieżyczliwą interpretację. Również jakakolwiek krytyka wyalienowanej władzy, koszty jej funkcjonowania, racjonalność i pragmatyzm działań – jeśli dobrze oceniam poglądy Michnika – muszą ulec przed siłą mitu. Michnik martwi się, że polska jeszcze nie do końca stworzona demokracja może się przerodzić w autorytaryzm, na skutek działań „solidarnościowców” w sensie „Polski solidarnej”, nie dostrzegając oczywiście, że demokracja degeneruje się dziś sama z przyczyn praktycznie już niezależnych od nikogo. Po metody autorytarne sięgają dziś z chęcią demokracje rozwinięte i utrwalone. Degeneruje się za sprawą przyczyn, które wskazują choćby zmarły 1 stycznia Ulrich Beck, czy Stephen Holmes, a wraz z nimi pokaźna grupa myślicieli zachodnich. Dla polskiego humanisty całość problemów sprowadza się cały czas do akceptowalnego PO i nieakceptowalnego PiS (z naprawdę nielicznymi wyjątkami) i między innymi dlatego polska humanistyka (a wraz z nią publicystyka ważniejszych publicystów z obu stron barykady) to tylko jałowe mantry, modlitewne kołowrotki. Polska demokracja, Panie Adamie, jeżeli wolno mi tak powiedzieć, zdążyła się już stworzyć, bo 25 lat we współczesnym świecie to szmat czasu. Zdążyła jednak również umrzeć, szczególnie na poziomie samorządów, ale jej śmierć nie ma nic wspólnego z polskością. Umiera wraz ze śmiercią demokracji na całym świecie. A umiera dlatego, że to nie Polacy coś spieprzyli. To ludzkość spieprzyła wszystko niszcząc i grabiąc swój własny dom. Nie ma bazy, nie będzie nadbudowy. Chaos może jedynie narastać. W pięknych, gorzkich słowach opisują to naukowcy z obszaru wiedzy ścisłej spoza Polski. Perspektywa umierającego świata, wstyd i depresja w miejsce partykularnej przepychanki wyalienowanych, oderwanych od doświadczenia grup nazywanych tradycyjnie elitami. , BuzzFeed Jeśli nie chcemy traktować humanistyki jako ględzenia w karczmie, lepiej popatrzmy na kolegów z Zachodu. Chyba że stan upojenia różnymi formami eteru komuś wydaje się znośniejszy. Temu akurat nie można się dziwić. PS Polecam jeszcze prezentację prof. Davida Gruggsa, którego słowa wydały mi się szczególnie poruszające. _____________________ *Istnieje jeszcze trzeci rodzaj eteru rozmaicie wykorzystywany – to eter niezmodernizowanej katolickiej polskości. W niniejszym tekście jest on traktowany jako element eteru „pisowskiego”, przy czym jest to uproszczenie dokonane na potrzeby wpisu.,Andrzej GąsiorowskiW zasadzie tylko jednym – PiS-em. Dla polskiego humanisty „pisostwo” jest rodzajem eteru, na gruncie którego rodzi się społeczne i polityczne zło. Tam, gdzie zachodni myśliciele jako źródła problemów współczesnych społeczeństw upatrują zagładę klimatyczną, rabunkową gospodarkę zasobami, alienację elit, nieadekwatność instrumentów politycznych i ustrojowych do zmieniającego się świata – polski humanista widzi tylko PiS wspierane owładniętymi resentymentem roszczeniowcami, którym się nie udało. Na tym paliwie daleko się już nie zajedzie. Polski humanista (inteligent), o ile w ogóle możemy jeszcze mówić o kimś takim, nie uświadamia sobie tego, co jego zachodni koledzy widzą już wyraźnie. Nie widzi, że rozpad znanego nam świata jest już najprawdopodobniej nieunikniony, nieznany jest jedynie rozmiar, główne źródło i sposób rozpadu. Nie dostrzega, że ruchy polityczne podobne PiS nie są przyczyną, a skutkiem bardziej elementarnych problemów. Wszystko to są rzeczy dość oczywiste, ale w debacie publicznej w Polsce całkowicie pomijane. Polska humanistyka jest zdefiniowana dokładnie przez to samo, co polska debata pod nieistniejącą już budką z piwem, to jest poprzez manichejski konflikt PO – PiS, w którym Kościół - jak się zakłada - trzyma z drugim z wymienionych plemion. Na ile poprawne to założenie, to można by dyskutować. Istnieją oczywiście mniej lub bardziej wyraźne różnice między humanistami z liberalnej (lewej?) i prawej strony barykady (tych należałoby określać raczej mianem zaangażowanej inteligencji, szanując ich uczucia para-religijne), ale – z punktu widzenia nauki – dadzą się one pominąć – zbudowane są bowiem na tym samym absurdalnym, nienaukowym (nawet na gruncie humanistyki) schemacie. Eter PiS-owski podmienia się tu po prostu eterem PO-owskim*. Przykłady można mnożyć, ale rzućmy okiem na cztery teksty. Dwa pierwsze to rozmowy z humanistami z Zachodu, dwa ostatnie z Polski: 1. , "Kultura Liberalna" 2. , "Wyborcza" 3. , Tygodnik "Przegląd" 4. , Tygodnik "Przegląd" Jeśli różnic nie widać gołym okiem, to warto wrócić choćby do Adama Michnika, intelektualisty cenionego przez autora bloga, pogrążonego w całości w micie założycielskim, czy może lepiej – micie 25 lat wolności. Polska od 400 lat nigdy nie była tak dobrze oceniania – twierdzi Michnik w programie "Tomasz Lis na żywo". Podobnie jak większość innych państw w Europie – chciałby się powiedzieć. Ani Adolf Hitler, ani Leopold II, czy nawet Napoleon, nie byli tak sympatycznymi i otwartymi przywódcami, jakimi Europa dysponuje dzisiaj. Jakość życia ostatnich 400 lat również była zdecydowanie gorsza, zarówno w Polsce, jak Europie. Wiem, stosuję nieżyczliwą interpretację. Również jakakolwiek krytyka wyalienowanej władzy, koszty jej funkcjonowania, racjonalność i pragmatyzm działań – jeśli dobrze oceniam poglądy Michnika – muszą ulec przed siłą mitu. Michnik martwi się, że polska jeszcze nie do końca stworzona demokracja może się przerodzić w autorytaryzm, na skutek działań „solidarnościowców” w sensie „Polski solidarnej”, nie dostrzegając oczywiście, że demokracja degeneruje się dziś sama z przyczyn praktycznie już niezależnych od nikogo. Po metody autorytarne sięgają dziś z chęcią demokracje rozwinięte i utrwalone. Degeneruje się za sprawą przyczyn, które wskazują choćby zmarły 1 stycznia Ulrich Beck, czy Stephen Holmes, a wraz z nimi pokaźna grupa myślicieli zachodnich. Dla polskiego humanisty całość problemów sprowadza się cały czas do akceptowalnego PO i nieakceptowalnego PiS (z naprawdę nielicznymi wyjątkami) i między innymi dlatego polska humanistyka (a wraz z nią publicystyka ważniejszych publicystów z obu stron barykady) to tylko jałowe mantry, modlitewne kołowrotki. Polska demokracja, Panie Adamie, jeżeli wolno mi tak powiedzieć, zdążyła się już stworzyć, bo 25 lat we współczesnym świecie to szmat czasu. Zdążyła jednak również umrzeć, szczególnie na poziomie samorządów, ale jej śmierć nie ma nic wspólnego z polskością. Umiera wraz ze śmiercią demokracji na całym świecie. A umiera dlatego, że to nie Polacy coś spieprzyli. To ludzkość spieprzyła wszystko niszcząc i grabiąc swój własny dom. Nie ma bazy, nie będzie nadbudowy. Chaos może jedynie narastać. W pięknych, gorzkich słowach opisują to naukowcy z obszaru wiedzy ścisłej spoza Polski. Perspektywa umierającego świata, wstyd i depresja w miejsce partykularnej przepychanki wyalienowanych, oderwanych od doświadczenia grup nazywanych tradycyjnie elitami. , BuzzFeed Jeśli nie chcemy traktować humanistyki jako ględzenia w karczmie, lepiej popatrzmy na kolegów z Zachodu. Chyba że stan upojenia różnymi formami eteru komuś wydaje się znośniejszy. Temu akurat nie można się dziwić. PS Polecam jeszcze prezentację prof. Davida Gruggsa, którego słowa wydały mi się szczególnie poruszające. _____________________ *Istnieje jeszcze trzeci rodzaj eteru rozmaicie wykorzystywany – to eter niezmodernizowanej katolickiej polskości. W niniejszym tekście jest on traktowany jako element eteru „pisowskiego”, przy czym jest to uproszczenie dokonane na potrzeby wpisu.,Andrzej Gąsiorowski