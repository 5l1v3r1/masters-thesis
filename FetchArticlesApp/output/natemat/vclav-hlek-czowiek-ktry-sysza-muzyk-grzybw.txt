Kompozytor Václav Hálek poszedł w 1980 na grzyby. Usłyszał ich dźwięki i zaczął je zapisywać. Wystarczyło rzucić: ! Borowik usiatkowany! Ten borowik brzmi tak... Zaczęło się od babci. Ona bardzo chętnie chodziła na grzyby. Z nią był jednak zawsze problem. Zbierała tylko te znane rodzaje. Ale on chciał iść dalej. Zaczął uczęszczać na spotkania kółek mykologicznych. Na początku lat 80-tych wziął udział w wycieczce grzybiarzy poza Pragę. Tak powstała Symfonia mykologiczna (jego opus magnum) i wiele innych kompozycji. Symfonia pieczarek (do odnalezienia na youtube) przypomina trochę Musorgskiego, trochę muzykę filmową do wczesnych obrazów. Václav Hálek skomponował 5000 utworów na podstawie 2000 gatunków grzybów. Z grzybiarza amatora, przez te wszystkie lata stał się specjalistą o niebywałej wiedzy. O absolwencie HAMU, kompozytorze (który nigdy nie ukrywał swojej wiary w Boga, potrafił komponować pieśni do słów siostry Faustyny Kowalskiej) szersza publiczność dowiedziała się dopiero w 2003 roku. Wydawnictwo Fontana wydało pierwszą część "Muzycznego atlasu grzybów". Jak dotąd wyszła jedna część, początkowo planowano, że części atlasu będzie więcej. Pierwsza odsłona zawiera tylko borowikowate..Po lewej stronie - kompozycja, po prawej stronie książki obrazek grzyba. Do publikacji dodane jest CD z nagranymi kompozycjami. Sam Hálek już wcześniej rozdawał swój atlas znajomym na kasetach VHS. To najczęściej jednogłosowe utwory na skrzypce, ale są też wyjątki. Borowik ceglastopory "skomponował" duet na skrzypce i wiolonczelę. Grzyb Romagnesiego upodobał sobie kontrabas, zagrożony gatunek - grzyb morawski - fagot... Przyszło 5 minut medialnej sławy. Hálek był zapraszany do telewizji, wzmianki o jego umiejętnościach pojawiły się także w zagranicznej prasie. Może z uwagi na wiek kompozytora, może także dlatego, że do swojej pracy z grzybami podchodził bardzo poważanie, jego postawę przyjmowano raczej bez większej ironii i wyśmiewania. Autor porażał konsekwencją w rozwijaniu "projektu". Można mieć wrażenie, że zarówno historia, jak i osobowość Hálka, jest jakby żywcem wyciągnięta z czeskiej literatury (to ciepło i pewnego rodzaju franciszkańskie podejście przypomina mi atmosferę twórczości Oty Pavla). Podobno w latach 60-tych odwiedził go sam John Cage. Hálek poczęstował go smażonymi grzybami. Zmarł w Pradze 10.9.2014. Odszedł chyba w najlepszym dla grzybiarza terminie. RIP Z Pragi  - przewodnik po Pradze (http://www.gawlinskipopradze.pl/), od 2008 roku w jednym z najbardziej inspirujących miejsc świata, gdzie stara się rozwijać turystykę alternatywną, także w muzycznym wydaniu.,Piotrek GawlińskiKompozytor Václav Hálek poszedł w 1980 na grzyby. Usłyszał ich dźwięki i zaczął je zapisywać. Wystarczyło rzucić: ! Borowik usiatkowany! Ten borowik brzmi tak... Zaczęło się od babci. Ona bardzo chętnie chodziła na grzyby. Z nią był jednak zawsze problem. Zbierała tylko te znane rodzaje. Ale on chciał iść dalej. Zaczął uczęszczać na spotkania kółek mykologicznych. Na początku lat 80-tych wziął udział w wycieczce grzybiarzy poza Pragę. Tak powstała Symfonia mykologiczna (jego opus magnum) i wiele innych kompozycji. Symfonia pieczarek (do odnalezienia na youtube) przypomina trochę Musorgskiego, trochę muzykę filmową do wczesnych obrazów. Václav Hálek skomponował 5000 utworów na podstawie 2000 gatunków grzybów. Z grzybiarza amatora, przez te wszystkie lata stał się specjalistą o niebywałej wiedzy. O absolwencie HAMU, kompozytorze (który nigdy nie ukrywał swojej wiary w Boga, potrafił komponować pieśni do słów siostry Faustyny Kowalskiej) szersza publiczność dowiedziała się dopiero w 2003 roku. Wydawnictwo Fontana wydało pierwszą część "Muzycznego atlasu grzybów". Jak dotąd wyszła jedna część, początkowo planowano, że części atlasu będzie więcej. Pierwsza odsłona zawiera tylko borowikowate..Po lewej stronie - kompozycja, po prawej stronie książki obrazek grzyba. Do publikacji dodane jest CD z nagranymi kompozycjami. Sam Hálek już wcześniej rozdawał swój atlas znajomym na kasetach VHS. To najczęściej jednogłosowe utwory na skrzypce, ale są też wyjątki. Borowik ceglastopory "skomponował" duet na skrzypce i wiolonczelę. Grzyb Romagnesiego upodobał sobie kontrabas, zagrożony gatunek - grzyb morawski - fagot... Przyszło 5 minut medialnej sławy. Hálek był zapraszany do telewizji, wzmianki o jego umiejętnościach pojawiły się także w zagranicznej prasie. Może z uwagi na wiek kompozytora, może także dlatego, że do swojej pracy z grzybami podchodził bardzo poważanie, jego postawę przyjmowano raczej bez większej ironii i wyśmiewania. Autor porażał konsekwencją w rozwijaniu "projektu". Można mieć wrażenie, że zarówno historia, jak i osobowość Hálka, jest jakby żywcem wyciągnięta z czeskiej literatury (to ciepło i pewnego rodzaju franciszkańskie podejście przypomina mi atmosferę twórczości Oty Pavla). Podobno w latach 60-tych odwiedził go sam John Cage. Hálek poczęstował go smażonymi grzybami. Zmarł w Pradze 10.9.2014. Odszedł chyba w najlepszym dla grzybiarza terminie. RIP Z Pragi  - przewodnik po Pradze (http://www.gawlinskipopradze.pl/), od 2008 roku w jednym z najbardziej inspirujących miejsc świata, gdzie stara się rozwijać turystykę alternatywną, także w muzycznym wydaniu.,Piotrek Gawliński