A to Krystyna Janda z Krzysztofem Materną, a to Daniel Olbrychski, a to Mateusz Damięcki, a to Renata Kaczoruk... Wiele znanych osób wsparło lekarzy rezydentów. Jedni odwiedzili protestujących osobiście, inni swoją solidarność wyrazili w mediach społecznościowych. Dzięki temu o strajku zrobiło się znacznie głośniej, ale... Niektórzy uznali, że to może być podejrzane i zapytali, czy czasem tym protestem nie steruje jakaś agencja PR-owska. W naTemat o problemach lekarzy rezydentów pisaliśmy od dawna. Ponad rok temu Anna Kaczmarek ostrzegała, że napięcie wśród młodych medyków rośnie i protest wisi w powietrzu. Pisaliśmy, że takiego trybu życia i takich wynagrodzeń (1400 zł na rękę na stażu 2100-2400 zł na kilkuletniej rezydenturze) mają dość i lekarze, i ich bliscy. Gdy już wiadomo było, że w październiku może dojść do protestu głodowego, rozmawialiśmy z młodym anestezjologiem, który porównywał swoje wynagrodzenie do zarobków hydraulika. I wypadało to blado. "Nie jesteście osamotnieni" Protest młodych lekarzy rozpoczął się ponad tydzień temu, ale społeczne zainteresowanie akcją początkowo nie było aż tak ogromne. Wiele zmieniło się w ostatni weekend. W sobotę Mateusz Damięcki na swoim blogu w naTemat napisał poruszająco o swoim wsparciu dla młodych lekarzy. "Rezydenci, możecie mieć pewność, że nie jesteście osamotnieni w tej walce" – zadeklarował, podpisując się jako "aktor, czasem lekarz (serialowy – przyp. red.), obywatel, wdzięczny i uzależniony od Was pacjent". Tego samego dnia prowadzących protest głodowy odwiedziła Krystyna Janda wraz z Krzysztofem Materną. "Nie zostawiajmy ich, tak zdeterminowanych, samych" – zaapelowała. Przedstawiciele Porozumienia Zawodów Medycznych na Twitterze raz po raz pokazują zdjęcia celebrytów wspierających młodych lekarzy. No i w niedzielę poinformowali, że efekt jest – w ciągu tygodnia udało się młodym lekarzom dotrzeć w internecie ze swoimi postulatami do 4 mln osób. Z analizy wynika zaś, iż protest rezydentów budzi w sieci znacznie większe zainteresowanie niż strajki pielęgniarek w 2007 i 2015 r.Wśród komentujących ten gest wsparcia ze strony znanych osób dla protestujących lekarzy zazwyczaj zazwyczaj spotykał się z ciepłym przyjęciem. Wiele osób przyznawało, że miało kontakt z młodymi medykami i są pod pozytywnym wrażeniem. "Żenujący protest Ale pojawili się też zwolennicy teorii spiskowych, twierdzący, że to niemożliwe, aby nagle tylu celebrytów ujęło się za rezydentami. Padła diagnoza – za tym musi stać agencja public relations, zaś wspierający strajkujących to zwyczajni "pożyteczni idioci". A może w tym coś jest... – zastanowiłem się. W końcu każdy chyba zna powiedzenie: "Pokaż lekarzu co masz w garażu". Przecież zaufanie do lekarzy z każdym rokiem jest niższe (w 2011 r. lekarzom ufało 73 proc. badanych Polaków, w 2016 – zaledwie 43 proc. – podaje "Gazeta Lekarska"). Może i rzeczywiście młodym lekarzom przydałaby się jakaś agencja PR, aby przekonać społeczeństwo do swoich postulatów. Bo jeśli Polacy nie będą przekonani, że wzrost nakładów na służbę zdrowia jest niezbędny, to rządowi łatwiej będzie ten protest zignorować krótkim oświadczeniem, że żądania rezydentów są z kosmosu i sugerując, że młodym to się już w ogóle w głowach poprzewracało. Zacząłem szukać agencji PR, która wspierałaby protestujących lekarzy i... Ale po kolei. "Obrabiają sami" Najpierw popytałem dziennikarzy, którzy od lat zajmują się zdrowiem i im wydaje się to bardzo mało prawdopodobne. Fakt, młodzi lekarze radzą sobie świetnie w mediach społecznościowych, ale to właśnie dlatego, że są młodzi. Dla nich social media nie mają żadnych tajemnic i sami to wszystko ogarniają. – "Dorosły" OZZL (Ogólnopolski Związek Zawodowy Lekarzy - przyp. red.) im pomaga, trochę izby lekarskie, w izbach, owszem, są fachowcy od PR, ale nie przeceniałabym ich. Z tego, co wiem, sami to obrabiają – mówi mi dziennikarka, która na co dzień ma kontakt z lekarzami. Ale jakim cudem udało się młodym lekarzom ściągnąć do siebie gwiazdy ekranu?Jako pierwszy głos w tej sprawie zabrał Mateusz Damięcki. Dopiero po jego wpisie rezydentów odwiedzili inni znani aktorzy. Zadzwoniłem więc do niego z pytaniem, dlaczego zdecydował się poprzeć protest młodych lekarzy. W odpowiedzi usłyszałem bardzo długie uzasadnienie. – Miał pan kiedyś atak kolki nerkowej? – zaczął rozmowę Damięcki. – Nie? Dużo łatwiej by mi się rozmawiało z kimś, kto miał atak kolki nerkowej, bo lepiej by to wszystko zrozumiał..."Bo tak mnie wychowali..." Po tym wywodzie aż głupio było o to zapytać. Ale zapytałem Mateusza Damięckiego, czy do wsparcia akcji lekarzy rezydentów nie został zaangażowany przez jakąś agencję PR. Odpowiedział z ironią: "Za tym stoi agencja PR-owa Joanna i Maciej Damięccy. Moi rodzice. To są najlepsi PR-owcy, jakich miałem w życiu, którzy mnie tak a nie inaczej wychowali". Na wszelki wypadek, aby uniknąć nieporozumień, aktor wyjaśnił, że wprawdzie Joanna Damięcka jest jego agentem, ale agentem nie od PR, lecz od pilnowania wszystkich projektów zawodowych. Od Ruchu Narodowego po Partię Razem Czy ktoś młodym lekarzom "załatwił" wsparcie gwiazd? O to zapytałem też wiceszefa Porozumienia Rezydentów OZZL. Dr Damian Patecki przyznał, że w sumie to nie wie, jak to się stało, że celebryci zauważyli ich akcję, ale jest ich bardzo wdzięczny za te gesty. Podkreśla przy tym, że młodych lekarzy popierają właściwie wszystkie środowiska. I młodzi lekarze rzeczywiście od dawna zabiegali o poparcie wielu środowisk, nie tylko w kręgach zbliżonych do opozycji. W ubiegłym roku okazało się, że ich postulaty popiera nawet ojciec Tadeusz Rydzyk. Dr Patecki na blogu opisywał udział swój i kilku innych rezydentów w "Rozmowach niedokończonych" w Radiu Maryja i Telewizji Trwam. "Ciężko pracowałem nad tym, żeby po każdej stronie starać się po prostu znajdować właściwych ludzi, widzieć w nich dobro i potencjał do wspólnej zmiany rzeczywistości. Wiem, że to wszystko może wydawać się bardzo naiwne i idealistycznie, nie mniej jednak ciągle wierze, że w ten sposób można odnieść sukces" - napisał na swoim blogu dr Patecki, przyznając, iż o. Rydzyk pomógł rezydentom, prosząc polityków PiS o spotkanie z nimi. Gdy go pytam wprost, czy młodych lekarzy wspiera rzeczywiście jakaś agencja public relations, odpowiada: "wydaje mi się, że my jesteśmy lepsi niż byłaby jakakolwiek agencja". – Może nie mamy pełnej wiedzy, jak działa świat mediów i PR-u, ale mamy świadomość tego, co chcemy osiągnąć – mówi. Rząd dał ponad miliard, a im jeszcze mało Ale młodym lekarzom w tym starciu medialnym może nie być łatwo. Telewizja Polska właściwie zupełnie zignorowała protest (został wstrzymany z powodu planowanych rozmów z Beatą Szydło). Na portalu tvp.info, jak twierdzą rezydenci, non stop kasowane są posty wyrażające poparcie dla strajkujących. W czwartym dniu głodówki "Wiadomości" TVP poświęciły zaś temu tematowi... 54 sekundy. Po słowach Danuty Holeckiej padły dwie krótkie wypowiedzi: ministra Radziwiłła (że podwyżki wydają się być "ze społecznego punktu widzenia nie do spełnienia") oraz przedstawiciela strajkujących (że przełomu w negocjacjach nie ma). Przy takim potraktowaniu protestu przez rządowe media - protestującym młodym lekarzom przyda się każde wsparcie.,Tomasz ŁawnickiA to Krystyna Janda z Krzysztofem Materną, a to Daniel Olbrychski, a to Mateusz Damięcki, a to Renata Kaczoruk... Wiele znanych osób wsparło lekarzy rezydentów. Jedni odwiedzili protestujących osobiście, inni swoją solidarność wyrazili w mediach społecznościowych. Dzięki temu o strajku zrobiło się znacznie głośniej, ale... Niektórzy uznali, że to może być podejrzane i zapytali, czy czasem tym protestem nie steruje jakaś agencja PR-owska. W naTemat o problemach lekarzy rezydentów pisaliśmy od dawna. Ponad rok temu Anna Kaczmarek ostrzegała, że napięcie wśród młodych medyków rośnie i protest wisi w powietrzu. Pisaliśmy, że takiego trybu życia i takich wynagrodzeń (1400 zł na rękę na stażu 2100-2400 zł na kilkuletniej rezydenturze) mają dość i lekarze, i ich bliscy. Gdy już wiadomo było, że w październiku może dojść do protestu głodowego, rozmawialiśmy z młodym anestezjologiem, który porównywał swoje wynagrodzenie do zarobków hydraulika. I wypadało to blado. "Nie jesteście osamotnieni" Protest młodych lekarzy rozpoczął się ponad tydzień temu, ale społeczne zainteresowanie akcją początkowo nie było aż tak ogromne. Wiele zmieniło się w ostatni weekend. W sobotę Mateusz Damięcki na swoim blogu w naTemat napisał poruszająco o swoim wsparciu dla młodych lekarzy. "Rezydenci, możecie mieć pewność, że nie jesteście osamotnieni w tej walce" – zadeklarował, podpisując się jako "aktor, czasem lekarz (serialowy – przyp. red.), obywatel, wdzięczny i uzależniony od Was pacjent". Tego samego dnia prowadzących protest głodowy odwiedziła Krystyna Janda wraz z Krzysztofem Materną. "Nie zostawiajmy ich, tak zdeterminowanych, samych" – zaapelowała. Przedstawiciele Porozumienia Zawodów Medycznych na Twitterze raz po raz pokazują zdjęcia celebrytów wspierających młodych lekarzy. No i w niedzielę poinformowali, że efekt jest – w ciągu tygodnia udało się młodym lekarzom dotrzeć w internecie ze swoimi postulatami do 4 mln osób. Z analizy wynika zaś, iż protest rezydentów budzi w sieci znacznie większe zainteresowanie niż strajki pielęgniarek w 2007 i 2015 r.Wśród komentujących ten gest wsparcia ze strony znanych osób dla protestujących lekarzy zazwyczaj zazwyczaj spotykał się z ciepłym przyjęciem. Wiele osób przyznawało, że miało kontakt z młodymi medykami i są pod pozytywnym wrażeniem. "Żenujący protest Ale pojawili się też zwolennicy teorii spiskowych, twierdzący, że to niemożliwe, aby nagle tylu celebrytów ujęło się za rezydentami. Padła diagnoza – za tym musi stać agencja public relations, zaś wspierający strajkujących to zwyczajni "pożyteczni idioci". A może w tym coś jest... – zastanowiłem się. W końcu każdy chyba zna powiedzenie: "Pokaż lekarzu co masz w garażu". Przecież zaufanie do lekarzy z każdym rokiem jest niższe (w 2011 r. lekarzom ufało 73 proc. badanych Polaków, w 2016 – zaledwie 43 proc. – podaje "Gazeta Lekarska"). Może i rzeczywiście młodym lekarzom przydałaby się jakaś agencja PR, aby przekonać społeczeństwo do swoich postulatów. Bo jeśli Polacy nie będą przekonani, że wzrost nakładów na służbę zdrowia jest niezbędny, to rządowi łatwiej będzie ten protest zignorować krótkim oświadczeniem, że żądania rezydentów są z kosmosu i sugerując, że młodym to się już w ogóle w głowach poprzewracało. Zacząłem szukać agencji PR, która wspierałaby protestujących lekarzy i... Ale po kolei. "Obrabiają sami" Najpierw popytałem dziennikarzy, którzy od lat zajmują się zdrowiem i im wydaje się to bardzo mało prawdopodobne. Fakt, młodzi lekarze radzą sobie świetnie w mediach społecznościowych, ale to właśnie dlatego, że są młodzi. Dla nich social media nie mają żadnych tajemnic i sami to wszystko ogarniają. – "Dorosły" OZZL (Ogólnopolski Związek Zawodowy Lekarzy - przyp. red.) im pomaga, trochę izby lekarskie, w izbach, owszem, są fachowcy od PR, ale nie przeceniałabym ich. Z tego, co wiem, sami to obrabiają – mówi mi dziennikarka, która na co dzień ma kontakt z lekarzami. Ale jakim cudem udało się młodym lekarzom ściągnąć do siebie gwiazdy ekranu?Jako pierwszy głos w tej sprawie zabrał Mateusz Damięcki. Dopiero po jego wpisie rezydentów odwiedzili inni znani aktorzy. Zadzwoniłem więc do niego z pytaniem, dlaczego zdecydował się poprzeć protest młodych lekarzy. W odpowiedzi usłyszałem bardzo długie uzasadnienie. – Miał pan kiedyś atak kolki nerkowej? – zaczął rozmowę Damięcki. – Nie? Dużo łatwiej by mi się rozmawiało z kimś, kto miał atak kolki nerkowej, bo lepiej by to wszystko zrozumiał..."Bo tak mnie wychowali..." Po tym wywodzie aż głupio było o to zapytać. Ale zapytałem Mateusza Damięckiego, czy do wsparcia akcji lekarzy rezydentów nie został zaangażowany przez jakąś agencję PR. Odpowiedział z ironią: "Za tym stoi agencja PR-owa Joanna i Maciej Damięccy. Moi rodzice. To są najlepsi PR-owcy, jakich miałem w życiu, którzy mnie tak a nie inaczej wychowali". Na wszelki wypadek, aby uniknąć nieporozumień, aktor wyjaśnił, że wprawdzie Joanna Damięcka jest jego agentem, ale agentem nie od PR, lecz od pilnowania wszystkich projektów zawodowych. Od Ruchu Narodowego po Partię Razem Czy ktoś młodym lekarzom "załatwił" wsparcie gwiazd? O to zapytałem też wiceszefa Porozumienia Rezydentów OZZL. Dr Damian Patecki przyznał, że w sumie to nie wie, jak to się stało, że celebryci zauważyli ich akcję, ale jest ich bardzo wdzięczny za te gesty. Podkreśla przy tym, że młodych lekarzy popierają właściwie wszystkie środowiska. I młodzi lekarze rzeczywiście od dawna zabiegali o poparcie wielu środowisk, nie tylko w kręgach zbliżonych do opozycji. W ubiegłym roku okazało się, że ich postulaty popiera nawet ojciec Tadeusz Rydzyk. Dr Patecki na blogu opisywał udział swój i kilku innych rezydentów w "Rozmowach niedokończonych" w Radiu Maryja i Telewizji Trwam. "Ciężko pracowałem nad tym, żeby po każdej stronie starać się po prostu znajdować właściwych ludzi, widzieć w nich dobro i potencjał do wspólnej zmiany rzeczywistości. Wiem, że to wszystko może wydawać się bardzo naiwne i idealistycznie, nie mniej jednak ciągle wierze, że w ten sposób można odnieść sukces" - napisał na swoim blogu dr Patecki, przyznając, iż o. Rydzyk pomógł rezydentom, prosząc polityków PiS o spotkanie z nimi. Gdy go pytam wprost, czy młodych lekarzy wspiera rzeczywiście jakaś agencja public relations, odpowiada: "wydaje mi się, że my jesteśmy lepsi niż byłaby jakakolwiek agencja". – Może nie mamy pełnej wiedzy, jak działa świat mediów i PR-u, ale mamy świadomość tego, co chcemy osiągnąć – mówi. Rząd dał ponad miliard, a im jeszcze mało Ale młodym lekarzom w tym starciu medialnym może nie być łatwo. Telewizja Polska właściwie zupełnie zignorowała protest (został wstrzymany z powodu planowanych rozmów z Beatą Szydło). Na portalu tvp.info, jak twierdzą rezydenci, non stop kasowane są posty wyrażające poparcie dla strajkujących. W czwartym dniu głodówki "Wiadomości" TVP poświęciły zaś temu tematowi... 54 sekundy. Po słowach Danuty Holeckiej padły dwie krótkie wypowiedzi: ministra Radziwiłła (że podwyżki wydają się być "ze społecznego punktu widzenia nie do spełnienia") oraz przedstawiciela strajkujących (że przełomu w negocjacjach nie ma). Przy takim potraktowaniu protestu przez rządowe media - protestującym młodym lekarzom przyda się każde wsparcie.,Tomasz Ławnicki