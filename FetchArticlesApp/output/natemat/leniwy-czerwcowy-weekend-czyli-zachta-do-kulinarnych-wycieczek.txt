Sezon grillowy w pełnej krasie. Zapowiada się nam prawdziwie letni i leniwy weekend. Każdy może samodzielnie urządzić świetne wydarzenie kulinarne zapraszając znajomych na piknik albo robiąc kolację w ramach klubu kolacyjnego. Przed nami kolejny długi weekend i decyzje, czy spędzimy go w opustoszałym mieście czy może pojedziemy w kulinarną podróż. Przedstawiamy Wam kilka podpowiedzi na spędzenie czerwcowych dni. Już jutro Kuba Korczak zaprasza na warsztaty z wegeteriańskiego grillowania. Tez znany kucharz po długich poszukiwaniach szykuje się do otwarcia swojego studia kulinarnego. Znając jego wyobraźnię spodziewamy się wielu ciekawych wydarzeń. Jutro popołudniu będziecie mogli złamać z nim karkówkowy kanon grilla. Głównym tematem będzie tworzenie kolorowych i często zaskakujących dań takich jak burger z czarnej fasoli albo grillowane boczniaki z wędzonym pęczakiem i sosem imbirowym. Ale oprócz tego szef pokaże jak posługiwać się profesjonalnie noże, opowie o wartościach odżywczych poszczególnych składników i ciekawostkach rodem z kuchni wege. Wszystko będzie się działo od 14.00 przy ul. Zygmunta Krasińskiego 34 w Warszawie. Ciekawie zapowiada się kolejny Weekend Lubuskich Winnic. W ciągu czterech dni można odwiedzić aż dziewięć winnic. Degustacje win oraz innych naturalnych produktów z winogron. Rozmowy z winiarzami o ich dziełach, dobre jedzenie i przepiękna przyroda. To wszystko czeka na enoturystów. Entuzjaści uprawy winorośli w swoim przydomowych ogródku mogą też kupić sadzonki różnych odmian i dowiedzieć się jak zostać winiarzem w skali mikro. Lubuscy winiarze czekają na was od czwartku do niedzieli. Na wyprawę w poszukiwaniu ziół można się wybrać do Wycinki Wolskiej w Puszczy Bolimowskiej. Można tam wpaść na kilka godzin albo na cały weekend. Będzie zbieranie ziół, degustacja szampana brzozowego, opowieści o ziołach w kuchni ale też w domowym SPA. Imprezie będzie towarzyszył targ produktów zielarskich. swoją obecność zapowiedziało kilkudziesięciu znawców ziół, którzy będą się dzielić swoją wiedzą podczas pokazów, wykładów i warsztatów, to wszystko od piątku do niedzieli. Miłośnicy dobrego sera wybiorą zapewne Sandomierz, gdzie w sobotę i niedzielę odbędzie już piąty ogólnopolski festiwal Czas Dobrego Sera nieskończonych Form Mleka. Wystawcy z kilkudziesięciu serowarni, nie tylko z Polski, ale też z Gruzji, Słowacji, Austrii i Francji. Oprócz degustacji, warsztaty i wykłady. Wielu wyznawców serów łączy je w harmonijne duety z winami. Tym razem będzie można poeksperymentować z tymi produkowanymi w okolicach Sandomierza. W sobotni wieczór można się wybrać na uroczystą kolację z serem w roli głównej. Trio wyśmienitych kucharzy: Dominik Narloch, Krzysztof Żurek i Dariusz Barański przygotują wspólnie niesamowitą ucztę ze wszystkiego co najlepsze o tej porze roku. Będą między innymi szparagi, pstrągi, młode buraczki i jagnięcina. Początek kolacji o 20.00 w restauracji Ciżemka na rynku Starego miasta w Sandomierzu. Wisła zaprasza na coroczny festiwal Śląskie Smaki. To już dziesiąte wydanie tej imprezy. Śląska Organizacja Turystyczna zaprosiła do rywalizacji o laur Złotego Durszlaka Koła Gospodyń Wiejskich, gotujące rodziny, adeptów szkół gastronomicznych i profesjonalistów. W sumie 24 drużyny. Rywalizacji towarzyszyć będzie między innymi występ zespołu Śląsk i prezentacja restauracji lezących na śląskim szlaku turystycznym. Organizatorzy zapowiadają wiele niespodzianek i atrakcji dla wszystkich. Będzie smacznie. Plac Hoffa w Wiśle przez całą sobotę. Z Wisły niedaleko do Krakowa, gdzie również w sobotę rozpocznie się Krakowski Festiwal Piwa. Zapowiada nam się upalny weekend, więc chłodzące walory bursztynowego napoju będą szczególnie w cenie. Dlatego warto się wybrać na Krakowski Festiwal Piwa. FORUM Przestrzenie na ulicy Konopnickiej 28 zapraszają od 10.00 w sobotę do 22.00 w niedzielę. Nas szczególnie interesuje co nowego pokażą mali piwowarzy. Może coś specjalnego na lato? Wszyscy, którzy zostaną w miastach znajdą mnóstwo ciekawych propozycji w licznych kawiarnianych ogródkach, na plażach i w parkach. Korzystajcie z leniwych dni i spędzajcie czas z przyjaciółmi. Pięknego słońca, wyśmienitych smaków i chłodnych napoi, jednym słowem smacznej zabawy.,Wydarzenia kulinarne