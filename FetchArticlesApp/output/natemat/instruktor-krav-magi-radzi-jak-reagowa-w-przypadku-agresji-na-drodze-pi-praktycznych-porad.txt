Instruktor Krav Maga SAGOT W mijającym tygodniu jednym z tematów poruszanych przez media było agresywne zachowanie kierowców na śląskich drogach. W internecie można zobaczyć filmy jak mężczyźni, łamią przepisy, grożą, a nawet używają siły fizycznej wobec innych uczestników ruchu drogowego. W kilka dni nagłośniono trzy przypadki z Katowic. Jednak z komentarzy wynika, że skala problemu jest o wiele większa. Ofiarą paść może każdy, a sprawca raczej nie weźmie pod uwagę faktu, że w pojeździe możne znaleźć się rodzina lub przewozimy dzieci. 5 reguł bezpieczeństwa: Zakładając, że na drodze doszło do nieprzewidzianej sytuacji i inny uczestnik ruchu zachowuje się agresywnie: 1. Zachowaj spokój. Opanuj emocje Zadbaj przede wszystkim o bezpieczeństwo swoje i bliskich. Jeśli to możliwe oddal się z zagrożonego miejsca. Uważaj, by zaistniała sytuacja nie przyczyniła się do kolizji bądź wypadku samochodowego. 2. Zamknij drzwi i okna w samochodzie. Jeśli masz elektroniczne zamki – zamknij drzwi odpowiednim przyciskiem (warto wiedzieć, gdzie się on znajduje, by w sytuacji stresowej móc to zrobić szybko i skutecznie). Jeśli nie masz drzwi zamykanych elektronicznie – zamknij je ręcznie i każ uczynić to samo pozostałym pasażerom samochodu. 3. Wypnij się z pasów, weź telefon i zacznij nagrywać zdarzenie. Poinformuj o tym agresora: „Proszę się uspokoić i zostawić mnie w spokoju. Całe zdarzenie jest nagrywane i w razie konieczności będzie przekazane policji.” Jeśli nie masz opcji nagrywania filmów poinformuj, że zadzwonisz na policję, a w razie nie odstąpienia agresora zrób to. 4. W przypadku próby wtargnięcia agresora do samochodu, otworzenia przez niego drzwi i próby szarpania i ataku. Podciągnij kolana pod klatkę piersiową, obróć się nogami w stronę drzwi zapierając się rękoma o kierownicę i fotel - kopnij agresora z całych sił. Kop na przemian jedną i drugą nogą, tak by agresorowi nie udało się ich uchwycić. Dzięki temu uzyskasz nieco dystansu, co pozwoli podjąć kolejne kroki: a) Zamknij drzwi i oddal się z miejsca zdarzenia b) Wysiądź z auta i użyj wszelkich dostępnych Ci technik by, spacyfikować agresora i bezpiecznie się oddalić. 5. W przypadku wyrządzenia krzywdy bądź szkody – niezwłocznie poinformuj o zaistniałej sytuacji policję. Zostałem zaatakowany, pobito mnie. Co dalej? Jeżeli nie udało Ci się zastosować do żadnej z powyższych reguł, napastnik Cię uderzył, okradł lub zniszczył samochód postaraj się przynajmniej zapamiętać jak najwięcej szczegółów zdarzenia: budowa, sylwetka agresora, jego znaki szczególne (np. blizny, tatuaże), ale przede wszystkim tablice rejestracyjne, model i markę pojazdu. Pozwoli to zdecydowanie szybciej namierzyć sprawce napaści.,Michał Sog