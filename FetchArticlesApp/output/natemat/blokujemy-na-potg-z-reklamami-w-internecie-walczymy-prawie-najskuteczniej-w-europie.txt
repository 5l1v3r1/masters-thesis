Polacy są mistrzami w walce z reklamami internetowymi. Okazuje się, że co trzeci polski internauta używa specjalnych programów blokujących wyświetlanie reklamowych treści podczas użytkowania komputera czy smartfona. Według badań firmy PageFair i Adobe Polska jest jednym z krajów o najwyższym wskaźniku korzystania z programów blokujących reklamy w sieci. Aż 35 proc. internautów instaluje takie aplikacje na swoim sprzęcie komputerowym. Reklamy w przeglądarkach blokuje 7 mln Polaków. Adblockery, jak określa się programy służące do blokowania reklam w internecie, to odpowiedź na coraz bardziej wyszukane, a co za tym idzie uciążliwe środki stosowane przez branżę reklamową w sieci. Autorzy badania, w którym Polsce przypadł tytuł lidera w zwalczaniu niechcianych materiałów internetowych, są przekonani, że liczba użytkowników adblockerów będzie systematycznie rosła.,Dawid Wojtowicz