Rewolucja cyfrowa uderza w interesy tradycyjnej przestępczości. Przekonał się o tym mężczyzna ze Szwecji, który napadł na bank w centrum Sztokholmu. Choć sterroryzował obsługę, musiał odejść z pustymi rękoma. Okazało się, że w banku nie było... pieniędzy. Nieudany napad to pokłosie przemian zachodzących od dłuższego czasu w systemie finansowym Szwecji. Kraj ten jest na dobrej drodze, by stać się pierwszym na świecie państwem bez gotówki. Już dzisiaj 80 proc. transakcji w sklepach odbywa się drogą elektroniczną. Bezgotówkowe oddziały zdominowały też banki takie jak: SEB, Swedbank i Nordea Bank. Upowszechnianie transakcji bez użycia gotówki władze Szwecji tłumaczą względami bezpieczeństwa oraz chęcią zapewnienia jak największego komfortu swoim obywatelom.,Dawid Wojtowicz