Czy doczekamy czasów, w których to właśnie w Polsce powstanie globalna firma, w której każdy chciałby pracować? To zależy od tego, czy uda nam się obudować polską myśl techniczną tkanką organizacyjną, której DNA nie pochodzi z Polski. Niestety, nie odniesiemy bowiem sukcesu za granicą, powielając polską kulturę prowadzenia biznesu. Jaka jest polska przedsiębiorczość? Nieufna wobec innych, zmagająca się z brakiem wystarczających rezerw finansowych, odpowiednich doradców czy pracowników na miarę swoich – nierzadko bardzo innowacyjnych – przedsięwzięć. Kowalski prędzej wprowadzi firmę na polski NewConnect, sprzeda udziały, kupi posiadłość i przejdzie na emeryturę niż pomyśli o debiucie na NASDAQ. Żeby to zmienić, potrzebne są fundusze venture capital, dobrze osadzone w głównych centrach finansowych i innowacyjnych świata, które zaoferują usługę umiędzynaradawiania polskich firm. Wielokrotnie rozmawiałem o polskiej kulturze biznesu za granicą. Obserwacje nie nastrajają optymistycznie. „Polacy to świetni eksperci, ale pamiętaj, żeby nie trzymać ich w tym samym pokoju zbyt długo, bo bez kontroli się pogryzą” – tak jeden angielski inwestor radził innemu. „Najlepsi klienci to Rosjanie – są mili, płacą dobrze, choć wymagają. Najgorsi to Polacy – chcą wszystko na już, z kulturą to różnie, i patrzą na każdą złotówkę” – to już opinia polskiego pośrednika w obrocie ekskluzywnymi nieruchomościami w centralnym Londynie. „Nie chcę pracować dla Polaków, bo nie szanują ludzi i trudno od nich wyegzekwować pieniądze. Jestem w Polsce, ale pracuję wyłącznie dla klientów zza granicy” – to z kolei opinia kilku informatyków, z którymi współpracuję. “Świetny prezes, ale nie umie zbudować wokół siebie zespołu ludzi lepszych od siebie” – tak często mówią o polskich założycielach firm technologicznych inwestorzy z Doliny Krzemowej. „Eksportowalnej” kultury – opartej na etyce, wzajemnym szacunku, poczuciu wpółodpowiedzialności za swój los, poczuciu misji, że chcemy wspólnie dać światu rzeczy, które naprawdę zmienią go na lepsze – nie da się „wyczarować”. Nie zapewni tego też ani technologia, ani nowa ustawa. Na to potrzeba pracy kolejnych pokoleń. Niestety, nie możemy tyle czekać. Dlatego pożyczajmy anglosaski system prawny do organizowania nowoczesnych firm, wydajmy na zachodnich ekspertów od sprzedaży, marketingu czy PR, budujmy relacje z polską diasporą. Aby polskiemu przedsiębiorcy chciało się chcieć więcej. Bo od tego zależeć będą nasze emerytury. *** Autor jest partnerem zarządzającym Ambit Ventures LLP, mieszka w Wielkiej Brytanii.,ObywatelskiCzy doczekamy czasów, w których to właśnie w Polsce powstanie globalna firma, w której każdy chciałby pracować? To zależy od tego, czy uda nam się obudować polską myśl techniczną tkanką organizacyjną, której DNA nie pochodzi z Polski. Niestety, nie odniesiemy bowiem sukcesu za granicą, powielając polską kulturę prowadzenia biznesu. Jaka jest polska przedsiębiorczość? Nieufna wobec innych, zmagająca się z brakiem wystarczających rezerw finansowych, odpowiednich doradców czy pracowników na miarę swoich – nierzadko bardzo innowacyjnych – przedsięwzięć. Kowalski prędzej wprowadzi firmę na polski NewConnect, sprzeda udziały, kupi posiadłość i przejdzie na emeryturę niż pomyśli o debiucie na NASDAQ. Żeby to zmienić, potrzebne są fundusze venture capital, dobrze osadzone w głównych centrach finansowych i innowacyjnych świata, które zaoferują usługę umiędzynaradawiania polskich firm. Wielokrotnie rozmawiałem o polskiej kulturze biznesu za granicą. Obserwacje nie nastrajają optymistycznie. „Polacy to świetni eksperci, ale pamiętaj, żeby nie trzymać ich w tym samym pokoju zbyt długo, bo bez kontroli się pogryzą” – tak jeden angielski inwestor radził innemu. „Najlepsi klienci to Rosjanie – są mili, płacą dobrze, choć wymagają. Najgorsi to Polacy – chcą wszystko na już, z kulturą to różnie, i patrzą na każdą złotówkę” – to już opinia polskiego pośrednika w obrocie ekskluzywnymi nieruchomościami w centralnym Londynie. „Nie chcę pracować dla Polaków, bo nie szanują ludzi i trudno od nich wyegzekwować pieniądze. Jestem w Polsce, ale pracuję wyłącznie dla klientów zza granicy” – to z kolei opinia kilku informatyków, z którymi współpracuję. “Świetny prezes, ale nie umie zbudować wokół siebie zespołu ludzi lepszych od siebie” – tak często mówią o polskich założycielach firm technologicznych inwestorzy z Doliny Krzemowej. „Eksportowalnej” kultury – opartej na etyce, wzajemnym szacunku, poczuciu wpółodpowiedzialności za swój los, poczuciu misji, że chcemy wspólnie dać światu rzeczy, które naprawdę zmienią go na lepsze – nie da się „wyczarować”. Nie zapewni tego też ani technologia, ani nowa ustawa. Na to potrzeba pracy kolejnych pokoleń. Niestety, nie możemy tyle czekać. Dlatego pożyczajmy anglosaski system prawny do organizowania nowoczesnych firm, wydajmy na zachodnich ekspertów od sprzedaży, marketingu czy PR, budujmy relacje z polską diasporą. Aby polskiemu przedsiębiorcy chciało się chcieć więcej. Bo od tego zależeć będą nasze emerytury. *** Autor jest partnerem zarządzającym Ambit Ventures LLP, mieszka w Wielkiej Brytanii.,Obywatelski