Pachnie w nich najlepszymi mieszankami kaw. Powstają na mapach kluczowych miast świata. W ich wnętrzach króluje elegancja, ale i przytulność. Znajdziemy w nich stylowe ekspresy, urokliwe filiżanki i funkcjonalne akcesoria do kawy. Za stołami degustacyjnymi stoją pasjonaci, którzy z łatwością wyjaśnią, czym różni się Arabika od Robousty. O czym mowa? O boskich Nespresso – miejscach łączących aurę galerii sztuki, wygodę salonu sprzedaży i przytulność kawiarni. Lokale szwajcarskiego producenta kawy premium w kapsułkach nie są zwykłymi sklepami. Oferują niezwykłą podróż po świecie kawy. Znajdujące się obecnie w ofercie 23 mieszanki kaw z całego świata oraz edycje limitowane są rajem dla kawoszy. Nespresso zamyka w kapsułkach jedynie naturalne kawy najwyższej jakości, zbierane ręcznie m.in. w Etiopii, Brazylii czy Kolumbii. Ziarna najlepszych odmian są pieczołowicie selekcjonowane, obrabiane, a następnie mielone. Hermetycznie zamknięta kapsułka chroni aromat kawy i zapewnia jej świeżość. Wszystko to sprawia, że możemy przygotować w swoim domu espresso jak z prawdziwej kawiarni. Butiki Nespresso to wnętrza zaprojektowane z dobrym smakiem i myślą o potrzebach klientów. Przewidziano w nich strefę degustacji, w której kawosze mogą nie tylko skosztować nowości, ale także zadać baristom nawet najtrudniejsze pytanie dotyczące kawy. Specjaliści zdradzą szczegóły mieszanek, opowiedzą o ich pochodzeniu i obróbce oraz przybliżą różnice smaku i aromatu każdej z nich. Podpowiedzą, czy wybrać słodkawą i lekką kawę Volluto czy może intensywne Arpeggio z wyraźnymi nutami kakao. Udowodnią też, że kawy bezkofeinowe mogą smakować równie dobrze, co te tradycyjne. W galerii maszyn wybierzemy ekspres odpowiedni dla siebie – od małej, kompaktowej maszyny Inissia we wszystkich kolorach tęczy przez model Lattissima Touch z wbudowanym systemem spieniania mleka aż po Pixie Clips z wymiennymi panelami bocznymi. W kolekcji akcesoriów znajdziemy eleganckie filiżanki i szklanki, pojemniki na kapsułki czy spieniacz do mleka, a także hartowane szkło czy porcelanę. Jest też wydzielone miejsce dla członków Klubu Nespresso. W koncept marki wpisany jest też zrównoważony rozwój: to dlatego w butikach marki znajdziemy kącik recyklingu – to tu klienci mogą oddać zużyte kapsułki, które zostaną potem przetworzone. W lokalach Nespresso panuje gustowny design, elegancja i nowoczesność – firma przy projektowaniu wnętrz i produktów pracuje ze światowymi artystami. Stworzyła już niepowtarzalne kreacje z takimi projektantami jak Manish Arora czy Andrée Putman. Wyniki ich pracy podziwiać można w akcesoriach do kawy oraz witrynach butików aranżowanych wciąż na nowo z okazji świąt lub pojawienia się nowych produktów. Ten kawowy świat dostępny jest dla każdego. Teraz wystarczy już spacer Świdnicką w stronę Hotelu Monopol i… kawiarnię możesz zabrać do domu.,Dawid Wojtowicz