Zakład Ubezpieczeń Społecznych bardzo często oskarżany jest o niewłaściwe wydawanie pieniędzy. Jak się okazuje, nie chodzi jedynie o okazałe "pałace", jak zwykło się mawiać o ZUS-owskich siedzibach. W sierpniu 2012 roku powstał oficjalny kanał instytucji w serwisie YouTube, który jeszcze kilka dni temu śledziła... jedna osoba. Urzędnicy ZUS bronią się, tłumacząc, że sam kanał nie generuje żadnych kosztów. „Broadcast yourself” - tak brzmi slogan firmujący YouTube. Do serca wzięli go sobie również urzędnicy ZUS-u, którzy postanowili wyjść naprzeciw klientom i zaczęli komunikować się poprzez najpopularniejszy wideo-serwis na świecie. Tyle tylko, że popularność ta nie przełożyła się na kanał ZUS-u. Przed kilkoma dniami w serwisie biztok.pl ukazał się artykuł, który następnie trafił na Wykop.pl, bijąc rekordy popularności. Dlaczego? Bo jak czytamy, od 22 sierpnia 2012 roku do 2 stycznia 2014 subskrybowała go... jedna osoba. Całkowita liczba wyświetleń wszystkich materiałów to niecałe 1200 odsłon. "Rozwijaliśmy inne kanały" Paradoksalnie, krytyczny artykuł był jak do tej pory największym "dopalaczem" popularności ZUS-owskiego kanału, który w trzy dni zaczęło śledzić 55 osób. Jednak ten - bądź co bądź - "wzrost" popularności serwisu nie cieszy Wojciecha Andrusiewicza z ZUS, pomimo, że jak przekonuje, serwis jest całkowicie bezkosztowy. – Oczywiście nie oznacza to, że jesteśmy zadowoleni z niedużej liczby odwiedzin naszego kanału. Dotychczas jednak rozwijaliśmy inne drogi kontaktu z klientem: radio, telewizja, strona internetowa, prasa drukowana – mówi naTemat Naczelnik Wydziału Komunikacji Społecznej Zakładu Ubezpieczeń Społecznych. Popularności kanału na YouTube nie przysporzyła nawet znana dziennikarka TVN i TVP - Klaudia Carlos, która prowadzi mini-programy zamieszczane w sieci. Wiele osób zastanawia się, ile kosztowało zatrudnienie znanej osoby do produkcji filmów. Wojciech Andrusiewicz nie podaje kwoty, ale wyjaśnia, że YouTube nie był pierwszym ani jedynym kanałem, w którym pojawiły się filmy. Ma być lepiej ZUS, który posiada pełnię praw autorskich do programu, umieszcza je w salach obsługi klienta, stronie internetowej oraz właśnie na YouTube. Zakład co prawda poniósł koszty produkcji i emisji tych materiałów w TVP, ale jak wyjaśnia Andrusiewicz, nie są to materiały komercyjne i nie nadaje się ich w czasie komercyjnym, więc koszty te "nie są typowymi rynkowymi kosztami". – Po każdym programie w TVP mamy telefoniczny dyżur eksperta, który pokazuje jak bardzo tego typu programy edukacyjne są ludziom potrzebne – przekonuje. Wojciech Andrusiewicz zapewnia, że reprezentowana przez niego instytucja będzie pracowała nad poprawą oglądalności ZUS-owskiego programu na YouTube. – Przymierzamy się również do rozwoju naszego kanału w serwisie YouTube. Najpierw jednak z pewnością przygotujemy dokładną strategię obecności w tym medium – zapowiada.,Krzysztof MajakZakład Ubezpieczeń Społecznych bardzo często oskarżany jest o niewłaściwe wydawanie pieniędzy. Jak się okazuje, nie chodzi jedynie o okazałe "pałace", jak zwykło się mawiać o ZUS-owskich siedzibach. W sierpniu 2012 roku powstał oficjalny kanał instytucji w serwisie YouTube, który jeszcze kilka dni temu śledziła... jedna osoba. Urzędnicy ZUS bronią się, tłumacząc, że sam kanał nie generuje żadnych kosztów. „Broadcast yourself” - tak brzmi slogan firmujący YouTube. Do serca wzięli go sobie również urzędnicy ZUS-u, którzy postanowili wyjść naprzeciw klientom i zaczęli komunikować się poprzez najpopularniejszy wideo-serwis na świecie. Tyle tylko, że popularność ta nie przełożyła się na kanał ZUS-u. Przed kilkoma dniami w serwisie biztok.pl ukazał się artykuł, który następnie trafił na Wykop.pl, bijąc rekordy popularności. Dlaczego? Bo jak czytamy, od 22 sierpnia 2012 roku do 2 stycznia 2014 subskrybowała go... jedna osoba. Całkowita liczba wyświetleń wszystkich materiałów to niecałe 1200 odsłon. "Rozwijaliśmy inne kanały" Paradoksalnie, krytyczny artykuł był jak do tej pory największym "dopalaczem" popularności ZUS-owskiego kanału, który w trzy dni zaczęło śledzić 55 osób. Jednak ten - bądź co bądź - "wzrost" popularności serwisu nie cieszy Wojciecha Andrusiewicza z ZUS, pomimo, że jak przekonuje, serwis jest całkowicie bezkosztowy. – Oczywiście nie oznacza to, że jesteśmy zadowoleni z niedużej liczby odwiedzin naszego kanału. Dotychczas jednak rozwijaliśmy inne drogi kontaktu z klientem: radio, telewizja, strona internetowa, prasa drukowana – mówi naTemat Naczelnik Wydziału Komunikacji Społecznej Zakładu Ubezpieczeń Społecznych. Popularności kanału na YouTube nie przysporzyła nawet znana dziennikarka TVN i TVP - Klaudia Carlos, która prowadzi mini-programy zamieszczane w sieci. Wiele osób zastanawia się, ile kosztowało zatrudnienie znanej osoby do produkcji filmów. Wojciech Andrusiewicz nie podaje kwoty, ale wyjaśnia, że YouTube nie był pierwszym ani jedynym kanałem, w którym pojawiły się filmy. Ma być lepiej ZUS, który posiada pełnię praw autorskich do programu, umieszcza je w salach obsługi klienta, stronie internetowej oraz właśnie na YouTube. Zakład co prawda poniósł koszty produkcji i emisji tych materiałów w TVP, ale jak wyjaśnia Andrusiewicz, nie są to materiały komercyjne i nie nadaje się ich w czasie komercyjnym, więc koszty te "nie są typowymi rynkowymi kosztami". – Po każdym programie w TVP mamy telefoniczny dyżur eksperta, który pokazuje jak bardzo tego typu programy edukacyjne są ludziom potrzebne – przekonuje. Wojciech Andrusiewicz zapewnia, że reprezentowana przez niego instytucja będzie pracowała nad poprawą oglądalności ZUS-owskiego programu na YouTube. – Przymierzamy się również do rozwoju naszego kanału w serwisie YouTube. Najpierw jednak z pewnością przygotujemy dokładną strategię obecności w tym medium – zapowiada.,Krzysztof Majak