Aż o 5 procent wzrosły we wrześniu ceny żywności – donosi Główny Urząd Statystyczny (GUS). Więcej zapłacimy za zboża, mniej za ziemniaki. – Wzrosty są rzeczywiście szokujące – przyznaje w rozmowie z naTemat profesor Andrzej Kowalski z Instytutu Ekonomiki Rolnictwa i Gospodarki Żywnościowej. I jak dodaje – przed świętami – na pewno taniej nie będzie. Cena masła w ciągu ostatniego roku wzrosła aż o 70 procent. Podobnie zresztą jest z mlekiem. Według Głównego Urzędu Statystycznego (GUS), podrożało o prawie 30 proc. (porównując wrzesień ub.r. i br.). Więcej zapłacić trzeba też za zboża (m.in. pszenica - wzrost o 5,5 proc.; żyto - wzrost o 7,1 proc.). A to z kolei ma wpływ na cenę pieczywa i jaj. – W tej chwili zaczynają wzrastać ceny pieczywa. To efekt konkurencji zbóż paszowych z tymi konsumpcyjnymi – mówi nam profesor Andrzej Kowalski. To z kolei uruchamia dalszą machinę: – Na cenę jaj znacząco wpływa też cena zboża, bo kury trzeba karmić – dodaje Jarosław Nowrotek z Centralnego Ośrodka Informacji Gospodarczej. Ale są też dobre wieści – staniały ziemniaki (o 5,2 proc. w skali roku). Pełne dane GUS w tabeli poniżej. Tym razem nie jest to jednak ani wina Beaty Szydło, ani Mateusza Morawieckiego, ani Donalda Tuska. Specjaliści tłumaczą nam, dlaczego nagle wiele produktów zaczęło drożeć. Czynników jest kilka. Więcej zarabiamy Przez ostatnie lata mieliśmy deflację, czyli ceny produktów spadały – to pierwszy powód gwałtownego wzrostu cen żywności. – Drugą przyczyną takiego stanu rzeczy jest wzrost dochodów. Zapewne każdy powie, że jemu nie wzrosło, ale wzrost jest wyraźny. I relatywnie spożywamy wiele produktów, szczególnie tych uchodzących za bardziej przetworzone. Jak rosną dochody, to znaczna ich część jest przeznaczana na wzrost spożycia albo zmianę struktury na produkty droższe – wyjaśnia profesor Kowalski. Wtóruje mu Jarosław Nowrotek z Centralnego Ośrodka Informacji Gospodarczej: – Z jednej strony mamy wzrost cen żywności, ale z drugiej – wzrost wynagrodzeń. Więc gdzieś się to równoważy – podkreśla. Ceny na świecie a ceny w Polsce Zdaniem ekspertów ceny w Polsce rosną wraz z tymi na świecie. O tym, że żywność należy traktować jako produkt globalny wspomina również Jarosław Nowrotek: – Jeżeli rośnie cena jakiegoś produktu na świecie, to ona automatycznie wzrasta w Polsce. Podobnie jest ze spadkami – zaznacza ekspert. Idealnym przykładem jest tu chociażby masło. Jego cena wzrosła nie tylko w naszym kraju. – Świat odchodzi od margaryn, tłuszczy utwardzanych i panuje trend na masło. Jest bardzo duże zapotrzebowanie na masło ze strony Chin, ale też Stanów Zjednoczonych, świat potrzebuje tłuszczu mlecznego – tłumaczyła nam Agnieszka Maliszewska z Polskiej Izby Mleka. Pogoda przeszkadza To oczywiste, że przymrozki wiosną nie zwiastują obfitych plonów, a później tanich truskawek czy jabłek. I specjaliści podkreślają, że duży wpływ na ceny produktów ma także pogoda. – Jeśli chodzi o zboża, to należy pamiętać, że mieliśmy bardzo niesprzyjające warunki pogodowe. Jest mniejsza podaż, więc oznaczało to wzrost cen. A to niestety przekłada się na wzrost cen pasz. A jak wiadomo, jeśli będą rosły ceny pasz, to będzie droższe mięso, mleko. Jest to związane – w mojej ocenie – przede wszystkim z warunkami atmosferycznymi – ocenia Jarosław Nowrotek z Centralnego Ośrodka Informacji Gospodarczej. Przed świętami bez zmian Ale kluczowe pytanie, które zadaje sobie zapewne każdy gospodarz i gospodyni: czy ceny przed świętami Bożego Narodzenia wzrosną, ustabilizują się, a może spadną? O to także zapytaliśmy naszych rozmówców. – Do świąt nie powinno się wydarzyć nic, co by satysfakcjonowało konsumentów. Handel w okresie przedświątecznym robił duże zapasy, by przed Bożym Narodzeniem prowadzić rożnego rodzaju promocje – odpowiada profesor Andrzej Kowalski. Optymistą w tej kwestii nie jest także Jarosław Nowrotek: – Póki co, nie ma przesłanek, żeby miało być taniej. Ale nie ma też przesłanek, że ceny mają mocno rosnąć, poza ceną masła, które nadal jest wielką niewiadomą – zaznacza. A co nas czeka po świętach? – Jeżeli świat będzie się rozwijał szybciej niż miało to miejsce na przełomie dekady, jeśli będą rosły dochody i spożycie, to w krótkim okresie mogą utrzymywać się wysokie ceny. Ale w nieco dłuższym okresie spodziewam się spadku cen. I jak zwykle, ważny czynnik, to warunki pogodowe – zaznacza profesor Kowalski.,Daria RóżańskaAż o 5 procent wzrosły we wrześniu ceny żywności – donosi Główny Urząd Statystyczny (GUS). Więcej zapłacimy za zboża, mniej za ziemniaki. – Wzrosty są rzeczywiście szokujące – przyznaje w rozmowie z naTemat profesor Andrzej Kowalski z Instytutu Ekonomiki Rolnictwa i Gospodarki Żywnościowej. I jak dodaje – przed świętami – na pewno taniej nie będzie. Cena masła w ciągu ostatniego roku wzrosła aż o 70 procent. Podobnie zresztą jest z mlekiem. Według Głównego Urzędu Statystycznego (GUS), podrożało o prawie 30 proc. (porównując wrzesień ub.r. i br.). Więcej zapłacić trzeba też za zboża (m.in. pszenica - wzrost o 5,5 proc.; żyto - wzrost o 7,1 proc.). A to z kolei ma wpływ na cenę pieczywa i jaj. – W tej chwili zaczynają wzrastać ceny pieczywa. To efekt konkurencji zbóż paszowych z tymi konsumpcyjnymi – mówi nam profesor Andrzej Kowalski. To z kolei uruchamia dalszą machinę: – Na cenę jaj znacząco wpływa też cena zboża, bo kury trzeba karmić – dodaje Jarosław Nowrotek z Centralnego Ośrodka Informacji Gospodarczej. Ale są też dobre wieści – staniały ziemniaki (o 5,2 proc. w skali roku). Pełne dane GUS w tabeli poniżej. Tym razem nie jest to jednak ani wina Beaty Szydło, ani Mateusza Morawieckiego, ani Donalda Tuska. Specjaliści tłumaczą nam, dlaczego nagle wiele produktów zaczęło drożeć. Czynników jest kilka. Więcej zarabiamy Przez ostatnie lata mieliśmy deflację, czyli ceny produktów spadały – to pierwszy powód gwałtownego wzrostu cen żywności. – Drugą przyczyną takiego stanu rzeczy jest wzrost dochodów. Zapewne każdy powie, że jemu nie wzrosło, ale wzrost jest wyraźny. I relatywnie spożywamy wiele produktów, szczególnie tych uchodzących za bardziej przetworzone. Jak rosną dochody, to znaczna ich część jest przeznaczana na wzrost spożycia albo zmianę struktury na produkty droższe – wyjaśnia profesor Kowalski. Wtóruje mu Jarosław Nowrotek z Centralnego Ośrodka Informacji Gospodarczej: – Z jednej strony mamy wzrost cen żywności, ale z drugiej – wzrost wynagrodzeń. Więc gdzieś się to równoważy – podkreśla. Ceny na świecie a ceny w Polsce Zdaniem ekspertów ceny w Polsce rosną wraz z tymi na świecie. O tym, że żywność należy traktować jako produkt globalny wspomina również Jarosław Nowrotek: – Jeżeli rośnie cena jakiegoś produktu na świecie, to ona automatycznie wzrasta w Polsce. Podobnie jest ze spadkami – zaznacza ekspert. Idealnym przykładem jest tu chociażby masło. Jego cena wzrosła nie tylko w naszym kraju. – Świat odchodzi od margaryn, tłuszczy utwardzanych i panuje trend na masło. Jest bardzo duże zapotrzebowanie na masło ze strony Chin, ale też Stanów Zjednoczonych, świat potrzebuje tłuszczu mlecznego – tłumaczyła nam Agnieszka Maliszewska z Polskiej Izby Mleka. Pogoda przeszkadza To oczywiste, że przymrozki wiosną nie zwiastują obfitych plonów, a później tanich truskawek czy jabłek. I specjaliści podkreślają, że duży wpływ na ceny produktów ma także pogoda. – Jeśli chodzi o zboża, to należy pamiętać, że mieliśmy bardzo niesprzyjające warunki pogodowe. Jest mniejsza podaż, więc oznaczało to wzrost cen. A to niestety przekłada się na wzrost cen pasz. A jak wiadomo, jeśli będą rosły ceny pasz, to będzie droższe mięso, mleko. Jest to związane – w mojej ocenie – przede wszystkim z warunkami atmosferycznymi – ocenia Jarosław Nowrotek z Centralnego Ośrodka Informacji Gospodarczej. Przed świętami bez zmian Ale kluczowe pytanie, które zadaje sobie zapewne każdy gospodarz i gospodyni: czy ceny przed świętami Bożego Narodzenia wzrosną, ustabilizują się, a może spadną? O to także zapytaliśmy naszych rozmówców. – Do świąt nie powinno się wydarzyć nic, co by satysfakcjonowało konsumentów. Handel w okresie przedświątecznym robił duże zapasy, by przed Bożym Narodzeniem prowadzić rożnego rodzaju promocje – odpowiada profesor Andrzej Kowalski. Optymistą w tej kwestii nie jest także Jarosław Nowrotek: – Póki co, nie ma przesłanek, żeby miało być taniej. Ale nie ma też przesłanek, że ceny mają mocno rosnąć, poza ceną masła, które nadal jest wielką niewiadomą – zaznacza. A co nas czeka po świętach? – Jeżeli świat będzie się rozwijał szybciej niż miało to miejsce na przełomie dekady, jeśli będą rosły dochody i spożycie, to w krótkim okresie mogą utrzymywać się wysokie ceny. Ale w nieco dłuższym okresie spodziewam się spadku cen. I jak zwykle, ważny czynnik, to warunki pogodowe – zaznacza profesor Kowalski.,Daria Różańska