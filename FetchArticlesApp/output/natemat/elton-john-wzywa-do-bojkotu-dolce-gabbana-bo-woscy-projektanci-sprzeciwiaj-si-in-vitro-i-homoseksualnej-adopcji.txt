Duet Stefano Gabbana i Domenico Dolce właśnie stracił bardzo ważnego klienta i być może setki tysięcy innych, których ten za sobą pociągnie. Bojkot marki Dolce & Gabbana w niedzielę zapowiedział legendarny sir Elton John. Z włoską marką brytyjski muzyk nie rozstaje się bynajmniej przez różnice zdań w podejściu do mody, a kwestie światopoglądowe. Dolce & Gabbana stawiają na naturę... Elton John uznał bowiem za niedopuszczalne słowa, które padły z ust Stefano Gabbany i Domenico Dolcego w ich niedawnym wywiadzie dla włoskiego magazynu "Panorama". Nieukrywający homoseksualnej orientacji projektanci mody stanowczo skrytykowali tam gejowskie pary na siłę marzące o posiadaniu dzieci. W ocenie twórców marki Dolce & Gabbana, to bowiem sprzeczne z naturą, by osoby tej samej płci miały wychowywać potomstwo. - Jesteśmy przeciw gejowskim adopcjom. Rodziną jest tylko ta tradycyjnie rozumiana - stwierdzili Włosi. Ich zdaniem, życie powinno przebiegać według "niezmiennych zasad natury", wśród których nie ma miejsca na stosowanie metody in vitro. Nazywają to oni "syntetycznym potomstwem", "wynajmowaniem macicy" i "wybieraniem nasienia z katalogu". - Rodzisz się z matki i ojca - podkreślali projektanci. "In vitro to cud" Tych słów znieść nie mógł Elton John, który ze swoim mężem Davidem Furnishem od lat wychowują dwójkę synów, którzy przyszli na świat dzięki wykorzystaniu surogatki. "Jak śmiecie nazywać moje dzieci "syntetycznymi" - oburza się artysta. John podkreśla, że dorobek naukowców stosujących szeroko pojętą metodę in vitro to "cud pozwalającym całym legionom kochających się osób spełnić marzenia o posiadaniu dzieci". Elton John wzywa więc swoich przyjaciół i fanów do zbojkotowania jednej z najbardziej prestiżowych marek. Muzyk zwraca też uwagę, że komentarzami na temat "syntetycznych dzieci" Stefano Gabbana i Domenico Dolce obrazili nie tylko homoseksualistów, ale także bezpłodne pary, którym nikt nie może odmówić prawa do nazywania się tradycyjną rodziną. - Wasze archaiczne myślenie jest sprzeczne z duchem czasu, tak jak wasze projekty. Nigdy więcej nie będę nosił Dolce&Gabbana - zapowiedział Elton John.,Jakub NochDuet Stefano Gabbana i Domenico Dolce właśnie stracił bardzo ważnego klienta i być może setki tysięcy innych, których ten za sobą pociągnie. Bojkot marki Dolce & Gabbana w niedzielę zapowiedział legendarny sir Elton John. Z włoską marką brytyjski muzyk nie rozstaje się bynajmniej przez różnice zdań w podejściu do mody, a kwestie światopoglądowe. Dolce & Gabbana stawiają na naturę... Elton John uznał bowiem za niedopuszczalne słowa, które padły z ust Stefano Gabbany i Domenico Dolcego w ich niedawnym wywiadzie dla włoskiego magazynu "Panorama". Nieukrywający homoseksualnej orientacji projektanci mody stanowczo skrytykowali tam gejowskie pary na siłę marzące o posiadaniu dzieci. W ocenie twórców marki Dolce & Gabbana, to bowiem sprzeczne z naturą, by osoby tej samej płci miały wychowywać potomstwo. - Jesteśmy przeciw gejowskim adopcjom. Rodziną jest tylko ta tradycyjnie rozumiana - stwierdzili Włosi. Ich zdaniem, życie powinno przebiegać według "niezmiennych zasad natury", wśród których nie ma miejsca na stosowanie metody in vitro. Nazywają to oni "syntetycznym potomstwem", "wynajmowaniem macicy" i "wybieraniem nasienia z katalogu". - Rodzisz się z matki i ojca - podkreślali projektanci. "In vitro to cud" Tych słów znieść nie mógł Elton John, który ze swoim mężem Davidem Furnishem od lat wychowują dwójkę synów, którzy przyszli na świat dzięki wykorzystaniu surogatki. "Jak śmiecie nazywać moje dzieci "syntetycznymi" - oburza się artysta. John podkreśla, że dorobek naukowców stosujących szeroko pojętą metodę in vitro to "cud pozwalającym całym legionom kochających się osób spełnić marzenia o posiadaniu dzieci". Elton John wzywa więc swoich przyjaciół i fanów do zbojkotowania jednej z najbardziej prestiżowych marek. Muzyk zwraca też uwagę, że komentarzami na temat "syntetycznych dzieci" Stefano Gabbana i Domenico Dolce obrazili nie tylko homoseksualistów, ale także bezpłodne pary, którym nikt nie może odmówić prawa do nazywania się tradycyjną rodziną. - Wasze archaiczne myślenie jest sprzeczne z duchem czasu, tak jak wasze projekty. Nigdy więcej nie będę nosił Dolce&Gabbana - zapowiedział Elton John.,Jakub Noch