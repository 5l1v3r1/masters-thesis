Niedawno firma tytoniowa British American Tobacco (BAT) poinformowała, że zamierza utworzyć w Polsce 500 nowych miejsc pracy. Ruch ten jest związany z nową metodą dystrybucji jej wyrobów. Spółka będzie sprzedawać je bezpośrednio sklepom detalicznym. BAT nie wspomina jednak, że jej nowa polityka doprowadzi do fali zwolnień w branży hurtowniczej. – Jeżeli taki model wprowadzą także pozostali producenci wyrobów tytoniowych, nasze firmy zbankrutują, a na bruk w całym kraju pójdzie ponad  10 tysięcy pracowników – alarmują hurtownicy, podkreślając, że tylko na skutek decyzji BAT ubędzie 2 tysięcy miejsc pracy. W pierwszej połowie września media, np. portal Forbes.pl, poinformowały, że polski oddział BAT zamierza zatrudnić 500 osób, głównie przedstawicieli handlowych i specjalistów ds. sprzedaży. Wzrost zatrudnienia – o 200 osób – ma także odnotować firma logistyczna, z którą BAT współpracuje. Tak wygląda jedna strona medalu, którą chętnie przybliżył dziennikarzom prezes zarządu BAT Polska Trading Antal Bekefi. Druga strona przedstawia się zgoła inaczej. Napisali o niej w liście otwartym hurtownicy reprezentujący "około 25 procent rynku hurtowej sprzedaży wyrobów tytoniowych w Polsce". Według nich dystrybucja pomijająca hurtownie zagraża ich istnieniu i szkodzi polskiej gospodarce. Tylko decyzja firmy BAT doprowadzi do likwidacji około 2 tysięcy miejsc pracy w hurtowniach. Jeśli podobną politykę przyjmą inni producenci, to na bruku wyląduje około 10 tysięcy pracowników hurtowni tytoniowych. Roczny obrót tych przedsiębiorstw wynosi łącznie około 25 mld złotych. Autorzy listu podkreślają jednocześnie, że hurtownie tytoniowe to przeważnie firmy polskie, korzystające z polskiego kapitału. Ich zdaniem nowa polityka firmy BAT ma zmaksymalizować jej zyski i "wytransferować je za granicę kraju".,Tomasz BaliszewskiNiedawno firma tytoniowa British American Tobacco (BAT) poinformowała, że zamierza utworzyć w Polsce 500 nowych miejsc pracy. Ruch ten jest związany z nową metodą dystrybucji jej wyrobów. Spółka będzie sprzedawać je bezpośrednio sklepom detalicznym. BAT nie wspomina jednak, że jej nowa polityka doprowadzi do fali zwolnień w branży hurtowniczej. – Jeżeli taki model wprowadzą także pozostali producenci wyrobów tytoniowych, nasze firmy zbankrutują, a na bruk w całym kraju pójdzie ponad  10 tysięcy pracowników – alarmują hurtownicy, podkreślając, że tylko na skutek decyzji BAT ubędzie 2 tysięcy miejsc pracy. W pierwszej połowie września media, np. portal Forbes.pl, poinformowały, że polski oddział BAT zamierza zatrudnić 500 osób, głównie przedstawicieli handlowych i specjalistów ds. sprzedaży. Wzrost zatrudnienia – o 200 osób – ma także odnotować firma logistyczna, z którą BAT współpracuje. Tak wygląda jedna strona medalu, którą chętnie przybliżył dziennikarzom prezes zarządu BAT Polska Trading Antal Bekefi. Druga strona przedstawia się zgoła inaczej. Napisali o niej w liście otwartym hurtownicy reprezentujący "około 25 procent rynku hurtowej sprzedaży wyrobów tytoniowych w Polsce". Według nich dystrybucja pomijająca hurtownie zagraża ich istnieniu i szkodzi polskiej gospodarce. Tylko decyzja firmy BAT doprowadzi do likwidacji około 2 tysięcy miejsc pracy w hurtowniach. Jeśli podobną politykę przyjmą inni producenci, to na bruku wyląduje około 10 tysięcy pracowników hurtowni tytoniowych. Roczny obrót tych przedsiębiorstw wynosi łącznie około 25 mld złotych. Autorzy listu podkreślają jednocześnie, że hurtownie tytoniowe to przeważnie firmy polskie, korzystające z polskiego kapitału. Ich zdaniem nowa polityka firmy BAT ma zmaksymalizować jej zyski i "wytransferować je za granicę kraju".,Tomasz Baliszewski