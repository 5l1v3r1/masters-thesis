Kampania wyborcza już za pasem, więc politycy stają na głowie by przekonać do siebie swoich przyszłych wyborców. Jednak wydaje się, że to Joanna Mucha osiągnęła szczyt jeśli chodzi o osobliwy sposób promocji. Rzeczniczka kampanii parlamentarnej PO postanowiła zachęcić wyborców do głosowania na nią, rozdając pilniczki do paznokci. – Jest praktyczny i zaskakujący. Ludzie przyjmują go z uśmiechem. Proszę mi wierzyć, że pilniczek biorą też mężczyźni, choć niektórzy tłumaczą się, że to dla żony – mówi Newsweekowi Joanna Mucha. Kandydatka PO zaznacza także, że dla tych, którzy na pilniczek się nie zdecydują, ma w zamian odblaski. – Zależało mi na tym, by gadżet nie trafił do razu do kosza, jak to się dzieje z ulotkami. Z kolei kalendarzyki i długopisy mają wszyscy i to wieje nudą – dodaje Mucha. I faktycznie trudno odmówić pilniczkom tego, że są zaskakujące. Z jednej bowiem strony można zobaczyć zwyczajny napis „Nasza lubelska posłanka Joanna Mucha”, z drugiej zaś zalotne oczy posłanki, patrzące wprost w osobę korzystającą z pilnika. W sieci pojawiło się wiele rozbieżnych opinii na temat gadżetu wyborczego Muchy. Z jednej strony internauci uważają to za ciekawy pomysł, z drugiej zaś pojawiają się głosy pełne zażenowania. Do dyskusji włączyli się także dziennikarze: jak również politycy: – Posada parlamentarzysty jest dla mnie ważna, ale nie będę robił z siebie pilnika do paznokci, żeby ją osiągnąć – mówił Włodzimierz Czarzasty w TVN24. Jednak pilniczek do paznokci wcale nie jest tak dziwny jak mogłoby się wydawać. Warto przypomnieć, że podczas kampanii parlamentarnej w 2011 roku PiS rozdawało wyborcom paprykę, PSL saszetki opatrunkowe i termometry elektroniczne z logiem partii, a kandydat SLD – prezerwatywy. PO zresztą także już kiedyś się nie popisało – w wyborach w 2007 roku partia rozdawała chusteczki higieniczne.,Jakub RusakKampania wyborcza już za pasem, więc politycy stają na głowie by przekonać do siebie swoich przyszłych wyborców. Jednak wydaje się, że to Joanna Mucha osiągnęła szczyt jeśli chodzi o osobliwy sposób promocji. Rzeczniczka kampanii parlamentarnej PO postanowiła zachęcić wyborców do głosowania na nią, rozdając pilniczki do paznokci. – Jest praktyczny i zaskakujący. Ludzie przyjmują go z uśmiechem. Proszę mi wierzyć, że pilniczek biorą też mężczyźni, choć niektórzy tłumaczą się, że to dla żony – mówi Newsweekowi Joanna Mucha. Kandydatka PO zaznacza także, że dla tych, którzy na pilniczek się nie zdecydują, ma w zamian odblaski. – Zależało mi na tym, by gadżet nie trafił do razu do kosza, jak to się dzieje z ulotkami. Z kolei kalendarzyki i długopisy mają wszyscy i to wieje nudą – dodaje Mucha. I faktycznie trudno odmówić pilniczkom tego, że są zaskakujące. Z jednej bowiem strony można zobaczyć zwyczajny napis „Nasza lubelska posłanka Joanna Mucha”, z drugiej zaś zalotne oczy posłanki, patrzące wprost w osobę korzystającą z pilnika. W sieci pojawiło się wiele rozbieżnych opinii na temat gadżetu wyborczego Muchy. Z jednej strony internauci uważają to za ciekawy pomysł, z drugiej zaś pojawiają się głosy pełne zażenowania. Do dyskusji włączyli się także dziennikarze: jak również politycy: – Posada parlamentarzysty jest dla mnie ważna, ale nie będę robił z siebie pilnika do paznokci, żeby ją osiągnąć – mówił Włodzimierz Czarzasty w TVN24. Jednak pilniczek do paznokci wcale nie jest tak dziwny jak mogłoby się wydawać. Warto przypomnieć, że podczas kampanii parlamentarnej w 2011 roku PiS rozdawało wyborcom paprykę, PSL saszetki opatrunkowe i termometry elektroniczne z logiem partii, a kandydat SLD – prezerwatywy. PO zresztą także już kiedyś się nie popisało – w wyborach w 2007 roku partia rozdawała chusteczki higieniczne.,Jakub Rusak