Podczas lotu samolotem nudzisz się jak mops? Już wkrótce na pokładzie maszyn tego koncernu nie będziesz miał tego problemu. Airbus Corporate Jets zamierza udostępnić pasażerom telewizję na żywo oraz szybki dostęp do Internetu. W ramach współpracy ze szwajcarskim przewoźnikiem Comlux europejski gigant na rynku lotniczym wyposaży swoje szerokokadłubowe samoloty w łączność satelitarną w paśmie Ka. Transmisja danych w tym zakresie widma elektromagnetycznego pozwala oglądać telewizję na żywo oraz korzystać z przepustowości łącza internetowego sięgającej 50 Mb/s. Oferowane rozwiązania telekomunikacyjne będą dostępne we wszystkich obecnie produkowanych modelach airbusów. Do użytku pasażerom zostaną oddane od drugiej połowy 2016 roku. To nie koniec dobrych wieści. Do 2019 roku szybkość internetu na pokładzie niektórych maszyn jeszcze wzrośnie - do 70 Mb/s. Dotyczy to airbusów wchodzących w skład floty British Airways. Ma to być efekt porozumienia zawartego między spółką International Airlines Group, której częścią jest BA, a dostawcą usług telekomunikacyjnych Gogo.,Dawid Wojtowicz