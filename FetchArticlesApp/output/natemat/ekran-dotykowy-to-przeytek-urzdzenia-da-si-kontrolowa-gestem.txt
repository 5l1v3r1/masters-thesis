Ekrany dotykowe odejdą w zapomnienie, a urządzenia będziemy obsługiwali gestami. Ta wizja spełni się, jeśli technologie takie jak Projekt Soli odniosą sukces. Pod egidą Google trwa bowiem opracowywanie innowacyjnego rozwiązania dającego możliwość obsługi urządzeń mobilnych za pomocą ruchów ciała. Technologia rozwijana przez inżynierów Google ma postać miniaturowego radaru, który może zostać wbudowywany w m.in. inteligentne zegarki czy głośniki bezprzewodowe. Komponent ten pełni wówczas funkcję sensora i czytnika gestów. Intencją autorów Projektu Soli jest zagwarantowanie jak najwyższego poziomu dokładności interpretacji gestów. Przykładowo, pstryknięcie palcami może być sygnałem do włączenia bądź zatrzymania odtwarzania muzyki. Projekt Soli znajduje się na wczesnym etapie rozwoju. Na chwilą obecną nie można wskazać przybliżonej daty jego rynkowej premiery.,Dawid Wojtowicz