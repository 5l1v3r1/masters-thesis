Brakuje jeszcze kilku dni do kalendarzowego lata, ale słońce już mocno świeci. Zapowiada nam się kolejny słoneczny weekend, zachęcający do posiedzenia w plenerze. Jeszcze trwa rok szkolny, ale już czuć atmosferę wakacji. Zróbcie sobie więc weekendowe wakacje i pokosztujcie czegoś smacznego. Pamiętajcie, że gotowanie i jedzenie to fantastyczna okazja do poznania ciekawych ludzi. Pieczenie ciast i nauka angielskiego? Trudno wymyślić sobie lepszą motywację do nauki niż zostanie mistrzem cukierni. W najbliższy piątek Cook Up Studio zaprasza na naukę pieczenia klasycznych amerykańskich ciast. Będzie na pikantnie i słodko, a nauczycielem angielskiego i cukiernictwa będzie Joy Ludwig McNutt. Zajęcia rozpoczynają się o 18.30 w Warszawie przy ul. Żeromskiego 17c. Warszawska Pijalnia Whisky przy ulicy Zgoda 6 zaprasza na degustację pt. "Lista specjalna". Będą to trunki z najnowszej listy Outurn między innymi z Islay. Nas zaintrygowały niektóre nazwy: Artysta w zabytkowej łodzi czy Wham bam dziękuję Pani, w sumie pojawi się sześć wyśmienitych whisky. Początek spotkania o 19.30 Marek Kondrat zaprasza w piątek i sobotę do Krakowa i Warszawy na Kurs Podstawowej Wiedzy Winiarskiej. Podczas dwudniowego spotkania będzie można się posłuchać o najsłynniejszych apelacjach winiarskich i odmianach winorośli, podstawach degustacji i zasadach rozpoznawaniu smaków i zapachów. Nie zabraknie też łączenia win z potrawami. W Krakowie kurs odbędzie się w restauracji Numer 7 przy Rynku Głównym o 19.30, a w Warszawie do restauracji Oliva przy Ordynackiej 10/12. Wygląda, że w ten weekend w wielu miejscach będzie można pogłębić swoją wiedzę winiarską. W Poznaniu Tomasz Prange - Barczński poprowadzi degustację komentowaną polskich win. W restauracji SPOT. przy ul. Dolna Wilda 87 będzie można posłuchać redaktora naczelnego Magazynu Wino i podegustować tego co najlepsze wytwarzają polscy winiarze, ale też z nimi porozmawiać. Spotkanie rozpocznie się w sobotę o godzinie 11.00. Popołudniu natomiast będzie można pokosztować polskich win, serów i cydrów podczas otwartej degustacji. Warto też zabrać mocną torbę na zakupy, bo na licznych stoiskach znajdziecie mnóstwo dobroci do zabrania do domu. Warzywa i zioła okazuje się można wyhodować też w mieście. Sławek Sendzielski będzie zachęcał do posadzenia warzyw zamiast trawnika podczas warsztatów w Pracowni Manualnej przy ulicy Górnej 18 w Józefowie o godzinie 11.00. Tym razem będzie wszystko o ziołach. Jakie dobrać, jak je sadzić i pielęgnować. Ciekawym zakończeniem będzie wykład pt. Tradycja używania ziół w Polsce - tradycja i przesądy". My już rozpoczęliśmy uprawe w miescie i zalożyliśmy ogródek z Miasto i Ogród na Placu Defilad. Magazyn Usta swego czasu zapraszał juz na święto kwiatów i cydru. Tym razem organizuje Święto chleba. Na początek, o 11.00 Marysia Przybyszewska zaprasza na powolne śniadanie z dobrym chlebem w roli głównej. Później Małgorzata Minta, dziennikarka kulinarna poprowadzi dyskusję o komercyjnym wypieku chleba dobrej jakości. Będzie też można porozmawiać z twórcą Muzeum chleba Marianem Pozorkiem oraz spotkać sie z Elizą Mórawską z okazji premiery jej książki "O chlebie". Przez cały dzień na kilkudziesięciu stoiskach będzie można pokosztować chlebów i bułeczek. Wszyscy, którzy chcą zacząć piec chleb w domu mogą przyjść po słoiczek zakwasu. Sobota od godziny 11.00 przy ulicy Mysiej 3 w Warszawie. Sztukę samodzielnego wypieku chleba będzie można poznać podczas warsztatów w Cook Up Studio przy Żeromskiego 17c, gdzie przez meandry piekarnictwa poprowadzi nas Szymon Tomiło. Początek spotkania o 11.00 Jeżeli macie ochotę na wycieczkę, to polecamy wyjazd do Chrystkowa na Weekned z Mennonitami. To kolejna edycja rodzinnego pikniku, którego celem jest propagowanie wiedzy o osadnikach olęderskich, którzy kiedyś zamieszkiwali Dolinę Dolnej Wisły. Warsztaty serowarskie i kulinarne, turniej kuchni mennonickiej to tylko część atrakcji dwudniowej imprezy, która rozgości się wokół XVIII wiecznej zabytkowej chaty Mennonitów w Chrystkowie. Sobota i niedziela od 10.00 do 18.00. W sobotę będą alter burgery Kuby Korczak, jeżeli ktoś zatęskni za klasyką, albo zechce poznać postawy burger-sztuki może sie wybrać na warsztaty do Cook Up Studio. To może być apetyczny koniec weekendu. O 18.30 w niedzielę zrobicie tradycyjną bułkę burgerową, kotlety z różnych kawałków wołowiny i jagnięciny, a do tego fantastyczne sosy. Spotkanie zakończy się wspólną ucztą przy szklanicy dobrego piwa. Życzymy Wam odkrycia wielu nowych smaków i dobrych spotkań z ludźmi.,Wydarzenia kulinarne