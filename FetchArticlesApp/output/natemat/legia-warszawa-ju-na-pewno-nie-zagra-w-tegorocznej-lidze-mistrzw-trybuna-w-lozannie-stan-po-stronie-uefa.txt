Prawnicy Legii Warszawa od kilku dni prowadzą równie trudne starcie co piłkarze tego klubu na boisku. Ale nie mogą się pochwalić takimi sukcesami, bo właśnie przegrali starcie przed Międzynarodowym Trybunałem Arbitrażowym ds. Sportu. Stawką było warunkowe dopuszczenie Legii do dalszej gry w tegorocznej edycji Ligi Mistrzów. UEFA była nadzwyczaj sroga wobec Legii Warszawa i wykluczyła Mistrza Polski z rozgrywek o Ligę Mistrzów z powodu błędów formalnych. Ale prawnicy klubu skierowali sprawę do Międzynarodowego Trybunału Arbitrażowego ds. Sportu w Lozannie. Chcieli też, aby pomimo długotrwałej procedury Legia mogła zagrać w tegorocznej edycji Ligi Mistrzów – podaje Sport.pl. Jednak trybunał nie przychylił się do złożonego w piątek wniosku. Warszawskiemu klubowi zostało więc już tylko przygotować się do walki o Ligę Europy. W czwartek stołeczny zespół zagra z kazachskim Aktobe. Jeśli Trybunał przyzna rację Legii Warszawa polski zespół nie będzie miał szans wzięcia udziału w dalszych rozgrywkach Ligi Mistrzów. Będzie mógł liczyć jedynie na odszkodowanie finansowe. Patrząc jednak na nastroje w Legii franki szwajcarskie z UEFA nie wystarczą na otarcie łez.,Kamil Sikora