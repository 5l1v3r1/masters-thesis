Polska wygrała z Hiszpanią w meczu o brązowy medal mistrzostw świata. Wyższość ekipy znad Wisły musiała uznać reprezentacja ustępujących mistrzów, którzy po słabszym początku meczu postawili naszym reprezentantom jednak bardzo twarde warunki. Mecz zakończył się po dogrywce, w której wynik 29:28 udało ustalić się dopiero w ostatnich sekundach. Pierwsza połowa spotkania Polska-Hiszpania zakończyła się remisem 13-13. Choć od pierwszych minut podopieczni Michaela Bieglera cieszyli się nawet trzypunktowym prowadzeniem, Hiszpanom udało się opanować nerwy i wrócić do skutecznych akcji. Grają Polacy więc musi być... nerwowo Prowadzenie uciekło Polakom także przez liczne błędy popełniane zarówno w ataku, jak i rozegraniu. Inaczej niż w przegranym półfinale z Katarem, w meczu o brązowy medal trener reprezentacji Polski szybko reagował na gorsze momenty w wykonaniu naszych zawodników. Tuż po rozpoczęciu drugiej części spotkania Hiszpanie szybko zdobyli bramkę i po raz pierwszy wyszli na prowadzenie, na którym powoli zaczęli się nieznacznie umacniać. Także ze względu na to, iż pogłębiły się polskie problemy z prowadzeniem akcji ofensywnych. Jak zwykle, polscy szczypiorniści udowodnili jednak, że uwielbiają najsilniejsze emocje i zawsze grają do końca. Zasadniczy czas gry zakończył się więc remisem 24-24, do którego Michał Szyba doprowadził w... ostatniej sekundzie drugiej połowy. Gra punkt za punkt toczyła się także przez całą pierwszą część dogrywki, a właściwie do ostatnich jej sekund. Ostatecznie zakończyła się po cofnięciu czasu o dwie sekundy i rzucie wolnym Hiszpanów, którzy w starciu z murem Polaków nie zdołali zdobyć punktu. Finał, czyli Francja kontra reszta świata Po tym meczu kibicom piłki ręcznej z całego świata zostało już tylko emocjonowanie się ostatnim, finałowym meczem między gospodarzami z Kataru, a - drugą najbardziej utytułowaną w historii szczypiorniaka - drużyną z Francji. Z historycznych statystyk wynikało, że absolutnym faworytem do zwycięstwa była ekipa znad Sekwany. Jak jednak powszechnie wiadomo, Katarczycy otrzymując prawo do organizacji tegorocznego mundialu postanowili ściągnąć do swojej reprezentacji wielu zdolnych zawodników z całego świata. W finale mundialu naturalizowani Katarczycy potwierdzili swoją klasę i nie pozwalali Francuzom na zdobycie zbyt dużej przewagi punktowej. Trójkolorowi budowali ją jednak sukcesywnie i w taki sposób, by reprezentacja Kataru nie wyszła na prowadzenie choćby na chwilę. Mistrzostwo świata piłkarze ręczni z Francji przypieczętowali wynikiem 22-25.,Jakub Noch