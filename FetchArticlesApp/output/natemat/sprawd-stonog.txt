Polityk/celebryta/komik/aktywista Zbigniew Stonoga bierze udział w aukcji charytatywnej, której przedmiotem jest obiad z przewodniczącym SLD Leszkiem Millerem. Jak deklaruje, przelicytuje każdego, żeby "zapytać czerwoną mordkę jak to będzie z kwestiami rozliczeń postkomunistów z afer". Czy dotrzyma słowa? Na wstępie dodam, że nie jestem fanem p. Stonogi - nie trawię jego antysemickiej, wulgarnej retoryki czy filantropii na pokaz. Trzeba mu jednak przyznać, że niektóre akcje są ciekawe i przykuwają uwagę (o wdzięczności za sianie fermentu w obozie nacjonalistów nie wspominając). Jedną z nich jest zapowiedziany ostatnio udział w aukcji Wielkiej Orkiestry Świątecznej Pomocy. W ramach ocieplania swojego wizerunku wystawił się Leszek Miller, oferujący obiad ze zwycięzcą aukcji. "Wystawił się" to dobre określenie, bo aukcją szybko zainteresował się rzeczony p. Stonoga. Jak deklaruje, przebije każdą ofertę. Ma z czego, więc warto sprawdzić, czy rzeczywiście jest gotów zapłacić każdą kwotę za podanego na tacy Leszka M. Kasa idzie na słuszny cel, więc warto po dwakroć (link do aukcji). Jakie macie typy, na jakiej kwocie się skończy i czy p. Stonoga powie "pas"? :),Maciej Kowalski