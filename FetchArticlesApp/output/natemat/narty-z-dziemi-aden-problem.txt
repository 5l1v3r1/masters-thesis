Austria to wymarzone miejsce na stawianie pierwszych kroków na nartach. I to nie tylko dla dorosłych, ale także – a może przede wszystkim – dla dzieci. Nie dziwi więc popularność tego kierunku wśród rodziców, którzy chcą zapewnić pociechom ferie pełne wrażeń, wartościowy czas na świeżym powietrzu i umiejętności, które na pewno zaprocentują w dorosłym życiu. Bo narty to przecież nie tylko sposób na spędzenie zimowego urlopu. To styl życia. Mniejsza o spektakularne, alpejskie widoki, gwarantowany śnieg i zaraźliwą wręcz pogodę ducha i uśmiech gospodarzy. Austria na całym świecie słynie przecież z czegoś innego: takiej infrastruktury narciarskiej próżno szukać poza jej granicami. Niektóre regiony narciarskie są bardziej wyspecjalizowane w organizacji wypoczynku rodzinnego, inne mniej, ale jedno jest pewne – wszędzie rodzice z dziećmi są wyczekiwanymi i mile widzianymi gośćmi, na których czeka wiele udogodnień i unikatowych propozycji. Krok pierwszy – wybierz region Rodzice z dziećmi mogą spodziewać się specjalnych taryf na skipassy dla małoletnich – dostępnych w wybranych okresach lub przez cały sezon, osobno lub w pakiecie z noclegiem. W niektórych regionach dzieci do określonego wieku jeżdżą zupełnie za darmo (np. na Stubaiu dzieci do 10 roku życia). Oprócz tego w praktycznie każdym ośrodku narciarskim dostępne są szkółki, w których doświadczeni instruktorzy troskliwie i cierpliwie pomagają dzieciom w każdym wieku stawiać pierwsze kroki na nartach i dbają przy tym o dobrą zabawę. Warto sprawdzić, które szkółki zatrudniają polskojęzycznych instruktorów (w tym roku m.in. Sölden, Zell am See, Tux, link do pełnej listy). Szkółki narciarskie często dysponują rozbudowaną infrastrukturą dostosowaną do potrzeb dzieci. Należą do niej m.in.: specjalnie zaprojektowane i wyprofilowane tereny do nauki, zimowe place zabaw z całodziennym programem atrakcji, dostosowane do wielkości i wieku dzieci wyciągi (w tym wyciągi taśmowe, tzw. czarodziejskie dywany lub ogrzewane, chronione przed wiatrem krzesełka), restauracje przeznaczone wyłącznie dla dzieci ze specjalnym menu czy zadaszone, wielopoziomowe sale zabaw ze ściankami wspinaczkowymi i mnóstwem atrakcji. Idealnym przykładem są szkółki w regionie Serfaus-Fiss-Ladis, regionie, który od lat stawia na wypoczynek rodzin z dziećmi. Dzieci, które już opuszczają „ośle łączki” chętnie samodzielnie przemierzają przygotowane z myślą o ich potrzebach i zainteresowaniach stoki. Po drodze mijają figurki dinozaurów, czarownic i postaci ze znanych bajek, lodowe tunele, przeszkody i urozmaicenia, jakich próżno szukać gdzieś indziej (polecamy tu szczególnie styryjskie Schladming-Dachstein czy Murtal w Kreischbergu, Nauders lub cyrk narciarski Skicircus Saalbach Hinterglemm Leogang Fieberbrunn w Tyrolu, Nassfeld w Karyntii czy ośrodki narciarskie w Górnej Austrii). Aktualne oferty na urlop w Austrii na stronie www.austria.info. Krok drugi – znajdź hotel Po wybraniu odpowiedniego regionu, warto rozejrzeć się za idealnym hotelem. Tu z pomocą przychodzi sieć Kinderhotels Europa – fenomen na skalę europejską i wynalazek rodem z Austrii. Znajdujące się w najlepszych regionach narciarskich w Austrii hotele klasy premium od ponad 20 lat zapewniają rodzinom beztroski urlop oraz najwyższej jakości opiekę nad dziećmi. Wszystkie spełniają standardy bezpieczeństwa potwierdzone niemieckim certyfikatem TÜV, zatrudniają pracowników o wysokich kwalifikacjach i regularnie podlegają tajnej kontroli jakości. Starsi, młodsi i najmłodsi Aby jakość opieki nad dziećmi była coraz lepsza, wszyscy opiekunowie zatrudnieni w Kinderhotels Europa przechodzą wewnętrzne szkolenia i wciąż podnoszą swoje kwalifikacje. Dużą wagę przywiązuje się do komunikacji z młodymi gośćmi w różnych językach – bezcenne doświadczenie kadry w pracy z dziećmi z całej Europy to niewątpliwie atut nie do przecenienia. Własny system szkoleń gwarantuje, że placówki grupy są w stanie zapewnić wszystkim dzieciom – począwszy od niemowląt, a skończywszy na nastolatkach – bogaty, dostosowany do ich wieku program pobytu. Wiele obiektów członkowskich wyspecjalizowało się w opiece nad noworodkami i dzięki menu opartym na produktach firmy HIPP, pakietom do pielęgnacji maluchów w pokojach oraz całodobowemu dyżurowi lekarza zapewniają pociechom świeżo upieczonych rodziców kompleksową opiekę. Również nastolatki nie muszą się wcale zadowalać zabawkami i brodzikiem. Wiele hoteli rodzinnych ściśle współpracuje ze specjalistami od zabaw na wolnym powietrzu, sportu oraz przygód i oferuje mnóstwo wspaniałych atrakcji, takich jak kursy jazdy na nartach i snowboardzie, wieczory z kinem, czy zdobywanie ścianek wspinaczkowych pod okiem profesjonalnych trenerów. Wellness dla zestresowanych rodziców W „oazach regeneracji”, saunach i elegancko urządzonych strefach relaksu mama i tata nie tylko odzyskają dobre samopoczucie, lecz także radość we wzajemnych relacjach. Rodzice zaznają prawdziwego spokoju i relaksu, gdy dzieci będą się spędzać czas pod okiem opiekunów na zimowym placu zabaw, w sali zabaw czy w akademii pływackiej. Wieczorem mama i tata zjedzą romantyczną kolację przy świecach, a ich pociechy będą się świetnie bawić z rówieśnikami przy stoliku dziecięcym. Urlopowy budżet pod kontrolą W naszych hotelach już w momencie rezerwacji wiesz, ile będzie kosztował Twój urlop. Rachunek przedstawiony przy rezerwacji jest całkowicie przejrzysty, dzięki czemu możesz zaplanować pobyt co do grosza, a Twoja rodzina przez cały czas jest w najlepszych rękach. Rodzinny urlop na najwyższym poziomie Smiley – maskotka grupy hoteli rodzinnych Kinderhotels i jednocześnie sposób kategoryzowania poszczególnych obiektów – to gwarancja najwyższej jakości usług zarówno dla rodziców, jak i dla dzieci. Są tu tym samym, czym system gwiazdkowy w standardowym hotelarstwie. Niezależni eksperci i anonimowi testerzy z czasopism dla rodzin regularnie kontrolują przestrzeganie surowych kryteriów jakości w hotelach rodzinnych, przyznając poszczególnym obiektom 3, 4 lub 5 Uśmieszków. Dzięki temu goście od razu wiedzą, czego mogą oczekiwać w miejscu swojego odpoczynku. Nieustanna kontrola zapewnia przestrzeganie kryteriów i wysoką jakość opieki nad najmniejszymi i większymi dziećmi. Czego na pewno nie ma w hotelu z Uśmieszkiem? Pustych obietnic, pozornie niskich cen, które w rzeczywistości okazują się znacznie wyższe, oraz wnętrz, które wyglądają o wiele gorzej niż na zdjęciach. Co się na pewno robi w hotelu z Uśmieszkiem? Ściśle przestrzega kryteriów jakości, przewidzianych odpowiednio dla hotelu z 3, 4 lub 5 Uśmieszkami – gwarantujemy to zawsze bez żadnego „ale”. Więcej szczegółów o autorskim systemie klasyfikacji Smiley w Kinderhotels Harmonijny urlop z dziećmi Hotele Kinderhotels Europa dotrzymują wszystkich swoich obietnic. Od wielu lat obiekty członkowskie grupy wyróżniają się niezmiennie wysokim standardem. Umożliwiają to zaangażowanie, motywacja, pasja pracy z rodzinami, a także – co ważne – surowe kontrole przestrzegania kryteriów jakości. Bogata oferta poszczególnych hoteli rodzinnych Kinderhotels Europa obejmuje następujące rozwiązania: hotele rodzinne all inclusive, kursy pływania dla dzieci, wellness dla dużych i małych, szkoła magii, szkoła narciarska dla szkrabów od 2 lat, teatr i kino Smileyplexx, opieka nad niemowlętami podczas urlopu, najlepsze oferty dla 1 rodzica z dziećmi, urlop z dziećmi w gospodarstwie turystycznym „Z krową za pan brat”. Krok trzeci – ciesz się beztroskim urlopem na nartach w pięknej Austrii! Więcej szczegółów na stronie to.austria.info/kinderhotels, a rezerwacje na stronie www.kinderhotels.com,Artykuł powstał we współpracy z Austria.info