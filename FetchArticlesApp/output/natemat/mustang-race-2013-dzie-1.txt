11 sierpnia rozpoczął się kolejny Mustang Race. Jest to trzecia już edycja legendarnego rajdu, jedynego takiego eventu w Europie. W tegorocznej imprezie bierze udział 45 załóg, w tym: 40 z Mustang Klub Polska, 2 ekipy czeskiego klubu Mustang Riders Club oraz 3 załogi białoruskie. W trasę wystartowały samochody trzech generacji I, IV i V, w wersjach fabrycznych oraz modyfikowanych, w różnych wersjach silnika od 130 kM do 780 kM. Tym razem trasa rajdu powiedzie z Warszawy poprzez Górę Kalwarię, Kazimierz Dolny, Lublin, Wieliczkę, Kudowę Zdrój do czeskiej Pragi. O co chodzi w imprezie? Tutaj nie jest najważniejsze kto pierwszy dojedzie do mety. Na trasie między Warszawą a Praga przygotowane są konkurencje, różnego typu atrakcje dla zawodników. W każdym z tych miejsc zawodnicy zdobywają punkty, które po zliczeniu wyłonią zwycięzcę. Rywalizacja jest tylko tłem dla wspólnej zabawy, poznawania innych włascicieli tych kultowych aut no i możliwością zaprezentowania ich szerszej publiczności. Mustang Race to towarzystwo obecnych lub przyszłych przyjaciół i wspólne pokononywanie kolejnych kilometrów po ciekawych zakątkach Polski i w tym roku jeszcze Czech. Uroczysty start imprezy odbył się w Parku Praskim, gdzie mieszkańcy Warszawy mogli podziwiać te wspaniałe auta oraz popisać się wiedzą z zakresu amerykańskiej motoryzacji, nagradzaną akcesoriami samochodowymi. Następnie uczestnicy rajdu udali się na tor techniczny FSO, gdzie niegdyś testowano Polonezy i Syreny. Dziś odbyły się tu próby sprawnościowe Mustangów pod czujnym okiem Piotra Wróblewskiego (Wróbla). Najlepsze przejazdy biorą udział w klasyfikacji generalnej rajdu, którego finał odbędzie się w sobotę w czeskiej Pradze. Więcej o imprezie będzie można przeczytać codziennie na stronie mustangrace.com.pl jeśli chcesz być na bieżąco to zapraszamy tutaj facebook.pl/mustangklubpolska,mustang klub polska