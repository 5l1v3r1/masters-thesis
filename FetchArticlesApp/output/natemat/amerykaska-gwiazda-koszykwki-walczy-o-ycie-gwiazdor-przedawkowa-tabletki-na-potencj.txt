Lamar Odom, jedna z większych gwiazd amerykańskiej ligi koszykarskiej NBA walczy o życie, po tym jak we wtorek popołudniu został znaleziony nieprzytomny w jednej z agencji towarzyskich. Koszykarz... przedawkował viagrę. Czterodniowa, suto zakrapiana impreza w Dennis Hof's Love Ranch South, agencji towarzyskiej w Nevadzie, może skończyć się tragicznie dla 35-letniego weterana NBA. We wtorek 13 października jedna z pracownic przybytku znalazła go nieprzytomnego. Odom został przewieziony śmigłowcem do szpitala, obecnie jego stan określany jest jako poważny. Wciąż nie odzyskał przytomności. Przyczyną takiego stanu koszykarza jest przedawkowanie viagry. Odom miał zażyć 10 tabletek jej ziołowego odpowiednika, a jego organizm zwyczajnie tego nie wytrzymał. Świadkowie jednak twierdzą, że nie widzieli by sportowiec zażywał jakieś niedozwolone substancje, choć nie jest tajemnicą, że już od jakiegoś czasu zmagał się z uzależnieniem od narkotyków. Był też karany za jazdę po pijaku. Lamar Odom ma 35 lat, do NBA trafił w roku 1999. Wraz z Los Angeles Lakers wywalczył dwa tytuły mistrzowskie ligi.,Jakub Rusak