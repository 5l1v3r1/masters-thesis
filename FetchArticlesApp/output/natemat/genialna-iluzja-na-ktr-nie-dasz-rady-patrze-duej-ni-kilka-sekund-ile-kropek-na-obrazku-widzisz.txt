Prosty rysunek opublikował na Facebook profesor Akiyoshi Kitaoka z uniwersytetu Ritsumeiken. Pokazuje on, jak łatwo oszukać ludzkie oko. W zależności od tego, na który fragment obrazka się patrzy, pojawiają się i znikają czarne kropki. Dlaczego tak się dzieje? Kropek na planszy jest 12. Każda z nich jest dobrze widoczna, jednak nie da się ich wszystkich zobaczyć jednocześnie. Ba, nie da się naraz zobaczyć nawet połowy z nich. Wszystko dlatego, że ludzkie oko dalekie jest od doskonałości i bardzo łatwo jest je oszukaćTa prosta iluzja, która cieszy się niesłabnącym zainteresowaniem internautów jest na to doskonałym przykładem. Na siatkę linii pionowych, poziomych i skośnych naniesiono 12 czarnych kropek. Kiedy kierujemy wzrok na jedną z nich, reszta znika, co najwyżej udaje się zobaczyć po jednej sąsiedniej z lewej i prawej strony. Wzrok skupia się na kropce i wszystko co nie mieści się w polu ostrego widzenia rozmywa się. Widzenie peryferyjne u ludzi nie jest najlepsze. Dlatego reszta informacji jakie przekazuje ludzkie oko jest niejako „dorysowywanych” przez mózg. Przez to, że wszystkie linie są symetryczne mózg łatwo jest oszukać i .... kropki znikają. A wy, ile widzicie kropek jednocześnie?,Paweł Kalisz