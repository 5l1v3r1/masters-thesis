Tej niedzieli warszawskie Pola Mokotowskie zgromadzą dziesiątki joginek i joginów, a także miłośników zdrowego stylu życia. Organizatorzy Dnia Jogi 21 czerwca 2015 roku chcą wraz z uczestnikami ze 177 państw na całym świecie pobić rekord Guinessa jako najbardziej liczna grupa trenująca jogę jednocześnie. Cały świat ćwiczy razem Jogę praktykują i starzy i młodzi. W Polsce jest coraz więcej osób, które zaczynają przygodę z asanami i coraz więcej szkół i rodzajów jogi, które można trenować jak: Kundalini, Astanga, Bikram czy najdłużej obecna w naszym kraju joga Iyengara. Międzynarodowy Dzień Jogi w Polsce odbywa się po raz pierwszy, a w związku z nim organizatorzy przygotowali liczne imprezy towarzyszące. Pierwsza sesja (trening) jogi odbędzie się już o 8:30 – dla amatorów porannych ćwiczeń. I fanów tak zwanych flashmobów, bo jeśli o tej porze skusicie się na trening na macie, wraz z ludźmi z całego świata przyczynicie się do pobicia rekordu Guinessa. Nawet w Monako odbędzie się taka sesja o tej samej porze pod budynkiem słynnego kasyna. Jeśli chcecie wziąć udział i ćwiczyć razem z innymi ze 177 krajów biorących udział w wydarzeniu, wcześniej trzeba się zarejestrować pod tym linkiem. Bogaty program imprezy Przez cały dzień na warszawskich Polach Mokotowskich będą odbywać się sesje jogi nie tylko dla superwyćwiczonych joginów, ale niemal dla każdego: początkujących, dzieci, seniorów, a nawet kobiet w ciąży. A poza ćwiczeniem asan, w planach są też wykłady i spotkania o zdrowym stylu życia i jodze, malowanie ciała henną, zabawy i atrakcje dla dzieci, a nawet specjalne przysmaki indyjskie i wegetariańskie. Dla amatorów kuchni odbędą się też pokazy gotowania wegańskich potraw. Jeśli nie planujesz przyjść tu z matą i w ygodnych do ćwiczenia ubraniach, możesz przyjść na spacer z rodzina i spróbować naturalnych lodów i napić się dobrej kawy. Podczas trwania Międzynarodowego Dnia Jogi, będzie można też poznać i kupić naturalne kosmetyki i ubrania z ekologicznych materiałów. - Na naszym stoisku będzie dostępna pełna kolekcja ubrań Starseeds z 40 procentową zniżką na wszystkie produkty! Oprócz tego będzie można napić się schłodzonej wody kokosowej Vita Coco i wypróbować nasze luksusowe demo maty marki Liforme, które uwielbiają najlepsi jogini na świecie. A po południu od 16 do 18 zapraszamy na bezpłatne zajęcia z jogi, które poprowadzi na naszym stoisku ambasadorka marki Starseeds: Agnieszka Krool – mówi Natalia Zawada projektantka marki ubrań z naturalnych dzianin. Szczegółowy program wydarzeń znajdziesz na tej stronie i na stronie na facebooku.,Maria Kowalczyk