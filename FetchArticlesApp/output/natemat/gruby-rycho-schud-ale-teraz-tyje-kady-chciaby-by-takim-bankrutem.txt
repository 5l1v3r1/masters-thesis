Prokom Investment, „kiedyś” firma Ryszarda Krauzego, znalazł się setce firm, które zapłaciły największe podatek dochodowy w Polsce. Skoro tak, to Krauze nie jest chyba taki biedny jak go malują. W zestawieniu stu największych płatników podatku dochodowego Prokom zajmuje 97. pozycję z kwotą 37,3 mln zł zapłaconego CITu. Dane z wywiadowni gospodarczej Bisnode opublikował "Puls Biznesu". To sensacyjny wynik jak na firmę, której założyciel i były właściciel uchodzi za bankruta. Jeśli Prokom zapłacił taki podatek, to znaczy, że jego zysk za ostatni rok to prawie 200 mln złotych. Takiego wyniku nie miał nawet Kulczyk Holding – polska odnoga rodzinnego biznesu Kulczyków. To więcej niż wyniósł zysk i podatek GTC – właściciela Galerii Mokotów czy dystrybutora Energii RWE. Pisaliśmy, że doniesienia medialne o wystawieniu na sprzedaż grilla i mebli ogrodowych z domu Krauzego mogą się okazać zagraniem pod publiczkę. Ryszard Krauze chce pokazać, że nosi już ostatnią koszulę. Banki, które pożyczały pieniądze na kontynuowanie wydobycia ropy naftowej w Kazachstanie oraz rozczarowani akcjonariusze nie powinni już adresować do niego swoich żalów. Lokalna "Gazeta Trójmiasto" docieka, że Prokom, prywatny fundusz inwestycyjny Krauzego, stworzył sieć spółek powiązanych kapitałowo nie tylko z samym Prokomem, ale także wzajemnie ze sobą. Spółki pożyczają sobie pieniądze, poręczają kredyty, pożyczają akcje, zastawiają nieruchomości i wystawiają weksle. Inwestorowi z zewnątrz byłoby bardzo trudno wycenić prawdziwą wartość tych aktywów. Do tego Prokom ma całą masę spornych zobowiązań i wierzytelności. W zależności od rozstrzygnięć sądowych, spółki tej grupy mogą zyskać lub stracić setki milionów złotych. Właściwie trudno teraz precyzyjnie napisać do kogo należy Prokom Investments. Według oświadczenia samego biznesmena wycofał się on z firmy. Rzecznik prasowy twierdzi, że spółka nadal pozostaje podmiotem prywatnym, jednak struktury akcjonariatu nie chce ujawnić. Wcześniej akcje niektórych przedsięwzięć Krauzego objęli syn Aleksander, koszykarz oraz córka Monika, wykształcona za granicą prawniczka.,Tomasz MolgaProkom Investment, „kiedyś” firma Ryszarda Krauzego, znalazł się setce firm, które zapłaciły największe podatek dochodowy w Polsce. Skoro tak, to Krauze nie jest chyba taki biedny jak go malują. W zestawieniu stu największych płatników podatku dochodowego Prokom zajmuje 97. pozycję z kwotą 37,3 mln zł zapłaconego CITu. Dane z wywiadowni gospodarczej Bisnode opublikował "Puls Biznesu". To sensacyjny wynik jak na firmę, której założyciel i były właściciel uchodzi za bankruta. Jeśli Prokom zapłacił taki podatek, to znaczy, że jego zysk za ostatni rok to prawie 200 mln złotych. Takiego wyniku nie miał nawet Kulczyk Holding – polska odnoga rodzinnego biznesu Kulczyków. To więcej niż wyniósł zysk i podatek GTC – właściciela Galerii Mokotów czy dystrybutora Energii RWE. Pisaliśmy, że doniesienia medialne o wystawieniu na sprzedaż grilla i mebli ogrodowych z domu Krauzego mogą się okazać zagraniem pod publiczkę. Ryszard Krauze chce pokazać, że nosi już ostatnią koszulę. Banki, które pożyczały pieniądze na kontynuowanie wydobycia ropy naftowej w Kazachstanie oraz rozczarowani akcjonariusze nie powinni już adresować do niego swoich żalów. Lokalna "Gazeta Trójmiasto" docieka, że Prokom, prywatny fundusz inwestycyjny Krauzego, stworzył sieć spółek powiązanych kapitałowo nie tylko z samym Prokomem, ale także wzajemnie ze sobą. Spółki pożyczają sobie pieniądze, poręczają kredyty, pożyczają akcje, zastawiają nieruchomości i wystawiają weksle. Inwestorowi z zewnątrz byłoby bardzo trudno wycenić prawdziwą wartość tych aktywów. Do tego Prokom ma całą masę spornych zobowiązań i wierzytelności. W zależności od rozstrzygnięć sądowych, spółki tej grupy mogą zyskać lub stracić setki milionów złotych. Właściwie trudno teraz precyzyjnie napisać do kogo należy Prokom Investments. Według oświadczenia samego biznesmena wycofał się on z firmy. Rzecznik prasowy twierdzi, że spółka nadal pozostaje podmiotem prywatnym, jednak struktury akcjonariatu nie chce ujawnić. Wcześniej akcje niektórych przedsięwzięć Krauzego objęli syn Aleksander, koszykarz oraz córka Monika, wykształcona za granicą prawniczka.,Tomasz Molga