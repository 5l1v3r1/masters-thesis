44 proc. Polaków jest nieaktywnych zawodowo – na każdy tysiąc pracujących obywateli przypada aż 990 niepracujących. "To ekonomiczny problem i katastrofa. Dla społeczeństwa to mniej wpływów podatkowych i mniej wpływów ubezpieczeniowych" – alarmuje Tomasz Misiak z Work Service SA. Pod względem wskaźnika aktywności zawodowej srogo przegrywamy z państwami takimi jak Niemcy, Francja czy Wielka Brytania i plasujemy się na samym końcu w Unii Europejskiej. Kim są nieaktywni zawodowo Polacy? To najczęściej osoby, które pobierają emerytury (ponad 40 proc.), przebywają na stałych zwolnieniach lekarskich albo po prostu podjęły decyzję o rezygnacji z poszukiwania pracy. Jak mówi cytowany przez Interia.pl Tomasz Misiak, prezydent rady nadzorczej Work Service SA, ich kłopoty mają konsekwencje dla całego społeczeństwa. "Coraz mniejsza grupa pracujących musi ich utrzymywać" – zaznacza. "Nie mamy sprzyjających warunków do tego, żeby ludzie przebywający na emeryturze podejmowali pracę. Mało tego, wprowadzone przez państwo rozwiązanie np. wymagające płacenia dodatkowego ubezpieczenia przez tych ludzi, spowodowało wypchnięcie ich z rynku pracy" – przekonuje. Według eksperta państwo powinno skupić się przede wszystkim na dwóch przyczynach bierności: niedostosowaniu kwalifikacji do potrzeb rynku pracy i zniechęceniu bezskutecznym szukaniem zatrudnienia. W tym drugim przypadku statystyki z roku na rok są coraz bardziej alarmujące. W 2010 roku 370 tys. osób zadeklarowało rezygnację z poszukiwania pracy. Dziś taką postawę zniechęcenia przejawia 539 tys. osób.,Michał Gąsior44 proc. Polaków jest nieaktywnych zawodowo – na każdy tysiąc pracujących obywateli przypada aż 990 niepracujących. "To ekonomiczny problem i katastrofa. Dla społeczeństwa to mniej wpływów podatkowych i mniej wpływów ubezpieczeniowych" – alarmuje Tomasz Misiak z Work Service SA. Pod względem wskaźnika aktywności zawodowej srogo przegrywamy z państwami takimi jak Niemcy, Francja czy Wielka Brytania i plasujemy się na samym końcu w Unii Europejskiej. Kim są nieaktywni zawodowo Polacy? To najczęściej osoby, które pobierają emerytury (ponad 40 proc.), przebywają na stałych zwolnieniach lekarskich albo po prostu podjęły decyzję o rezygnacji z poszukiwania pracy. Jak mówi cytowany przez Interia.pl Tomasz Misiak, prezydent rady nadzorczej Work Service SA, ich kłopoty mają konsekwencje dla całego społeczeństwa. "Coraz mniejsza grupa pracujących musi ich utrzymywać" – zaznacza. "Nie mamy sprzyjających warunków do tego, żeby ludzie przebywający na emeryturze podejmowali pracę. Mało tego, wprowadzone przez państwo rozwiązanie np. wymagające płacenia dodatkowego ubezpieczenia przez tych ludzi, spowodowało wypchnięcie ich z rynku pracy" – przekonuje. Według eksperta państwo powinno skupić się przede wszystkim na dwóch przyczynach bierności: niedostosowaniu kwalifikacji do potrzeb rynku pracy i zniechęceniu bezskutecznym szukaniem zatrudnienia. W tym drugim przypadku statystyki z roku na rok są coraz bardziej alarmujące. W 2010 roku 370 tys. osób zadeklarowało rezygnację z poszukiwania pracy. Dziś taką postawę zniechęcenia przejawia 539 tys. osób.,Michał Gąsior