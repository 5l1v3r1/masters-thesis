Musiało minąć 17 lat, aby słynny duet znowu stanął na scenie. Kayah i Goran Bregovic, twórcy jednego z najlepiej sprzedających się albumów muzycznych w historii polskiej muzyki, wystąpią w warszawskim klubie Progresja. Płyta zatytułowana po prostu "Kayah i Bregovic" zatrzęsła polskim rynkiem fonograficznym. Nagrodami, które otrzymali wtedy Kayah, autorka wszystkich tekstów i wokalistka, oraz Bregovic, twórca muzyki i producent, można by obdzielić niejeden zespół. Sprzedaż przekroczyła 700 tys. sztuk i uhonorowana została diamentową płytą. Trafiła ona również do 11 innych państw europejskich, wśród których szczególnie ukochali ją sobie Włosi.Artyści nigdy więcej nie zdecydowali się na ponowną współpracę, a w prasie pojawiły się pogłoski o nieporozumieniach natury finansowej. Choć w zeszłym roku pojawiła się szansa na występ w ramach antywojennego Life Festival w Oświęcimiu, organizatorzy odwołali przyjazd Bregovica po tym, jak zaśpiewał w zaanektowanym przez Rosję Sewastopolu. Klub Progresja zapowiedział jednak, że już 8 września dwójka muzyków ponownie spotka się na scenie, by dać koncert w ramach projektu Bregovica . Kayah wystąpić ma gościnnie. Bilety do kupienia na stronie klubu i w dedykowanych serwisach internetowych.,Daniel Kotliński