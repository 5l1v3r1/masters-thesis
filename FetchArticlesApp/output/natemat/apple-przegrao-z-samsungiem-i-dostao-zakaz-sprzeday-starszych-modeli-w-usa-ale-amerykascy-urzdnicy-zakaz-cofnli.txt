Chociaż w wojnie patentowej telefonicznych gigantów Apple z reguły góruje nad Samsungiem, jedną ze spraw firma z Korei wygrała. Sąd zakazał sprzedaży starszych modeli iPadów i iPhonów. Ale administracja Baracka Obamy cofnęła ten zakaz, powołując się na dobro konsumentów. Administracja Baracka Obamy uratowała Apple przed pokaźnymi stratami. Biuro Reprezentacji Handlu cofnęło sądowy zakaz sprzedaży iPhonów 4, iPhonów 3GS, iPadów 3G oraz i Padów 2 3G – podaje "The Guardian". Wcześniej sąd stwierdził, że firma z Cupertino narusza patenty Samsunga. Uchylenie decyzji sądu urzędnicy uzasadniali dobrem konsumentów. Z takiego obrotu spraw nie jest zadowolony Samsung, którego przedstawiciele stwierdzili tylko, że są "rozczarowani". Na drugim biegunie emocji są reprezentanci Apple. Oni cieszą się, że urzędnicy "stanęli po stronie innowacji". Zapewniają też, że zarzuty Samsunga są bezpodstawne. Wyrok sądu i decyzja urzędników o cofnięciu zakazu sprzedaży to tylko jedna z wielu bitew, które obie firmy toczą w ramach rozpoczętej w 2010 roku wojny patentowej. Wydaje się, że dotychczas wygrywa ją Apple. Kilka miesięcy temu Samsung musiał zapłacić karę wynoszącą 600 mln dolarów. Ale pewne jest, że żadna z firm nie powiedziała jeszcze ostatniego słowa.,Kamil SikoraChociaż w wojnie patentowej telefonicznych gigantów Apple z reguły góruje nad Samsungiem, jedną ze spraw firma z Korei wygrała. Sąd zakazał sprzedaży starszych modeli iPadów i iPhonów. Ale administracja Baracka Obamy cofnęła ten zakaz, powołując się na dobro konsumentów. Administracja Baracka Obamy uratowała Apple przed pokaźnymi stratami. Biuro Reprezentacji Handlu cofnęło sądowy zakaz sprzedaży iPhonów 4, iPhonów 3GS, iPadów 3G oraz i Padów 2 3G – podaje "The Guardian". Wcześniej sąd stwierdził, że firma z Cupertino narusza patenty Samsunga. Uchylenie decyzji sądu urzędnicy uzasadniali dobrem konsumentów. Z takiego obrotu spraw nie jest zadowolony Samsung, którego przedstawiciele stwierdzili tylko, że są "rozczarowani". Na drugim biegunie emocji są reprezentanci Apple. Oni cieszą się, że urzędnicy "stanęli po stronie innowacji". Zapewniają też, że zarzuty Samsunga są bezpodstawne. Wyrok sądu i decyzja urzędników o cofnięciu zakazu sprzedaży to tylko jedna z wielu bitew, które obie firmy toczą w ramach rozpoczętej w 2010 roku wojny patentowej. Wydaje się, że dotychczas wygrywa ją Apple. Kilka miesięcy temu Samsung musiał zapłacić karę wynoszącą 600 mln dolarów. Ale pewne jest, że żadna z firm nie powiedziała jeszcze ostatniego słowa.,Kamil Sikora