Piżamy, w których aż chce się spać - znacie to? Wykonane z dobrych materiałów, delikatne, miękkie i przepiękne. Jest kilka polskich marek, które robią piżamy jak ze snu. I sprawiają, że wystarczy jedno założenie ich projektów, aby raz na zawsze zmienić podejście do tego, w czym kładziemy się do łóżka. Dość rozciągniętych T-shirtów! Lunaby to mała, rodzinna firma. Inicjatorką marki jest blogerka Joanna Glogaza, znana jako autorka Styledigger. To piżamy bardzo delikatne i jednocześnie kobiece, z nutką inspiracji dawnymi gwiazdami Hollywood. -Sama pół życia przespałam w rozciągniętych T-shirtach, podczas gdy na półkach pojawiały się kolejne pary niewygodnych szpilek, których nigdy nie nosiłam - zupełnie bez sensu. Teraz widzę, jak dużą różnicę dla naszego samopoczucia robi budzenie się i zasypianie w czymś ładnym i eleganckim, a jednocześnie wygodnym - twierdzi Glogaza. W sklepie można znaleźć piżamy, koszulki nocne, kombinezony i akcesoria, takie jak na przykład opaski na oczy do spania. Prostota totalna, monochromatyczne barwy, odważne kroje. Sylwia i Renata, które założyły markę Lous, chciały robić coś ponadczasowego i intrygującego. Marzy im się praca w stylu & Other Stories - czyli projektowanie też butów, bielizny, stworzenie linii kosmetyków i biżuterii. Nic więc dziwnego, że wśród ich propozycji pojawiła się też piżama. Wśród piżam możemy znaleźć chociażby "do not disturb", czyli czarną, gniecioną, z przetarciami koszulkę na ramiączkach i do tego spodenki oraz "Echo" w krzyżyki. Sleepless in Warsaw to marka, która tworzy piżamy dla dzieci, kobiet i mężczyzn. Mają one za zadanie służyć nie tylko do spania, lecz także pasować do długich wieczorów i leniwych poranków. Co za tym idzie - są delikatne i urocze. Biele, szarości, beże to główne barwy projektów. A do tego wszystko wykonane jest z dobrych materiałów, tak aby zapewnić jak najlepszy komfort snu. Piżamy to komplety bluzka + spodnie oraz koszulki i koszule. Na pierwszy rzut oka widać, że marka stawia na romantyczną wygodę. Rzeczy można kupić nie tylko przez internet, lecz także w sklepie stacjonarnym. Marka, do której powstania przyczyniła się między innymi jedna z najbardziej znanych blogerek w Polsce, Maffashion. StayByMaff tworzy rzeczy miejskie, luźne, sportowe, ale z pazurem. Dużo tu czerni, bieli i szarości. Jest niewymuszony luz, duch młodzieńczy, są klubowe klimaty. Dość ciekawe, że wśród rzeczy SBM znalazły się też piżamy. Odpowiadają one oczywiście duchowi marki, więc są luźne, niezobowiązujące i mają ciekawy nadruk. Jedna z nich - koszula nocna - jest na przykład w oczy. "Dla tych co nie śpią, tylko marzą" mówią o swojej marce założyciele MaybeBlu Dreamwear. Piżamy delikatne, w stonowanych kolorach, gdzie dominuje biel. W asortymencie można znaleźć najróżniejsze opcje piżamowe. Są topy w różnych kolorach z dłuższym tyłem oraz T-shirty, są komplety z majtkami i szortami, a nawet ze spodniami o przeróżnych długościach. Panie, które wolą kobiece kroje, również znajdą coś dla siebie, gdyż do wyboru są dwa rodzaje koszul nocnych - dziewczęca, lekko rozkloszowana ku dołowi koszulka na ramiączkach oraz koszula wyglądem przypominająca nieco dłuższą koszulę z delikatnym kołnierzykiem. Chcesz więcej stylu? Polub nas na facebooku!,Aleksandra ZawadzkaPiżamy, w których aż chce się spać - znacie to? Wykonane z dobrych materiałów, delikatne, miękkie i przepiękne. Jest kilka polskich marek, które robią piżamy jak ze snu. I sprawiają, że wystarczy jedno założenie ich projektów, aby raz na zawsze zmienić podejście do tego, w czym kładziemy się do łóżka. Dość rozciągniętych T-shirtów! Lunaby to mała, rodzinna firma. Inicjatorką marki jest blogerka Joanna Glogaza, znana jako autorka Styledigger. To piżamy bardzo delikatne i jednocześnie kobiece, z nutką inspiracji dawnymi gwiazdami Hollywood. -Sama pół życia przespałam w rozciągniętych T-shirtach, podczas gdy na półkach pojawiały się kolejne pary niewygodnych szpilek, których nigdy nie nosiłam - zupełnie bez sensu. Teraz widzę, jak dużą różnicę dla naszego samopoczucia robi budzenie się i zasypianie w czymś ładnym i eleganckim, a jednocześnie wygodnym - twierdzi Glogaza. W sklepie można znaleźć piżamy, koszulki nocne, kombinezony i akcesoria, takie jak na przykład opaski na oczy do spania. Prostota totalna, monochromatyczne barwy, odważne kroje. Sylwia i Renata, które założyły markę Lous, chciały robić coś ponadczasowego i intrygującego. Marzy im się praca w stylu & Other Stories - czyli projektowanie też butów, bielizny, stworzenie linii kosmetyków i biżuterii. Nic więc dziwnego, że wśród ich propozycji pojawiła się też piżama. Wśród piżam możemy znaleźć chociażby "do not disturb", czyli czarną, gniecioną, z przetarciami koszulkę na ramiączkach i do tego spodenki oraz "Echo" w krzyżyki. Sleepless in Warsaw to marka, która tworzy piżamy dla dzieci, kobiet i mężczyzn. Mają one za zadanie służyć nie tylko do spania, lecz także pasować do długich wieczorów i leniwych poranków. Co za tym idzie - są delikatne i urocze. Biele, szarości, beże to główne barwy projektów. A do tego wszystko wykonane jest z dobrych materiałów, tak aby zapewnić jak najlepszy komfort snu. Piżamy to komplety bluzka + spodnie oraz koszulki i koszule. Na pierwszy rzut oka widać, że marka stawia na romantyczną wygodę. Rzeczy można kupić nie tylko przez internet, lecz także w sklepie stacjonarnym. Marka, do której powstania przyczyniła się między innymi jedna z najbardziej znanych blogerek w Polsce, Maffashion. StayByMaff tworzy rzeczy miejskie, luźne, sportowe, ale z pazurem. Dużo tu czerni, bieli i szarości. Jest niewymuszony luz, duch młodzieńczy, są klubowe klimaty. Dość ciekawe, że wśród rzeczy SBM znalazły się też piżamy. Odpowiadają one oczywiście duchowi marki, więc są luźne, niezobowiązujące i mają ciekawy nadruk. Jedna z nich - koszula nocna - jest na przykład w oczy. "Dla tych co nie śpią, tylko marzą" mówią o swojej marce założyciele MaybeBlu Dreamwear. Piżamy delikatne, w stonowanych kolorach, gdzie dominuje biel. W asortymencie można znaleźć najróżniejsze opcje piżamowe. Są topy w różnych kolorach z dłuższym tyłem oraz T-shirty, są komplety z majtkami i szortami, a nawet ze spodniami o przeróżnych długościach. Panie, które wolą kobiece kroje, również znajdą coś dla siebie, gdyż do wyboru są dwa rodzaje koszul nocnych - dziewczęca, lekko rozkloszowana ku dołowi koszulka na ramiączkach oraz koszula wyglądem przypominająca nieco dłuższą koszulę z delikatnym kołnierzykiem. Chcesz więcej stylu? Polub nas na facebooku!,Aleksandra Zawadzka