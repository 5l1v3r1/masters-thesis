W internecie rozpętała się prawdziwa burza po tym, jak czytelniczka "Gazety Wyborczej" opisała warunki zatrudnienia oferowane w Centrum Sztuki Współczesnej. Wykształcenie wyższe, wiedza z zakresu sztuki współczesnej, doskonałe umiejętności interpersonalne, pełne zaangażowanie, kreatywność oraz całkowita dyspozycyjność - oto lista wymagań wobec kandydata. A zarobki? 1152 zł za pół etatu. Kazimierz Sedlak, założyciel pierwszej polskiej firmy doradztwa HR Sedlak & Sedlak twierdzi, że jako społeczeństwo uprawiamy pewną demagogię, podkreślając wagę kultury i sztuki w naszym kraju. – Wysokość zarobków w tej branży w sektorze publicznym pokazuje, że z punktu widzenia interesów państwa, jest to nieważne – stwierdza mój rozmówca. Kultura i sztuka od lat były takimi sektorami gospodarki, w których zarabia się najmniej. – Mówimy o pracownikach zatrudnionych na pełny etat, najczęściej w sektorze publicznym – podkreśla Sedlak, bo w obszarze prywatnym na kulturze da się zarabiać. Ale badania są jednoznaczne - kultura i sztuka to najgorzej opłacana branża w Polsce.Blogerka naTemat i współwłaścicielka galerii sztuki Justyna Napiórkowska zauważa, że ludzie kultury nigdy nie mieli łatwo pod względem finansowym. – Jan van Eyck był zobowiązany do konkretnej pracy dla konkretnego dworu, Leonardo da Vinci "wysyłał swoje CV" w różne strony ówczesne Europy i poza nią, żeby znaleźć jakąś pracę i perspektywy. Nie jest to zatem zjawisko nowe – mówi historyk sztuki. Studenci kierunków związanych z kulturą i sztuką nie mają złudzeń i wiedzą jakie warunki panują w branży. – Już na drugim, trzecim roku studiów zaczynają rozdzielać to, co jest ich pasją i talentem, od rzeczywistości – mówi Napiórkowska, która prowadzi wykłady na temat międzynarodowego rynku sztuki na Uniwersytecie Warszawskim. Jej zdaniem, tracimy w ten sposób potencjalne talenty, bo przy sztuce pozostają głównie osoby, które nie włączą realistycznego filtra rzeczywistości. Ktoś musi być na końcu – Prowadzimy te badania od ponad 10 lat i to jest margines. Kultura i sztuka są na samym dnie. To jest dno dna – mówi dosadnie Kazimierz Sedlak. Państwo nie troszczy się o pracowników tej branży. Jest to również obszar, w którym pracownicy mają małą szansę na dorobienie, bo zapotrzebowanie na ich usługi jest stosunkowo niewielkie. Praca w kulturze jest więc dla oddanych sztuce wybrańców. Ludzi bardziej wrażliwych, inteligentnych i wykształconych. W dużej mierze, to pasja decyduje o wyborze studiów, a później miejsca pracy. Kazimierz Sedlak zauważa jednak, że to właśnie pasja skazuje tych ludzi na nędzne często życie. – Zawsze ktoś musi być na szarym końcu w strukturze preferencji państwa – mówi znawca problematyki pracy i zatrudniania. Na kulturze da się zarobić, ale wymaga to sprawnych menadżerów i nowych technologii. Tymczasem w sferze publicznej najczęściej wciąż jest ona prowadzona w wydaniu socjalistycznym, nieco po macoszemu. – W domach kultury organizuje się kółka plastyczne, teatralne i inne, a to nie ma już nic wspólnego z nowoczesną kulturą. A odkąd pojawiły się nowe technologie, kultura się zmieniła, a pieniądze wydawane w starym stylu są marnowane – mówi Kazimierz Sedlak. Zostać, czy uciekać? Czy zatem młodzi, ambitni ludzie, którzy chcą żyć na przyzwoitym poziomie nie powinni wiązać swojej przyszłości z branżą kulturalną i rozejrzeć się za innymi kierunkami studiów? – Rozsądek podpowiada, że przeciętny człowiek powinien zastanowić się trzy razy, zanim zdecyduje się na studia w tym kierunku – mówi Sedlak. Ludzie sztuki to osoby reprezentujący sektor kreatywny, a zdaniem Justyny Napiórkowskiej, to właśnie on ma szansę ciągnąć gospodarkę do przodu. – Wielu rzeczy nie będziemy w stanie zmienić, znaleźć wystarczających funduszy na wszystkie potrzeby. To ludzie kultury muszą wobec tego szukać swoich dróg i wykorzystywać to, co jest im dane. Siła kreatywności może być motorem rozwoju, bo urzędnicy twórczych rozwiązań nie przyniosą – mówi Napiórkowska, która zaleca ludziom kultury miedzy innymi współpracę z sektorem prywatnym.Również Kazimierz Sedlak zauważa sukcesy małych grup artystycznych, które napawają optymizmem i pokazują, że w branży kulturalnej można sobie świetnie poradzić. Tyle, że trzeba być jednostką wybitną. Reszta będzie skazana na przeciętne zarobki.,Krzysztof MajakW internecie rozpętała się prawdziwa burza po tym, jak czytelniczka "Gazety Wyborczej" opisała warunki zatrudnienia oferowane w Centrum Sztuki Współczesnej. Wykształcenie wyższe, wiedza z zakresu sztuki współczesnej, doskonałe umiejętności interpersonalne, pełne zaangażowanie, kreatywność oraz całkowita dyspozycyjność - oto lista wymagań wobec kandydata. A zarobki? 1152 zł za pół etatu. Kazimierz Sedlak, założyciel pierwszej polskiej firmy doradztwa HR Sedlak & Sedlak twierdzi, że jako społeczeństwo uprawiamy pewną demagogię, podkreślając wagę kultury i sztuki w naszym kraju. – Wysokość zarobków w tej branży w sektorze publicznym pokazuje, że z punktu widzenia interesów państwa, jest to nieważne – stwierdza mój rozmówca. Kultura i sztuka od lat były takimi sektorami gospodarki, w których zarabia się najmniej. – Mówimy o pracownikach zatrudnionych na pełny etat, najczęściej w sektorze publicznym – podkreśla Sedlak, bo w obszarze prywatnym na kulturze da się zarabiać. Ale badania są jednoznaczne - kultura i sztuka to najgorzej opłacana branża w Polsce.Blogerka naTemat i współwłaścicielka galerii sztuki Justyna Napiórkowska zauważa, że ludzie kultury nigdy nie mieli łatwo pod względem finansowym. – Jan van Eyck był zobowiązany do konkretnej pracy dla konkretnego dworu, Leonardo da Vinci "wysyłał swoje CV" w różne strony ówczesne Europy i poza nią, żeby znaleźć jakąś pracę i perspektywy. Nie jest to zatem zjawisko nowe – mówi historyk sztuki. Studenci kierunków związanych z kulturą i sztuką nie mają złudzeń i wiedzą jakie warunki panują w branży. – Już na drugim, trzecim roku studiów zaczynają rozdzielać to, co jest ich pasją i talentem, od rzeczywistości – mówi Napiórkowska, która prowadzi wykłady na temat międzynarodowego rynku sztuki na Uniwersytecie Warszawskim. Jej zdaniem, tracimy w ten sposób potencjalne talenty, bo przy sztuce pozostają głównie osoby, które nie włączą realistycznego filtra rzeczywistości. Ktoś musi być na końcu – Prowadzimy te badania od ponad 10 lat i to jest margines. Kultura i sztuka są na samym dnie. To jest dno dna – mówi dosadnie Kazimierz Sedlak. Państwo nie troszczy się o pracowników tej branży. Jest to również obszar, w którym pracownicy mają małą szansę na dorobienie, bo zapotrzebowanie na ich usługi jest stosunkowo niewielkie. Praca w kulturze jest więc dla oddanych sztuce wybrańców. Ludzi bardziej wrażliwych, inteligentnych i wykształconych. W dużej mierze, to pasja decyduje o wyborze studiów, a później miejsca pracy. Kazimierz Sedlak zauważa jednak, że to właśnie pasja skazuje tych ludzi na nędzne często życie. – Zawsze ktoś musi być na szarym końcu w strukturze preferencji państwa – mówi znawca problematyki pracy i zatrudniania. Na kulturze da się zarobić, ale wymaga to sprawnych menadżerów i nowych technologii. Tymczasem w sferze publicznej najczęściej wciąż jest ona prowadzona w wydaniu socjalistycznym, nieco po macoszemu. – W domach kultury organizuje się kółka plastyczne, teatralne i inne, a to nie ma już nic wspólnego z nowoczesną kulturą. A odkąd pojawiły się nowe technologie, kultura się zmieniła, a pieniądze wydawane w starym stylu są marnowane – mówi Kazimierz Sedlak. Zostać, czy uciekać? Czy zatem młodzi, ambitni ludzie, którzy chcą żyć na przyzwoitym poziomie nie powinni wiązać swojej przyszłości z branżą kulturalną i rozejrzeć się za innymi kierunkami studiów? – Rozsądek podpowiada, że przeciętny człowiek powinien zastanowić się trzy razy, zanim zdecyduje się na studia w tym kierunku – mówi Sedlak. Ludzie sztuki to osoby reprezentujący sektor kreatywny, a zdaniem Justyny Napiórkowskiej, to właśnie on ma szansę ciągnąć gospodarkę do przodu. – Wielu rzeczy nie będziemy w stanie zmienić, znaleźć wystarczających funduszy na wszystkie potrzeby. To ludzie kultury muszą wobec tego szukać swoich dróg i wykorzystywać to, co jest im dane. Siła kreatywności może być motorem rozwoju, bo urzędnicy twórczych rozwiązań nie przyniosą – mówi Napiórkowska, która zaleca ludziom kultury miedzy innymi współpracę z sektorem prywatnym.Również Kazimierz Sedlak zauważa sukcesy małych grup artystycznych, które napawają optymizmem i pokazują, że w branży kulturalnej można sobie świetnie poradzić. Tyle, że trzeba być jednostką wybitną. Reszta będzie skazana na przeciętne zarobki.,Krzysztof Majak