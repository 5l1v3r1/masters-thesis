Więcej zdjęć (2) Nareszcie lato i piękna pogoda! Strasznie nie mogłam się doczekać cieplejszych nocy, które zachęcają do wieczornych spacerów czy też spotkań ze znajomymi nad Wisłą i pogawędek. Moje wakacje będą oczywiście pracujące ale również w miłym klimacie i otoczeniu, ponieważ póki co we Francji i Turcji. To mój taki najbliższy plan, jeżeli chodzi o czerwiec. Do Francji lecę po raz kolejny z ekipą z marki Quiosque robić zdjęcia tym razem kolekcji jesień zima 2015-2016. Na myśl o zimowych ciuchach zaczyna mi się robić mnie szkoda. Już widzę siebie w swetrach, kurtkach, czapkach przy upale... Makijażystka na pewno nie będzie się nudzić podczas tej pracy. Po Francji wracam na chwilę do domu. W sumie tyle, co przepakować walizkę i wyruszam do Turcji, do Istambułu. W Turcji zostanę prawdopodobnie do końca sierpnia. Wszystko zależy od pracy, czy uda mi się coś dostać na castingach czy też nie. Cieszę się na wyjazd do tego kraju. Zawsze chciałam tam polecieć i zobaczyć to miejsce, tylko jakoś mało chętnych na wakacje tam było. Ale jak widać, jak nie z przyjaciółmi, to mogę lecieć sama - dostałam zaproszenie od agencji z Turcji, żebym przyjechała do pracy, co bardzo mi się spodobało. Może na początek miałam małe ale... Aleee, jak przemyślałam za i przeciw wyszło, że powinnam lecieć. Mam nadzieję, że poznam mnóstwo nowych ludzi i będą to miłe chwile spędzone w Istambule. Kolejnym moim planem jest Tajlandia! Chciałabym połączyć ten wyjazd z wakacjami i pracą. Właśnie moja agencja z Polski jest w trakcie szukania agencji i korzystnych warunków. Jest to również kolejne moje marzenie, które zamierzam spełnić! Chciałabym zobaczyć w Tajlandii jak najwięcej. Tyle wspaniałych historii słyszałam od swoich znajomych, którzy wybrali się na dziko, zwiedzali ten cudowny kraj. Latali od wyspy do wyspy, podziwiali widoki i zachwycali się kulturą i jedzeniem. Sama od paru dni buszuję po necie i czytam co najlepiej zobaczyć, oglądam zdjęcia, a w głowie obmyślam plan, co po kolei bym chciała zobaczyć. Może ktoś z Was był już w Tajlandii i Turcji? Może znacie miejscówki, które powinnam zobaczyć na pewno w tych miejscach? Jakieś knajpy z dobrym jedzeniem polecacie? Chętnie usłyszę coś ciekawego od Was o tych miejscach. Napiszcie, czego nie powinnam przegapić ;) Ja postaram się również pokazywać te miejsca z ciekawych stron, nie tylko ze strony turystycznej ale i zawodowej. Na pewno ciekawe zdjęcia będą pojawiać się na moim instagramie. Udanych wakacji wszystkim życzę!,Sylwia Sucharska