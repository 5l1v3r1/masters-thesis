Poznaliśmy nazwiska pokerzystów, którzy w listopadzie powalczą o zwycięstwo w najbardziej prestiżowym turnieju świata. ***** Na początek szybkie wyjaśnienie dla nowych Czytelników. Co roku w Las Vegas odbywa się World Series Of Poker. W tym roku festiwal składał się z 68 turniejów pokerowych. Najważniejszy to Main Event zz wpisowym $10,000. W tym roku w ME zagrał 6,420 pokerzystów z całego świata, w tym kilkunastu Polaków (bez sukcesów). Po tygodniu zmagań wyłoniono 9, którzy awansowali do finału ***** Dzisiaj w nocy czasu polskiego, do gry w Dniu 7 wróciło 27 pokerzystów. Po 13,5 godzinach zostało już tylko 9. Warto przy okazji wspomnieć, że na 25. miejscu odpadł genialny pokerzysta młodego pokolenia Fedor Holz, a na 19. miejscu odpadł Erasmus Morfe, lekarz z Kolorado, który do Main Eventu zakwalifikował się inwestując $1,060 w satelitę live, którą rozegrano tuż przed rozpoczęciem Dnia 1C. Jednak najwięcej emocji i smutku wśród kibiców wzbudziła eliminacja jednego z najlepszych pokerzystów w historii Daniela Negreanu. Kanadyjczyk zakończył udział w Main Evencie na 11. miejscu po tym, gdy po all-in'ach na flopie, rywal złapał Q na river kompletując strita. Bubble boy'em stołu finałowego został Alex Turyansky. Skład stołu finałowego przedstawia się następująco (wg. ilości żetonów): 1) Joe McKeehen- USA- 63,100,000 (160 BB) 2) Zvi Stern- Izrael- 29,800,000 (74 BB) 3) Neil Blumenfield- USA- 22,000,000 (55 BB) 4) Pierre Neuville- Belgia- 21,075,000 (52 BB) 5) Max Steinberg- USA- 20,200,000 (50 BB) 6) Thomas Cannuli- USA- 12,250,000 (30 BB) 7) Joshua Beckley- USA- 10,800,000 (27 BB) 8) Federico Butteroni- Włochy- 6,200,000 (15 BB) 9) Patrick Chan- USA- 6,225,000 (15 BB) Zdecydowanym liderem finału jest 24-letni Joe McKeehen. Amerykanin ma stack w wysokości 160 big blindów, czyli ponad dwa razy więcej niż drugi najlepszy członek November Nine. Joe w swojej dotychczasowej karierze live wygrał w turniejach (nie licząc gwarantowanej nagrody za ME) prawie 2 miliony dolarów. Z tej kwoty, 1,2 miliona wygrał w turniejach WSOP zajmując 8 miejsc płatnych na przestrzeni ostatnich trzech lat. Jego dotychczasowy najlepszy wynik na tym festiwalu to 2. miejsce w $1,500 Monster Stack 2014 ($820,863). Zdobył również dwa tytuły WSOP Circuit. Jego łupem padły również turnieje boczne na PCA 2012 i WPT Borgata Poker Open 2014. Na swoim koncie ma triumf w jednym z turniejów Deepstack Extravaganza III z 2014 roku. 36-letni Zvi Stern w turniejach live wygrał prawie 50 tysięcy dolarów, więc finał Main Eventu to okazja, żeby zarobić co najmniej 20 razy więcej. Na swoim koncie ma tylko jedno miejsce płatne na WSOP (w 2008 roku) oraz jedno w turnieju bocznym PCA 2015. Neil Blumenfield (61 lat) wygrał w turniejach 130 tysięcy dolarów. Na swoim koncie ma miejsc płatne na WSOP oraz Heartland Poker Tour. 3 razy meldował się na miejscach płatnych na WSOP- jego najlepszy finansowy wynik to 285. miejsce w Main Evencie 2012 ($38,453). W 2008 roku wygrał turniej za $1,080 w ramach 1st Annual State of Nevada Poker Championship ($15,930). Na co dzień pracuje w firmie oferującej oprogramowanie. Belg Pierre Neuville ma 72 lata i w swojej karierze wygrał 2,2 miliona dolarów. W pokera na poważnie gra od 2008 roku, gdy przeszedł na emeryturę. Jak dotąd, jego najlepszy występ na WSOP to 2. miejsce w turnieju $5,000 No-Limit Hold’em 6-Handed w 2014 roku ($385,041). Na swoim koncie ma również miejsca płatne na EPT i WPT. W Main Evencie EPT Vilamoura 2009 zajął 2. miejsce (€257,681). Bliski tytułu był również w 2012 roku- niestety podczas EPT Kopenhaga musiał uznać wyższość Mickey’a Petersena. W marcu tego roku został uhonorowany statuetką European Poker Awards za całokształt kariery. W pokera zaczął grać jako nastolatek, w 1957 roku. Poważniej zainteresował się tą grą podczas studiów na Université libre de Bruxelles w 1963 roku. Max Steinberg ma 27 lat, a w turniejach live wygrał prawie 2 miliony dolarów, z czego 1,65 miliona na WSOP. Na swoim koncie ma jedną bransoletkę WSOP ($1,000 NLHE w 2012 roku; $440,238). Może pochwalić się również dwoma 2. miejscami na WSOP- w 2010 i 2013 roku. W 2012 roku zajął 2. miejsce w prestiżowym WPT Legends Of Poker ($293,490). Również w turnieju bocznym Latin American Poker Tour San Jose 2008 musiał zadowolić się 2. miejscem ($144,773). 23-letni Thomas Cannuli w turniejach live wygrał ponad 47 tysięcy dolarów. Na WSOP może pochwalić się dwoma miejscami płatnymi- najlepsze to 691. w Main Evencie 2014 ($18,406). Na swoim koncie ma także 8. miejsce w Main Evencie WSOP Circuit Philapdelphia 2014. Joshua Beckley ma 24 lata. Do tej pory wygrał w turniejach prawie 220 tysięcy dolarów, z czego na WSOP ok. 20 tysięcy. Jego najlepszy wynik na tym festiwalu to 17. miejsce w $1,500 Pot Limit Omaha w 2015 roku ($9,082). Jego największy sukces to zwycięstwo w Parx Casino Big Stax VII w 2014 roku ($98,343). W tym samym turnieju w 2015 roku zajął 4. miejsce. Włoch Federico Butteroni ma 25 lat. W turniejach live wygrał 103 tysiące dolarów. Na WSOP zajmował do tej pory dwa miejsca płatne- najlepsze to 20. miejsce w $1,500 Monster Stack w tym roku ($45,633). Na swoim koncie ma również 15. miejsce w Italian Poker Tour San Remo 2010 (€5,000). Patrick Chan ma 26 lat i w turniejach live wygrał 524 tysiące dolarów. Na WSOP 4 razy meldował się ,,w kasie”. Jego najlepszy występ w Las Vegas to 12. miejsce w $1,500 Millionaire Maker ($100,689). W maju br. zajął 2. miejsce w turnieju bocznym WSOP Circuit Foxwoods ($12,964). W turnieju Borgata Fall Poker Open 2012 zajął 3. miejsce i zainkasował $131,895. W turnieju WPT Borga Winter Poker Open 2013 zajął 15. miejsce ($28,2070). Natomiast w turnieju DeepStacks Poker Tour Mohegan Sun National Championship 2012 zajął 5. miejsce ($33,599). ***** Finał zostanie rozegrany w dniach 8-10 listopada i będzie transmitowany przez telewizję ESPN. 8. listopada gra będzie toczyć się do wyłonienia TOP-4, a 9. listopada poznamy skład heads-up'u. 10 listopada poznamy zwycięzcę Main Eventu WSOP 2015. Ja trzymam kciuki za Pierre'a Neuville'a. Mam nadzieję, że pokaże młodszym pokerzystom, że ,,stara szkoła pokera" trzyma się mocno i nadal może rywalizować na równi z 20-, 30-latkami. Wypłaty dla finalistów prezentują się następująco: 1) $7,680,021 2) $4,469,171 3) $3,397,103 4) $2,614,558 5) $1,910,971 6) $1,426,072 7) $1,203,193 8) $1,097,009 9) $1,001,020,Jakub Suszka