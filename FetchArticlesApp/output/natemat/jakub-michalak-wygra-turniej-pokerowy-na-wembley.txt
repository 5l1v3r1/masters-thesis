Jakub Michalak, polski pokerzysta wygrał wczoraj wieczorem prestiżowy turniej pokerowy, który odbył się na słynnym stadionie Wembley. Na tym samym obiekcie, gdzie w 1973 roku polskich piłkarzy wyzywano od zwierząt, a Jana Tomaszewskiego od klaunów i zanotowaliśmy ,,zwycięski” remis, Kuba 40 lat później odniósł największy sukces w historii polskiego pokera! W nagrodę otrzymał 436 tysięcy euro, czyli ponad 1,870,000 złotych! W turnieju zagrało 761 osób (m.in. Sam Trickett, Michael Mizrachi, Dave "Devilfish" Ulliott, Peter Eastgate, Freddy Deeb, a także Boris Becker), a właściwie tyle razy wkupiono się do turnieju, bo miał on formułę, która pozwalała po odpadnięciu w Dniu 2 wpłacić ponowne wpisowe i zagrać jeszcze raz. Przy stołach pojawiło się ośmiu Polaków, a w kasie poza Jakubem znaleźli się Michał Półchłopek (94.), Marcin Wydrowski (127.), Milan Rabsz (159.), Paweł Zawadowicz (177.) oraz Tomasz Głuszko (380.). Krótko o całym pomyśle na turniej. Ponad rok temu pojawił się pomysł, żeby na stadionie Wembley zorganizować turniej pokerowy z udziałem kilkunastu tysięcy pokerzystów. Najpierw mieli siedzieć na trybunach i grać w internecie. Gdy zostałoby ich kilkuset, mieli zasiąść do stolików pokerowych rozstawionych na boisku i walczyć o wygraną. Później zdecydowano się na inny format. Najpierw pokerzyści rozgrywali kwalifikacje w internecie, a najlepsi awansowali do Dnia 2 na Wembley. Takie kwalifikacje kosztowały 300 euro. Gracze mogli wkupić się do Dnia 2 także bezpośrednio za 3,000 euro. Na zwycięzcę czekała gwarantowany 1 milion euro. Gdy wczorajszego popołudnia do stołu finałowego zasiadło 6 najlepszych pokerzystów z turnieju, zdecydowali się oni na tzw. deal, czyli między sobą ustalili nowy podział nagród. W efekcie tego, Kuba, jako, że do stołu finałowego przystępował mając 5. ilość żetonów, otrzymał 236 tysięcy euro. Pozostali gracze, więcej lub mniej, w zależności od wielkości ich stacków (zgromadzonych żetonów). Dodatkowo, 200 tysięcy euro zostawiono dla pokerzysty, który wygra cały turniej. Kuba dzięki dwóm genialnym zagraniom zdobył wielką ilość żetonów i stał się liderem turnieju. Prowadzenia nie oddał już do końca, kontrolował je cały czas. Finałowe rozdanie wyglądało tak. A tutaj jest krótki wywiad z Jakubem. Kuba ma już jeden spory sukces w turniejach live. W 2012 na turnieju Italian Poker Tour w San Remo zajął 3. miejsce i zainkasował ponad 81 tysięcy euro. To kolejny wielki sukces polskiego pokerzysty. W grudniu 2012 roku Marcin Wydrowski, jako pierwszy Polak w historii zwyciężył w turnieju World Poker Tour- w Pradze. A Marcin Horecki dwa razy zajmował 3. miejsce na European Poker Tour- w 2008 roku w Londynie i w 2010 roku w Pradze. W 2010 roku Artur Wasek zajął 4. miejsce na EPT Londyn i EPT Berlin. Jakubowi gratuluję największego sukcesu w historii polskiego pokera! Pokazał wspaniała grę i wielkie umiejętności, a pokerowi bogowie wspierali go w najważniejszych momentach. I pokazał, że poker to gra umiejętności, a nie hazard. Tak tylko może mówić ktoś, kto nigdy nie grał w pokera. Kolejne edycje ISPT prawdopodobnie odbędą się w Sao Paulo lub w Pradze. Dołącz do PokerL!VE na Facebooku. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka