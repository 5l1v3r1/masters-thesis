Ostatnio widziałam takie ciekawe porównanie, jak na przestrzeni ostatnich lat zwiększyły się porcje posiłków proponowanych przez restauracje, szczególne tych typu fast food. Oczywiście podstawą dobrze prosperującej restauracji, jest zadowolony klient, a zadowolony nie tylko nie czeka długo na zamówiony posiłek, co przede wszystkim ma opuścić progi jadłodajni z uczuciem najedzenia. Nic tak bardzo nie frustruje, jak wydane na głodniaka pieniądze i poczucie… mało. Oczywiście żaden producent nie ma w interesie dawać więcej jeść, no bo to przecież wbrew logice pracy zarobkowej, nie każdy przecież ma wolontariat i filantropię w swoim DNA. To niestety konsumenci i ich rozciągnięte żołądki wymusiły większe porcje, a sieciowe fast foody prześcigają się w coraz bardziej spektakularnych zestawach XXL . Niektóre bary i restauracje, aby wyjść naprzeciw oczekiwaniom wygłodniałym konsumentom, oferują opcje „płać 20 zł i jedz, ile chcesz”, a Polak potrafi. W końcu lepiej to potem odchorować, niż miałoby mi się 20 zł nie zamortyzować. Zachwycają mnie dzieci, które wśród wielu swoich umiejętności i fascynacji odkrywania świata mają absolutnie zagłuszoną potem zdolność do zaprzestania jedzenia, kiedy są najedzone. Dziecko umie powiedzieć stanowcze i kategoryczne NIE, kiedy wie, że nie chce mu się już jeść. Potem, wraz z wiekiem jest już tylko „szantażowane”- „zjedz, przecież tego nie wyrzucę!”, „nie odejdziesz od stołu, jak wszystkie nie zjesz!”, „zjedz teraz, bo potem nie będziesz mieć czasu!”, „dzieci w Afryce głodują, a Ty wybrzydzasz!”, „nie smakuje Ci? a ja się tak napracowałam, żeby to przygotować!”… i tak zaczynamy uczyć dziecko, że nie powinno słuchać swojego wewnętrznego ja, tylko jeść, aby zadowolić świat. Moja babcia też wyznawała zasadę „lepiej na piekarza, niźli na lekarza” i cały czas mam przed oczyma „flash back’i” z talerza duszonych grzybów z ziemniakami, nad którym siedzę jako dziecko z rzewnymi łzami około 4 godzin. Zmuszona do zjedzenia zimnej i ciągnącej się grzybowej mazi spektakularnie zwymiotowałam na dziadka. Choć babcia była cudna, to do dnia dzisiejszego nie tknę duszonego grzyba, choćby ktoś obiecał mi za ten czyn milion dolarów.,Agnieszka PiskałaOstatnio widziałam takie ciekawe porównanie, jak na przestrzeni ostatnich lat zwiększyły się porcje posiłków proponowanych przez restauracje, szczególne tych typu fast food. Oczywiście podstawą dobrze prosperującej restauracji, jest zadowolony klient, a zadowolony nie tylko nie czeka długo na zamówiony posiłek, co przede wszystkim ma opuścić progi jadłodajni z uczuciem najedzenia. Nic tak bardzo nie frustruje, jak wydane na głodniaka pieniądze i poczucie… mało. Oczywiście żaden producent nie ma w interesie dawać więcej jeść, no bo to przecież wbrew logice pracy zarobkowej, nie każdy przecież ma wolontariat i filantropię w swoim DNA. To niestety konsumenci i ich rozciągnięte żołądki wymusiły większe porcje, a sieciowe fast foody prześcigają się w coraz bardziej spektakularnych zestawach XXL . Niektóre bary i restauracje, aby wyjść naprzeciw oczekiwaniom wygłodniałym konsumentom, oferują opcje „płać 20 zł i jedz, ile chcesz”, a Polak potrafi. W końcu lepiej to potem odchorować, niż miałoby mi się 20 zł nie zamortyzować. Zachwycają mnie dzieci, które wśród wielu swoich umiejętności i fascynacji odkrywania świata mają absolutnie zagłuszoną potem zdolność do zaprzestania jedzenia, kiedy są najedzone. Dziecko umie powiedzieć stanowcze i kategoryczne NIE, kiedy wie, że nie chce mu się już jeść. Potem, wraz z wiekiem jest już tylko „szantażowane”- „zjedz, przecież tego nie wyrzucę!”, „nie odejdziesz od stołu, jak wszystkie nie zjesz!”, „zjedz teraz, bo potem nie będziesz mieć czasu!”, „dzieci w Afryce głodują, a Ty wybrzydzasz!”, „nie smakuje Ci? a ja się tak napracowałam, żeby to przygotować!”… i tak zaczynamy uczyć dziecko, że nie powinno słuchać swojego wewnętrznego ja, tylko jeść, aby zadowolić świat. Moja babcia też wyznawała zasadę „lepiej na piekarza, niźli na lekarza” i cały czas mam przed oczyma „flash back’i” z talerza duszonych grzybów z ziemniakami, nad którym siedzę jako dziecko z rzewnymi łzami około 4 godzin. Zmuszona do zjedzenia zimnej i ciągnącej się grzybowej mazi spektakularnie zwymiotowałam na dziadka. Choć babcia była cudna, to do dnia dzisiejszego nie tknę duszonego grzyba, choćby ktoś obiecał mi za ten czyn milion dolarów.,Agnieszka Piskała