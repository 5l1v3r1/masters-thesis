Rozstawiony z numerem 24 Jerzy Janowicz zmierzył się w środowym, "polskim" ćwierćfinale z Łukaszem Kubotem. Do półfinału przejdzie popularny "Jerzyk", który w szybkim meczu wygrał 7:5, 6:4, 6:4. W pierwszym takim meczu w historii 22-letni Jerzy Janowicz, znajdujący się na 22 miejscu rankingu ATP grał przeciwko 31-letniemu, znacznie niżej notowanemu Łukasz Kubotowi. Obaj panowie jeszcze nigdy nie grali przeciwko sobie. Przed meczem mówiło się, że choć Janowicz jest w lepszej formie, to Kubot, jako bardziej doświadczony i zasługuje na występ w półfinale. Mecz zaczął się od zwycięstwa Janowicza, który pierwszego seta wygrał 7:5. W drugim secie było 6:4 także dla "Jerzyka" i dokładnie takim samym wynikiem zakończył się ostatni set. Obaj zawodnicy na koniec wymienili się koszulkami. Wyraźnie wzruszony Janowicz miał łzy w oczach. Jerzy Janowicz w półfinale spotka się ze słynnym szkockim tenisistą, złotym medalistą z Londynu – Andym Murrayem. Do tej pory jedynym polskim tenisistą, który grał w ćwierćfinale wielkoszlemowego turnieju, był Wojciech Fibak, osiągając 1/4 finału w Wimbledonie, US Open i French Open (dwukrotnie). We wcześniejszych fazach tegorocznego Wimbledonu Janowicz pokonał Kyle'a Edmunda, Radka Stepanka i Nicolasa Almagro. Kubot wyszedł natomiast zwycięsko z pojedynków, w których mierzył się z Igorem Andrejewem, Steve'm Darcisem (poddał mecz) oraz Benoitem Paire'm.,Michał Fal