Ryanair zlikwiduje część połączeń między polskimi i zagranicznymi miastami. Niektóre trasy już zostały skasowane z systemu rezerwacyjnego. Ryanair zapewnia, że zmiany nie wynikają wcale z małego zainteresowania pasażerów. Linii brakuje po prostu samolotów. – Dostawy nowych samolotów spodziewamy się we wrześniu i wówczas można liczyć na kolejne zmiany naszej oferty – powiedziała przedstawicielka Ryanaira. Portal Pasazer.com ustalił, że w tegorocznym sezonie letnim nie będzie funkcjonować ponad 30 połączeń, które do tej pory łączyły polskie miasta z ośrodkami zagranicznymi. Samoloty Ryanaira nie będą latać m.in. na trasach: Katowice - Manchester, Łódź - Edynburg, Łódź - Liverpool, Rzeszów - Birmingham, Szczecin - Bristol i Warszawa Modlin - Frankfurt Hahn. Część tych połączeń już została zlikwidowana. Katarzyna Gorolec, która w Ryanairze odpowiada za kwestie marketingowe w Europie Środkowo-Wschodniej, powiedziała portalowi Wyborcza.biz, że uszczuplenie oferty przewoźnika nie jest efektem słabych wyników sprzedaży. Linia nie ma po prostu wystarczającej liczby samolotów, a cięcia tras dotykają całej Europy. Sytuacja ma się poprawić na jesieni, kiedy Ryanair dostanie nowe maszyny. Ostateczna siatka połączeń ma zostać opublikowana za kilka tygodni. Część połączeń zlikwiduje także LOT, który do cięć został zobligowany przez Komisję Europejską, zainteresowaną polskim przewoźnikiem z powodu pomocy finansowej, jaką w grudniu 2012 roku otrzymał od rządu Donalda Tuska. Wymogi KE są częścią działań, które mają nie dopuścić do zakłócenia konkurencji na rynku. W październiku 2014 roku z oferty LOT-u mają zniknąć m.in. połączenia z Warszawy do Aten i Barcelony. Na niektórych trasach (np. do Amsterdamu i Budapesztu) samoloty LOT-u będą jednak latać częściej. Ryanair wprowadził ostatnio sporo zmian dla pasażerów. Od lutego pasażerowie korzystający z jej usług będą mogli wybierać miejsce, które zajmą w samolocie. Firma podkreśliła, że takie rozwiązanie ułatwi podróż rodzinom oraz innym grupom – ich członkowie będą mogli mieć pewność, że usiądą obok siebie. Organizacyjna innowacja jest odpowiedzią na uwagi klientów, którzy są niezadowoleni z tego, że zajęcie upragnionego miejsca wiąże się obecnie z koniecznością stania w kolejce do drzwi samolotu.,Tomasz BaliszewskiRyanair zlikwiduje część połączeń między polskimi i zagranicznymi miastami. Niektóre trasy już zostały skasowane z systemu rezerwacyjnego. Ryanair zapewnia, że zmiany nie wynikają wcale z małego zainteresowania pasażerów. Linii brakuje po prostu samolotów. – Dostawy nowych samolotów spodziewamy się we wrześniu i wówczas można liczyć na kolejne zmiany naszej oferty – powiedziała przedstawicielka Ryanaira. Portal Pasazer.com ustalił, że w tegorocznym sezonie letnim nie będzie funkcjonować ponad 30 połączeń, które do tej pory łączyły polskie miasta z ośrodkami zagranicznymi. Samoloty Ryanaira nie będą latać m.in. na trasach: Katowice - Manchester, Łódź - Edynburg, Łódź - Liverpool, Rzeszów - Birmingham, Szczecin - Bristol i Warszawa Modlin - Frankfurt Hahn. Część tych połączeń już została zlikwidowana. Katarzyna Gorolec, która w Ryanairze odpowiada za kwestie marketingowe w Europie Środkowo-Wschodniej, powiedziała portalowi Wyborcza.biz, że uszczuplenie oferty przewoźnika nie jest efektem słabych wyników sprzedaży. Linia nie ma po prostu wystarczającej liczby samolotów, a cięcia tras dotykają całej Europy. Sytuacja ma się poprawić na jesieni, kiedy Ryanair dostanie nowe maszyny. Ostateczna siatka połączeń ma zostać opublikowana za kilka tygodni. Część połączeń zlikwiduje także LOT, który do cięć został zobligowany przez Komisję Europejską, zainteresowaną polskim przewoźnikiem z powodu pomocy finansowej, jaką w grudniu 2012 roku otrzymał od rządu Donalda Tuska. Wymogi KE są częścią działań, które mają nie dopuścić do zakłócenia konkurencji na rynku. W październiku 2014 roku z oferty LOT-u mają zniknąć m.in. połączenia z Warszawy do Aten i Barcelony. Na niektórych trasach (np. do Amsterdamu i Budapesztu) samoloty LOT-u będą jednak latać częściej. Ryanair wprowadził ostatnio sporo zmian dla pasażerów. Od lutego pasażerowie korzystający z jej usług będą mogli wybierać miejsce, które zajmą w samolocie. Firma podkreśliła, że takie rozwiązanie ułatwi podróż rodzinom oraz innym grupom – ich członkowie będą mogli mieć pewność, że usiądą obok siebie. Organizacyjna innowacja jest odpowiedzią na uwagi klientów, którzy są niezadowoleni z tego, że zajęcie upragnionego miejsca wiąże się obecnie z koniecznością stania w kolejce do drzwi samolotu.,Tomasz Baliszewski