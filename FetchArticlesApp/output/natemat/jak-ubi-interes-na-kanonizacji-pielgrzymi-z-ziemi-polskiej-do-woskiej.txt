Zainteresowanie wyjazdami na kanonizację Jana Pawła II jest ogromne. Prognozowana liczba wiernych, którzy odwiedzą w tym czasie Watykan sięga 5 milionów. Znaleźli się też tacy, którzy na naszej narodowej religijności postanowili ubić interes, nawet jeżeli mieliby to zrobić kosztem pielgrzymów. Już nawet tanie linie lotnicze za podróż do Rzymu liczą sobie tyle, co za lot na drugą stronę świata. Prognozuje się, że w okolicach 27 kwietnia 2014 roku Stolicę Piotrową odwiedzi 5 mln osób z całego świata. To blisko dwa razy więcej niż na co dzień mieszka w Rzymie. Może się jednak okazać, że dane te są przeszacowane – tak jak miało to miejsce w przypadku wyjazdów Polaków na beatyfikację Jana Pawła II. Wtedy to z zapowiadanego miliona Polaków, ostatecznie pojechało kilkadziesiąt tysięcy osób. Mimo to burmistrz Rzymu Ignazio Marino planuje kanonizację na pełne rozmachu "wydarzenie historyczne o charakterze planetarnym". Luksusowa pielgrzymka z rejsem statkiem i plażowaniem Właśnie dlatego biura podróży kuszą pielgrzymów ofertami pielgrzymek przygotowanymi specjalnie na kanonizację papieża. Ich ceny wahają się od 600 do nawet 2500 zł za osobę, jeżeli wyjazd zorganizowany został na większą ilość dni, a program wycieczki przewiduje dodatkowe atrakcje. W programach najbardziej luksusowych wyjazdów na kanonizację można znaleźć przykładowo wycieczkę objazdową po Wenecji, Asyżu, Monte Cassino, Padwie, Orvieto, Loreto, Rimini i rejs statkiem. Pomimo wysokich cen wyjazdów, cieszą się one bardzo dużym zainteresowaniem i to nawet wśród osób starszych. Na pielgrzymkę organizowaną przez Diecezję Warszawsko-Praską praktycznie już od jesieni brak jest miejsc, udało się zorganizować dwa autokary wiernych. Jedna z organizatorek przyznaje: – Pielgrzymka cieszy się bardzo dużym zainteresowaniem. Wiele osób dzwoni i wypytuje o nią, ale z powodu braku miejsc odsyłane są z kwitkiem – wyjaśnia siostra Dominika Steć z Domu św. Faustyny w Ostrówku. Pielgrzymi zdają sobie jednak sprawę ze wzrostu cen w tym okresie. Jedna z pątniczek, 50-letnia Urszula na pielgrzymkę szykuje większy zapas gotówki: – Za cały wyjazd zapłaciłam 1800 zł. Ale wiem, że na miejscu na pewno wszystko będzie wtedy dużo droższe. Na szczęście wyżywienie jest w cenie wyjazdu. Zamierzam wziąć ze sobą ponad 200 euro dodatkowo, choć nie wiem czy to nie będzie za mało – mówi w rozmowie z naTemat. Za lot do Rzymu jak za lot do Pekinu To jednak nie koniec wysokich cen. Okazję naturalnie zwiększyły też linie lotnicze, które zazwyczaj wykorzystują ważne wydarzenia do okresowych podwyżek cen. Do absurdalnych kwot wzrosły ceny lotów oferowanych przez tanie linie. W tej chwili do Rzymu w trakcie promocji można polecieć nawet za 79 zł. Natomiast już po ogłoszeniu terminu kanonizacji w jednej z tanich linii lotniczych cena wylotu do Rzymu w piątek 25 kwietnia 2013 roku, czyli w terminie najbardziej dogodnym dla turystów, wzrosła do 1229 zł w jedną stronę. Powrót to na tę chwilę kolejne 800-900 złotych. Za sam przelot do Rzymu można zapłacić więc niemal tyle, co za lot do Azji lub USA. Dużo droższe ceny niż na co dzień są także u innych przewoźników. Miejski Rzecznik Praw Konsumenta w Warszawie Małgorzata Rothert wskazuje, iż w dotychczasowej praktyce nie spotkała się z osobami niezadowolonymi z usług biur podróży, oferujących pielgrzymki na beatyfikację Jana Pawła II. W ramach przygotowań do zbliżających się wyjazdów na kanonizację radzi jednak, żeby uważać na biura, które oferują taka podróż za zadziwiająco niską cenę. Tak było m.in. we Włocławku, gdzie pewien mężczyzna oferował naiwnym turystom wyjazd do Rzymu za 100 złotych. – Należy dokładnie sprawdzić z kim mamy do czynienia jeszcze przed podpisaniem umowy. W ustawie o usługach turystycznych znajduje się wzór jak prawidłowo powinna taka umowa wyglądać. Przed podpisaniem czegokolwiek należy najpierw wszystko dokładnie przeczytać". Naiwność pielgrzymów postanowiono wykorzystać również w Rzymie poprzez sprzedaż biletów na kanonizację papieży Jana Pawła II i Jana XXIII. Już w październiku zeszłego roku Prefektura Domu Papieskiego wydała oficjalny komunikat, przestrzegając wiernych, iż nie trzeba kupować żadnych biletów, bo ceremonia jest ogólnodostępna, a wstęp na nią jest darmowy. Skalę całego zjawiska i rozmiar szkód poznamy jednak dopiero po 27 kwietnia 2014 roku.,Dominika MrózZainteresowanie wyjazdami na kanonizację Jana Pawła II jest ogromne. Prognozowana liczba wiernych, którzy odwiedzą w tym czasie Watykan sięga 5 milionów. Znaleźli się też tacy, którzy na naszej narodowej religijności postanowili ubić interes, nawet jeżeli mieliby to zrobić kosztem pielgrzymów. Już nawet tanie linie lotnicze za podróż do Rzymu liczą sobie tyle, co za lot na drugą stronę świata. Prognozuje się, że w okolicach 27 kwietnia 2014 roku Stolicę Piotrową odwiedzi 5 mln osób z całego świata. To blisko dwa razy więcej niż na co dzień mieszka w Rzymie. Może się jednak okazać, że dane te są przeszacowane – tak jak miało to miejsce w przypadku wyjazdów Polaków na beatyfikację Jana Pawła II. Wtedy to z zapowiadanego miliona Polaków, ostatecznie pojechało kilkadziesiąt tysięcy osób. Mimo to burmistrz Rzymu Ignazio Marino planuje kanonizację na pełne rozmachu "wydarzenie historyczne o charakterze planetarnym". Luksusowa pielgrzymka z rejsem statkiem i plażowaniem Właśnie dlatego biura podróży kuszą pielgrzymów ofertami pielgrzymek przygotowanymi specjalnie na kanonizację papieża. Ich ceny wahają się od 600 do nawet 2500 zł za osobę, jeżeli wyjazd zorganizowany został na większą ilość dni, a program wycieczki przewiduje dodatkowe atrakcje. W programach najbardziej luksusowych wyjazdów na kanonizację można znaleźć przykładowo wycieczkę objazdową po Wenecji, Asyżu, Monte Cassino, Padwie, Orvieto, Loreto, Rimini i rejs statkiem. Pomimo wysokich cen wyjazdów, cieszą się one bardzo dużym zainteresowaniem i to nawet wśród osób starszych. Na pielgrzymkę organizowaną przez Diecezję Warszawsko-Praską praktycznie już od jesieni brak jest miejsc, udało się zorganizować dwa autokary wiernych. Jedna z organizatorek przyznaje: – Pielgrzymka cieszy się bardzo dużym zainteresowaniem. Wiele osób dzwoni i wypytuje o nią, ale z powodu braku miejsc odsyłane są z kwitkiem – wyjaśnia siostra Dominika Steć z Domu św. Faustyny w Ostrówku. Pielgrzymi zdają sobie jednak sprawę ze wzrostu cen w tym okresie. Jedna z pątniczek, 50-letnia Urszula na pielgrzymkę szykuje większy zapas gotówki: – Za cały wyjazd zapłaciłam 1800 zł. Ale wiem, że na miejscu na pewno wszystko będzie wtedy dużo droższe. Na szczęście wyżywienie jest w cenie wyjazdu. Zamierzam wziąć ze sobą ponad 200 euro dodatkowo, choć nie wiem czy to nie będzie za mało – mówi w rozmowie z naTemat. Za lot do Rzymu jak za lot do Pekinu To jednak nie koniec wysokich cen. Okazję naturalnie zwiększyły też linie lotnicze, które zazwyczaj wykorzystują ważne wydarzenia do okresowych podwyżek cen. Do absurdalnych kwot wzrosły ceny lotów oferowanych przez tanie linie. W tej chwili do Rzymu w trakcie promocji można polecieć nawet za 79 zł. Natomiast już po ogłoszeniu terminu kanonizacji w jednej z tanich linii lotniczych cena wylotu do Rzymu w piątek 25 kwietnia 2013 roku, czyli w terminie najbardziej dogodnym dla turystów, wzrosła do 1229 zł w jedną stronę. Powrót to na tę chwilę kolejne 800-900 złotych. Za sam przelot do Rzymu można zapłacić więc niemal tyle, co za lot do Azji lub USA. Dużo droższe ceny niż na co dzień są także u innych przewoźników. Miejski Rzecznik Praw Konsumenta w Warszawie Małgorzata Rothert wskazuje, iż w dotychczasowej praktyce nie spotkała się z osobami niezadowolonymi z usług biur podróży, oferujących pielgrzymki na beatyfikację Jana Pawła II. W ramach przygotowań do zbliżających się wyjazdów na kanonizację radzi jednak, żeby uważać na biura, które oferują taka podróż za zadziwiająco niską cenę. Tak było m.in. we Włocławku, gdzie pewien mężczyzna oferował naiwnym turystom wyjazd do Rzymu za 100 złotych. – Należy dokładnie sprawdzić z kim mamy do czynienia jeszcze przed podpisaniem umowy. W ustawie o usługach turystycznych znajduje się wzór jak prawidłowo powinna taka umowa wyglądać. Przed podpisaniem czegokolwiek należy najpierw wszystko dokładnie przeczytać". Naiwność pielgrzymów postanowiono wykorzystać również w Rzymie poprzez sprzedaż biletów na kanonizację papieży Jana Pawła II i Jana XXIII. Już w październiku zeszłego roku Prefektura Domu Papieskiego wydała oficjalny komunikat, przestrzegając wiernych, iż nie trzeba kupować żadnych biletów, bo ceremonia jest ogólnodostępna, a wstęp na nią jest darmowy. Skalę całego zjawiska i rozmiar szkód poznamy jednak dopiero po 27 kwietnia 2014 roku.,Dominika Mróz