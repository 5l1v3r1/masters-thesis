W galerii handlowej Manchester Fort (Anglia) jeden z supermarketów sieci Asda zorganizował nietypowy dzień sprzedaży. Chcąc okazać szacunek klientom z autyzmem i innymi obniżającymi sprawność schorzeniami zarządził na weekend tzw. ciche godziny. W ramach akcji wszystkie ruchome schody, wystawione na pokaz telewizory oraz płynąca z głośników muzyka zostały wyłączone. Niepełnosprawnym klientom rozdawano zaś mapy sklepu zawierające obrazki zamiast słów. W wywiadzie dla mediów Simon Lea, dyrektor supermarketu Asda w Manchester Fost, powiedział, że wpadł na ten pomysł, wzruszony widokiem autystycznego chłopca, który miał problem z odnalezieniem się w sklepie. Dopytywany o przyszłe plany kierownik zapewnił, że akcja w ich supermarkecie będzie powtarzana. Dodał, że włączą się w nią też inne sklepy znajdujące się w tym centrum handlowym.,Dawid Wojtowicz