To, że pokerzyści potrafią się bawić, wiemy nie od dzisiaj. Dotyczy to także byłych pokerzystów. Jednak tym razem stawką są nie tylko duże pieniądze, ale i przyszłość Europy. Antanas Guoga czyli popularny ,,Tony G" to jedna z najbarwniejszych postaci świata pokerowego. W turniejach live wygrał $4,826,341. Jego największy sukces to 3. miejsce w €25,500 Super High Rollerze w EPT Grand Final 2009 (€420,000). Poza samą grą był znany ze swojego niestandardowego zachowania. Był także założycielem portalu PokerNews. W maju 2014 roku Guoga postanowił zawiesić karierę zawodowego pokerzysty i wystartować do Parlamentu Europejskiego. Jego kampania okazała się skuteczna i wywalczył mandat europosła. Pomimo pracy polityka, Litwin nie daje o sobie zapomnieć. Tym razem za sprawą Brexitu. Już w najbliższy czwartek, Brytyjczycy będą głosować nad pozostaniem Wielkiej Brytanii w Unii Europejskiej. Antanas Guoga jest zwolennikiem pozostania Wielkiej Brytanii i za pomocą swoich kont w mediach społecznościowych apeluje do mieszkańców tamtego kraju o podjęcie dobrej decyzji. Zwolennikiem Brexitu jest m.in. Nigel Farage, kontrowersyjny lider prawicowej partii UKIP. Jakby stawka jeszcze była mała (wyjście Wielkiej Brytanii może mieć poważne konsekwencje gospodarcze i polityczne dla całej Unii Europejskiej), Tony G postanowił ją jeszcze podbić. Zaoferował Farage'owi zakład o to, czy Wielka Brytania pozostanie w UE. Stawką jest €1,000,000. Jeśli Brytyjczycy opowiedzą się za pozostaniem, to Farage miałby wpłacić tę kwotę na wybraną przez Guogę organizację charytatywną. Jeśli Brytyjczycy opowiedzą się za wyjściem, to Guoga jako przegrany tego zakładu wpłaci tę kwotę na organizację wskazaną przez brytyjskiego polityka. Niedawno Farage postawił u bukmacherów 1,000 funtów na to, że nastąpi Brexit. Tony Guoga w swoim liście do Farage'a pisze, że skoro ten tak bardzo lubi się zakładać, to dlaczego nie podbić stawki. - czytamy. Dalej Guoga pisze: . Litwin dodaje, że on sam również jest zwolennikiem reformowania Unii Europejskiej (np. likwidacji siedziby PE w Strasburgu, gdzie posiedzenia odbywają się tylko raz na miesiąc), ale do tego potrzebna jest Wielka Brytania w Unii Europejskiej, a nie poza nią. - napisał Guoga.,Jakub Suszka