Koleje szybkich prędkości w Polsce? Jeszcze całkiem niedawno wielu z nas postawiłoby grube pieniądze na to, że nie ma szans. Dziś okazało się, że już w 2014 roku na polskich torach pociągi z pasażerami na pokładzie pojadą 200 km/ godz. Staje się to możliwe, dzięki decyzji Urzędu Transportu Kolejowego, który wydał odpowiednie zezwolenia na jazdę po Centralnej Magistrali Kolejowej. I tak zawrotna prędkość staje się faktem. 200 km/ godz. pociągi osiągną na kilku odcinkach trasy między Grodziskiem Mazowieckim a Zawierciem (cała trasa liczy około 225 km). Możliwe, dzięki systemowi ETCS ETCS przekazuje do pociągu między innymi informacje o możliwej prędkości na danym odcinku. Jeśli maszynista jedzie za szybko i po przekazaniu informacji nie zwalnia, system automatycznie wyhamuje go do odpowiedniej prędkości. Sam system ma trzy poziomy zaawansowania. Ten pierwszy, zainstalowany na Centralnej Magistrali Kolejowej, ogranicza się do zabezpieczenia kontroli prędkości. Montaż systemu trwał od sierpnia 2009 roku. Instalacji podjęła się firma Thales. Maksymalna prędkość, jaką osiągnął pociąg na polskich torach to 293 km/h. ETCS jest częścią wdrażanego w UE rozwiązania ERTMS (European Rail Traffic Management System). Ma ono umożliwić swobodne poruszanie się pociągów w różnych państwach bez konieczności zatrzymywania się na granicach czy wymiany lokomotyw lub maszynistów. 293 km/h na polskich torach to i tak niewiele z prędkościami osiąganym na torach w innych częściach globu. W 2003 roku w Japonii rozpędził się do prędkości 581 km/h. W Europie rekordzistami są Francuzi – Japończykom ustępują w prędkości o tylko 6 km/h. Raz na godzinę z Warszawy do Gdańska Dzięki Pendolino, który stał się wyznacznikiem szybkich kolei w Polsce, szczególnie zyskają podróżni jeżdżący często na trasie Kraków – Warszawa – Gdańsk. W ciągu doby ze stolicy Polski do Krakowa ma kursować 15 par pociągów, a do Gdańska 10 par. Minimalna cena biletów nie przekroczy 50 zł. Rzadziej Pendolino ma jeździć do Katowic, Wrocławia i Rzeszowa.,Dariusz Brzezicki