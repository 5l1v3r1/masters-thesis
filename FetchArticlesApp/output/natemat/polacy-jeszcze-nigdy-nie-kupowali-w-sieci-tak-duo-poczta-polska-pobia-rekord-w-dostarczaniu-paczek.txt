E-handel w Polsce kwitnie - coraz chętniej zamieniamy tradycyjny koszyk sklepowy na ten wirtualny. Tuż przed świętami przez sortownie Poczty Polskiej, najchętniej wybieranego operatora, przechodziło dziennie kilka milionów paczek i przesyłek z prezentami. Rośnie zaufanie do sprzedaży internetowej - ponad 80 proc. Polaków posiadających dostęp do sieci kupiło choć część prezentów przez internet. A Poczta Polska dostarczyła w czwartym kwartale 2014 roku o blisko 30 proc. więcej paczek niż w tym samym okresie rok wcześniej. Prognozy przewidują dalszy wzrost: – W 2015 roku spodziewamy się około 20 proc. wzrostu rynku zakupów w sieci. Poczta na rynku dostaw towarów kupionych i sprzedanych on-line już rośnie szybciej niż rynek. Korzystamy na dynamicznie rosnącym rynku ecommerce. To także wynik naszej ekspansji sprzedażowej i pozyskiwania nowych klientów. Sprzyjają temu między innymi zmiany w sieci placówek i dłuższe godziny otwarcia – w dużych miastach do 21.00– mówi Sławomir Żurawski, odpowiedzialny w Poczcie Polskiej za rozwój segmentu paczkowego (KEP). Paczka wcześniej niż przed pierwszą gwiazdką Żeby zdecydować się na zakupy przez internet, musimy mieć pewność, że przesyłka dotrze do nas na czas. Nikt nie chce być postawionym w sytuacji, gdy zakupy on-line nie dotrą na czas do klienta. Badania wskazują też na ciekawe zjawisko - zaufanie do Poczty przekłada się na zaufanie do sklepów internetowych: - Dzięki terminowej dostawie towaru cieszą się one nieposzlakowaną opinią sprawnego organizatora dostawy - mówi Marek Lekki, członek zarządu ARC Rynek i Opinia komentując zrealizowane w grudniu 2014 badania „Proces zakupu usług KEP".- 2/3 badanych klientów indywidualnych deklaruje pełne zaufanie do Poczty Polskiej jako dostawcy przedmiotów kupionych on-line. Dla klientów wybór Poczty Polskiej jest intuicyjny i ma charakter „naturalnego odruchu”, co świadczy o ugruntowanym zaufaniu do firmy. Mamy tutaj więc do czynienia z przeniesieniem pozytywnych cech narodowego operatora pocztowego na dany sklep internetowy – komentuje Marek Lekki. SMS-y od Poczty Klienci wybierający kto dostarczy paczkę, zwracają uwagę na terminowość i ceny. Od operatora logistycznego wymagają elastycznej oferty dostarczania paczkę, a także cenią możliwość śledzenia on-line przesyłki. - Sieć placówek dostępnych w każdym zakątku kraju, dostawy pod adres i pełną możliwość śledzenia paczek i informacje o doręczonej paczce poprzez e-mail lub sms - to podstawa bycia skutecznym operatorem logistycznym. Wszystkie te elementy udostępniamy zarówno kupującym jak i sklepom internetowy– mówi Sławomir Żurawski z Poczty Polskiej. A jak to wyglądało w liczbach? Przesyłki obsługiwane przez Pocztę Polską są odbierane przez kurierów w 14 sortowniach na terenie kraju. W grudniu 2014, czyli w czasie szczytu paczkowego, wskaźnik terminowości dla przesyłek ekonomicznych wyniósł 99,38 procent. Wymieniono flotę pojazdów doręczających paczki: od stycznia 2013 roku było to blisko 2,2 tys. pojazdów, a w 2014 roku wprowadzono 600 nowych aut z trzech tysięcy jakie Poczta Polska wymieni do końca 2015 roku.,Marcin Długosz