Oto kolejny cytat z Lecha Kaczyńskiego, który wzbudziłby zdumienie w dzisiejszym PiS. Jakub Dymek z "Krytyki Politycznej” przypomniał słowa byłego prezydenta na temat Unii Europejskiej wypowiedziane w wywiadzie dla "Frondy” w 2004 roku. Była głowa państwa opowiadała się za zacieśnianiem integracji europejskiej, a przeciwko koncepcji, za którą opowiada się PiS. "Zetknąłem się ostatnio z ludźmi, którzy wyobrażali sobie, że oni z tej federalnej, ściśle zintegrowanej Europy zrobią coś odwrotnego - imperium zbudowane na fundamentach prawicowych i chrześcijańskich. Po pierwsze, na razie się to nie udało, a po drugie, nawet gdyby się udało, też byłbym takiej Europie przeciwny" - mówił Lech Kaczyński w wywiadzie w rozmowie z Filipem Memchesem ("FRONDA" nr 34, 2004.). . Te słowa nieżyjącego Lecha Kaczyńskiego w czasach gdy spekuluje się nawet o Polexicie, brzmią jak dzwon na trwogę. Ale o tym, że były prezydent bardzo różnił się od brata nie tylko w swojej diagnozie politycznej, pisaliśmy w naTemat wiele razy. Ostatnio przypominane były choćby jego wypowiedzi na temat Trybunału Konstytucyjnego, Sądu Najwyższego, czy w ogóle niezależnych i niezawisłych sądów, szczególnie w kontekście reform Zbigniewa Ziobry, albo na temat mediów narodowych.,Jarosław Karpiński