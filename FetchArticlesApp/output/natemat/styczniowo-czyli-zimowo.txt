Choć dni już coraz dłuższe, styczeń w ogrodzie jest jednym z najzimniejszych miesięcy roku. W Styczniu na działce nie ma zbyt wiele do roboty. Możemy pobielić drzewa, o ile pogoda na to pozwoli. Dla miłośników ogrodnictwa to przede czas, aby rozpocząć cięcie drzew w sadzie, doglądać zimujące rośliny, przygotować się do następnego sezonu i zaplanować wiosenne nasadzenia. Już niebawem w sklepach ogrodniczych będzie można kupować nasiona. Zanim jednak zabierzemy się za zakup nasion, powinniśmy starannie przemyśleć, co i gdzie będziemy siać, a potem sadzić. Powinniśmy mieć na uwadze tzw. płodozmian, a więc tych samych warzyw nie możemy siać w tym samym miejscu. Podobnie, po roślinach porażonych chorobami, czy zaatakowanymi przez szkodniki, należy sadzić, bądź siać rośliny, które są odporne na te choroby i szkodniki. Planowanie ogrodu jest bardzo ważne, ale i przyjemne. Być może chcemy coś zmienić na działce, może marzy nam się oczko wodne, nowy taras, czy nowe nasadzenia drzew, krzewów, bylin. Teraz jest czas, aby to sobie zaplanować, rozrysować, naszkicować. Warto przeglądać miesięczniki o tematyce ogrodniczej. Może znajdziemy tam jakieś inspiracje, poznamy nowe rośliny, które z chęcią posiejemy u siebie na grządkach. Ja np. mam zamiar zlikwidować miscanta cukrowego, który już się zestarzał i nie prezentuje się zbyt ładnie. Na jego miejsce chcę posadzić Ina trawę ozdobną. Chcę też z donicy zrobić malutkie źródełko, aby latem rozkoszować się szumem wody, brzęczeniem owadów i świergotem ptaków, które systematycznie dokarmiam. Zapewne zakupie jakieś nowe nasionka kwiatków, które jeszcze u mnie nie gościły. Tęsknię za wiosną, a wy???,Beata Wielgosz