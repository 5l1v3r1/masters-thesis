Słuchawki. Niby zwykła rzecz wymyślona w latach 20. XX wieku. A jednak w ostatnich dniach wywołały dużą dyskusję w środowisku pokerowym. Czy mogą być zagrożeniem dla pokera? Wszystko zaczęło się od newsa, który pojawił się na początku tego tygodnia. Organizatorzy jednej z trzech najważniejszych serii pokerowych- World Poker Tour ogłosili partnerstwo z firmą Monster. Zgodnie z umową, firma będzie oficjalnym dostawcą tego produktu dla graczy, którzy osiągną stół finałowy turniejów WPT, lub będą chcieli je przetestować. Zwycięzcy turniejów WPT dostaną spersonalizowane zestawy. Dodatkowo, Monster zostało sponsorem turnieju charytatywnego, który zostanie rozegrany jeszcze w tym roku. I w sumie cała sprawa powinna się zakończyć. WPT pozyskało sponsora, Monster zyska szansę na promocję, a gracze otrzymają dobry sprzęt. Jednak swoje trzy grosze dorzucił Mike Caro- zawodowy pokerzysta, autor wielu książek i artykułów pokerowych, były redaktor naczelny ,,Poker Playera”. Caro na swoim portalu napisał ,,World Poker Tour makes Monster mistake”. Caro, w przeciwieństwie do WPT nie uważa tej umowy za ,,idealne partnerstwo”. Jak przekonuje, z jednej strony taka umowa może ułatwić zdobywanie kolejnych partnerów dla branży pokerowej. - wyjaśnia. Na Twitterze szybko wywiązała się gorąca dyskusja na ten temat. Mike Sexton- komentator telewizyjny WPT i jedna z największych pokerowych osobowości nie zgodził się z jego oceną. . Joseph Abrams, właściciel The Shark Tank Poker Club w Columbus zauważa, że . A prawda jest taka, że obecnie zdecydowana większość pokerzystów (w pokerze online, jak i live) to osoby w wieku 20-30 lat. Dla nich słuchawki, smartfony i tablety to nieodłączny element życia. Niektórzy zauważali, że już teraz większość pokerzystów nosi słuchawki, grając w turnieju live. A będzie ich coraz więcej. I to może okazać się dobre dla części graczy. Jeśli ktoś będzie słuchał muzyki i to go rozproszy, to popełni błąd, który my będziemy mogli wykorzystać i wygrać rozdanie. Ktoś inny zauważył, że Mike Caro z takim myśleniem ,,utknął w latach 60.”. Nolan Dalla, pokerzysta, autor pokerowych artykułów zauważył Ja też nie rozumiem obaw Mike'a Caro. Obecnie, standardy bezpieczeństwa w turniejach live (które są transmitowane na żywo) są tak duże, że nie ma możliwości oszukiwana. Poza tym nie rozumiem, jak pokerzyści mieliby wykorzystywać słuchawki do oszustwa? Ktoś miałby im podpowiadać, jak grać? Głupota. Transmisja na żywo z jakiegoś turnieju jest zazwyczaj opóźniona o 15-30 minut. Pozwala to pokazywać odkryte karty zawodników i zapobiega np. przekazywaniu sobie żetonów przez graczy, którzy są przy stole, na skutek celowego przegrania rozdania. Druga sprawa jest taka, że jak wspomniałem, dzisiaj w turniejach live praktycznie wszyscy korzystają przy stole pokerowym ze smartfonów lub tabletów. Dzięki temu, gdy nie biorą udziału w rozdaniu mogą poczytać książkę lub obejrzeć jakiś film (ciężko się skupić, ale da radę). Można także pisać na Twitterze jak idzie nam w turnieju, czy przegraliśmy jakieś rozdanie, itp. Dla mnie Twitter stał się pierwszym narzędziem, jeśli chcę sprawdzić, jak idzie danemu zawodnikowi w turnieju. Umowa WPT z Monster pokazuje natomiast, że poker staje się coraz ważniejszy dla firm, które jeszcze do niedawna nie spojrzałyby w tą stronę. Ruch ze słuchawkami jest świetny. Jakiś czas temu, umowę z European Poker Tour podpisał producent ekskluzywnych zegarków Slyde (otrzymują je zwycięzcy turniejów EPT). Natomiast Duracell dostarcza graczom na turniejach EPT bezprzewodowe ładowarki do smartfonów i tabletów (umieszczone przy stołach). Dla mnie to powód do radości, że poker w końcu jest postrzegany właściwie przez różne firmy. A do pokerzystów mam zaufanie. To właśnie im najbardziej zależy na czystości i uczciwości gry. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka