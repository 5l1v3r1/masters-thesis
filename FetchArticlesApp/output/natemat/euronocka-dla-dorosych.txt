Krezus i Kryzys. Różnią się tylko dwiema literkami, które temu pierwszemu "połamały się" przy spektakularnym upadku... Zapraszam na "Euronockę dla dorosłych", w której wyjaśniam jak do tego doszło. Bajka o "Krezusie i pękniętym balonie" z mojego wyborczego spotu w 2009 r. dzisiaj jest tak samo aktualna jak przed pięciu laty, z tą różnicą jednak, że kryzys w 2014 r. wybudził jeszcze "brunatne demony" mogące przesądzić o przetrwaniu Unii. Nadchodzące wybory to nie tylko wskazanie naszych reprezentantów w Europarlamencie, to wybór przyszłości dla Europy. Dobrze byłoby, aby o tym zdecydowała większość obywateli, a nie jak to miało miejsce w 2009 r. - tylko 23 % zmotywowanych Polaków. Dorośli, poczujcie się naprawdę dorośli do tej decyzji, by potem nie żałować, że inni zdecydowali za Was. Z pozdrowieniami z Parlamentu Europejskiego ,Lidia Geringer de Oedenberg