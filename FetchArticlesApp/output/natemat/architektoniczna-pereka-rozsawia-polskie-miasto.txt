Ciepłe słowa płyną z zagranicy dla Szczecina. Okazuje się, że polskie miasto cieszy się prestiżem wśród międzynarodowych znawców piękna. Największy podziw zagranicznych ekspertów od kultury budzi obecna siedziba Filharmonii im. Mieczysława Karłowicza. Odkąd filharmonię przeniesiono do innego budynku, co miało miejsce we wrześniu 2014, zbiera ona liczne pochwały. Jej nowa siedziba jest laureatem wielu nagród architektonicznych na czele z przyznaną w 2015 roku Mies van der Rohe Award – nagrodą Unii Europejskiej w dziedzinie współczesnej architektury. Nowoczesny budynek został zaprojektowany przez pracownię Estudio Barozzi Veiga z Barcelony. W nocy gmach filharmonii podświetlany jest od środka, co nadaje mu wygląd kolosalnego, świecącego diamentu – zwracają uwagę architekci z zagranicy. We wnętrzu zachwyt komentatorów wywołuje zaś konstrukcja schodów i ascetyczny wystrój sal. Szczecin, którego miejski pejzaż zdominowany jest przez muzea, teatry i inne instytucje kultury, postrzegany jest jako obowiązkowy przystanek dla turystów o duszy estety. Świadczą o tym m.in. międzynarodowe konkursy, jak ten z 2016 roku, w którym nadbałtyckie miasto rywalizowało o miano Europejskiej Stolicy Kultury.,Dawid Wojtowicz