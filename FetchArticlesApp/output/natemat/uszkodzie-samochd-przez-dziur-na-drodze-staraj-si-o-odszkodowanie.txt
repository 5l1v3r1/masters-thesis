Wreszcie nadeszła upragniona wiosna. My kierowcy (i nie tylko my) mieliśmy już dość śliskich nawierzchni i zasypanych dróg. Skończył się pewien problem i wydawałoby się, że będzie już lepiej, ale niestety. Topniejący śnieg obnarzył przed nami coś gorszego – dziurawe drogi. Oczywiście możemy być dumni z naszych autostrad, których jest coraz więcej, możemy być dumni z dróg krajowych (ale nie wszystkich), po których przemieszczamy się z gracją nie bojąc się, że zrobimy głową dziurę w dachu przez nierówności. Niestety kiedy udamy się do mniejszych miejscowości, albo po prostu zrobimy sobie małą wycieczkę krajoznawczą z dala od ulic o dużym natężeniu ruchu, bo po prostu najdzie nas taka ochota, to widoki, których jesteśmy świadkami są momentami przerażające – niektóre drogi gminne i powiatowe są dziurawe jak durszlaki. Wiemy, że one są, ale niekiedy czujemy się jakby ich po prostu nie było. Niestety nie znając zbyt dobrze trasy podróży możemy wpędzić się w nielada kłopoty. Nie osiągając wygórowanych prędkości „w najlepszym” wypadku możemy uszkodzić oponę albo felgę, Ci, którzy mają mniej „szczęścia” mogą urwać koło albo zniszczyć zawieszenie. Zarówno w pierwszym jak i drugim przypadku samochód nie nadaje się do jazdy i można jedynie wezwać lawetę. Jeśli na powstałe uszkodzenie samochodu miał wpływ stan drogi, właściciel auta nie musi (a nawet nie powinien) pokrywać kosztów naprawy z własnej kieszeni, tylko starać się o odszkodowanie od zarządcy drogi. Żeby otrzymać odszkodowanie należy zebrać odpowiednie dowody obciążające właściciela drogi. Należy sfotografować uszkodzenia oraz miejsce zdarzenia. Potem należy zgłosić się na policję, która sporządzi odpowiednie notatki z zaistniałego zdarzenia. Następnie należy ustalić do kogo należy feralny odcinek drogi. W przypadku dróg gminnych należy zwrócić się do Urzędu Gminy/Miasta, jeśli uszkodzenie powstało na drodze powiatowej zgłaszamy się do Starostwa lub Powiatowego Zarządu Dróg. W województwach wyznaczane są odpowiednie zarządy, które zajmują się takimi przypadkami. Po złożeniu odpowiednich dokumentów należy czekać na decyzję urzędników. Później trzeba czekać, aż ubezpieczyciel dokona wyceny szkody i zapłaci za naprawę; do tego czasu nie powinno się naprawiać auta, ponieważ można nie otrzymać odszkodowania. Musimy wziąć pod uwagę, że jeśli uszkodzimy samochód na odcinku drogi, przed którym ustawiony był znak ostrzegawczy informujący o dziurawej nawierzchni, to nie dość, że nie dostaniemy odszkodowania, to w dodatku wezwanie policji może skończyć się dla nas mandatem… za niestosowanie się do znaków pionowych. Ostatni przykład pokazuje jak bardzo polskie przepisy nas rozpieszczają i nam pomagają, jak Robin Hood - zabierają biednym i dają bogatym. Zaraz, to chyba nie tak było...,Marcin Góral