Magdalena Fularczyk-Kozłowska i Natalia Madaj zdobyły podwójny złoty medal na letnich igrzyskach olimpijskich. To pierwsze tak duże osiągnięcie w karierze wioślarek, wcześniej Fularczyk cieszyła się brązem w Londynie. Nasze reprezentantki zaczęły spokojnie. Im bliżej półmetka, tym przyśpieszały. Nie dały szans Brytyjkom, które początkowo miały szansę na zwycięstwo. Musiały jednak odpuścić przy mecie, Fularczyk-Kozłowska i Madaj były lepsze. Ostatecznie pokonały jeszcze Litwinki, zajmujące trzecie miejsce. Dla obu polskich zawodniczek olimpijskie zwycięstwo jest pierwszym w karierze. Na dzisiejszy sukces pracowały od lat. Najbliżej była Fularczyk - wspólnie z Julią Michalską sięgnęły po brąz w Londynie. Wcześniej ona i Madaj wygrały wioślarskie mistrzostwa świata odbywające się na poznańskiej Malcie. To nie koniec triumfu wiosłujących Polek - w Brazylii cieszą się jeszcze zawodniczki płynące w podwójnej czwórce: Monika Ciaciuch, Agnieszka Kobus, Maria Springwald i Joanna Leszczyńska. Wywalczyły brązowy medal.,Karolina Błaszkiewicz