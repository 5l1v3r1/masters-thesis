Kolarstwo to nie jest polski sport narodowy, ale właśnie w tej dyscyplinie doczekaliśmy się pierwszego medalu na igrzyskach olimpijskich w Rio de Janeiro. Jak Rafał Majka przy pomocy kolegów z polskiej ekipy narodowej wywalczył brąz? To pytanie zadaje sobie dziś wielu Polaków, a rekordy popularności nad Wisłą bije ten filmik, który wreszcie tłumaczy, na czym tak naprawdę polega kolarstwo. Bo to dyscyplina nie tak prosta, jak się wydaje. Nie wystarczy być najszybszym, nie wystarczy mieć najlepiej przygotowany sprzęt. Chyba mało który z kibiców, którzy na co dzień nie śledzą rywalizacji kolarskiej, zdaje sobie sprawę z tego, że to zawody, w których kluczowe znaczenie ma też wiedza i skomplikowana taktyka. Szczególnie w ostatnim, rozstrzygającym momencie zawodów. Jaki jest więc klucz do odnoszenia sukcesów takich, jak ten Rafała Majki, do którego wydatnie przyczynili się wspierający go koledzy z drużyny Michał Kwiatkowski, Adam Bodnar i Michał Gołaś? Odpowiedź daje ta produkcja stacji Eurosport, która po raz pierwszy użyła znane z Formuły 1 metody prezentacji do przedstawienia kulisów kolarstwa:Dla kibiców z Polski ta wiedza może być podczas igrzysk olimpijskich w Rio de Janeiro szczególnie przydatna. Kto wie, czy sukces Rafała Majki nie powtórzy Katarzyna Niewiadoma. 21-latka znad Wisły jest upatrywana jako jedna z tych zawodniczek, które mogą błysnąć formą podczas niedzielnego wyścig ze startu wspólnego kobiet, którego start zaplanowano na 17:15.,Jakub Noch