Komisja Europejska wydała rekomendacje gospodarcze dla krajów członkowskich. Radzi w nich, co dane państwo powinno zrobić, by poprawiać swój dobrobyt. Wśród sugestii dla Polski znalazło się m.in. włączenie rolników i górników w powszechny system emerytalny, a także... uproszczenie prawa. Komisja Europejska wydała specjalne rekomendacje dla Polski odnośnie tego, co rząd powinien zrobić, by zmniejszać deficyt budżetowy do 2015 roku. Jose Barroso podkreślał przy tym, że kraje członkowskie powinny wdrażać reformy, nawet jeśli są one "niepopularne" społecznie. Inaczej bowiem państwa członkowskie UE nie pokonają kryzysu. Górnicy i rolnicy bez przywilejów Polsce KE radzi między innymi, by rząd włączył rolników do powszechnego systemu emerytalnego, co de facto oznaczałoby likwidację powszechnie krytykowanego KRUS. Obecnie rolnicy bowiem dostają, dzięki KRUS, opiekę medyczną i emeryturę za 375 złotych... kwartalnie. Zwykły obywatel, dostający płacę minimalną (1680 zł) musi zaś płacić ponad 500 zł składki miesięcznie. Warto podkreślić, że jak przypomina "Forbes", Komisja Europejska już po raz kolejny wydała tę rekomendację, ale rząd póki co nie zapowiedział podjęcia żadnych działań w tę stronę. Do powszechnego systemu emerytalnego powinni zostać włączeni także górnicy – ocenia Komisja. Oczywiście KE nie twierdzi, że ma się to wydarzyć nagle – w przypadku rolników proces należałoby zacząć od "tworzenia systemu szacowania i rejestracji dochodów rolników", zaś przy górnikach należy "stopniowo wycofywać ich specjalny system emerytalny". Podatki trzeba uprościć Komisja ma też sporo wątpliwości odnośnie systemu podatkowego. Przede wszystkim wobec "rozbudowanego systemu obniżonych stawek VAT", które powodują, że powstaje "największa w UE luka w polityce dotyczącej podatku VAT" – cytuje "Forbes". Luka ta sprawia, że Polska wydaje więcej pieniędzy na egzekwowanie przestrzegania prawa podatkowego. Dlatego też rząd PO ma "zwiększyć wysiłki" na rzecz cięcia kosztów egzekwowania prawa podatkowego, a także na rzecz "poprawy otoczenia biznesu przez uproszczenie egzekwowania umów i wymogów" w pozwoleniach na budowę. Obecnie bowiem przepisy te znacznie zwalniają wszelkie inwestycje infrastrukturalne i budowlane. Czyli, upraszczając, Komisja Europejska chce, by państwo polskie lepiej egzekwowało płacenie podatków przez przedsiębiorstwa, nie miało luki podatkowej i do tego ułatwiło życie biznesowi. Wszystko to można by osiągnąć dzięki uproszczeniu prawa podatkowego – co sugerują zarówno organizacje zrzeszające przedsiębiorców, jak i wielu ekonomicznych i biznesowych ekspertów. Ale Tusk podatków nie uprości To właśnie dzięki skomplikowanemu prawu o podatku VAT, o czym mówił w wywiadzie dla naTemat prezes Związku Przedsiębiorców i Pracodawców Cezary Kaźmierczak, możliwe są miliardowe wyłudzenia na VAT. Warto zaznaczyć, że prokuratura przyznała, iż z wielu przepisów tworzonych przez Ministerstwo Finansów korzystały organizacje przestępcze. Niestety, mimo wielokrotnych zapowiedzi Donalda Tuska o upraszczaniu podatków, rząd nie podjął żadnych działań w tę stronę. Ciągle jednak w Ministerstwie Finansów pojawiają się kolejne, czasem wręcz absurdalne przepisy mające skłaniać podatników do bycia uczciwymi. Tych nieuczciwych zaś rząd chce surowo karać, choć z projektów prezentowanych przez MF wynika, że to w rękach urzędników będzie w dużej mierze leżeć prawo do oceny, czy dany podatnik był uczciwy, czy nie. Wszystko słuszne, ale... Komisja Europejska zaleciła też szereg innych działań – między innymi dostosowanie edukacji do potrzeb rynku pracy, a także upowszechnienie "wysokiej jakości i przystępnej cenowo opieki nad dziećmi i edukacji przedszkolnej". To ostatnie ma służyć aktywizacji zawodowej kobiet w Polsce. Rząd ma też realizować inwestycje kolejowe bez opóźnień, upowszechniać szerokopasmową łączność i poprawić działanie opieki zdrowotnej – głównie w kierunku zwiększenia efektywności finansowej. Część zaleceń dotyczy też energetyki – między innymi tego, by modernizować infrastrukturę energetyczną tak, by była bardziej wydajna. Komisja uważa też, że rząd powinien "poprawić skuteczność bodźców podatkowych" dla firm prywatnych, które inwestują w badania i innowacje w tej dziedzinie. Rekomendacje Komisji, szczególnie w części dotyczącej podatków i emerytur, to nic nowego - co nie zmienia faktu, że są one trafne i niezbędne. Patrząc jednak na kierunek polityki Donalda Tuska - kierunek zdecydowanie bardziej populistyczny i socjalistyczny, niż jeszcze 3 lata temu - wątpliwe jest, by rząd, zgodnie ze słowami Barroso, wprowadził niezbędne, niepopularne reformy.,Michał WąsowskiKomisja Europejska wydała rekomendacje gospodarcze dla krajów członkowskich. Radzi w nich, co dane państwo powinno zrobić, by poprawiać swój dobrobyt. Wśród sugestii dla Polski znalazło się m.in. włączenie rolników i górników w powszechny system emerytalny, a także... uproszczenie prawa. Komisja Europejska wydała specjalne rekomendacje dla Polski odnośnie tego, co rząd powinien zrobić, by zmniejszać deficyt budżetowy do 2015 roku. Jose Barroso podkreślał przy tym, że kraje członkowskie powinny wdrażać reformy, nawet jeśli są one "niepopularne" społecznie. Inaczej bowiem państwa członkowskie UE nie pokonają kryzysu. Górnicy i rolnicy bez przywilejów Polsce KE radzi między innymi, by rząd włączył rolników do powszechnego systemu emerytalnego, co de facto oznaczałoby likwidację powszechnie krytykowanego KRUS. Obecnie rolnicy bowiem dostają, dzięki KRUS, opiekę medyczną i emeryturę za 375 złotych... kwartalnie. Zwykły obywatel, dostający płacę minimalną (1680 zł) musi zaś płacić ponad 500 zł składki miesięcznie. Warto podkreślić, że jak przypomina "Forbes", Komisja Europejska już po raz kolejny wydała tę rekomendację, ale rząd póki co nie zapowiedział podjęcia żadnych działań w tę stronę. Do powszechnego systemu emerytalnego powinni zostać włączeni także górnicy – ocenia Komisja. Oczywiście KE nie twierdzi, że ma się to wydarzyć nagle – w przypadku rolników proces należałoby zacząć od "tworzenia systemu szacowania i rejestracji dochodów rolników", zaś przy górnikach należy "stopniowo wycofywać ich specjalny system emerytalny". Podatki trzeba uprościć Komisja ma też sporo wątpliwości odnośnie systemu podatkowego. Przede wszystkim wobec "rozbudowanego systemu obniżonych stawek VAT", które powodują, że powstaje "największa w UE luka w polityce dotyczącej podatku VAT" – cytuje "Forbes". Luka ta sprawia, że Polska wydaje więcej pieniędzy na egzekwowanie przestrzegania prawa podatkowego. Dlatego też rząd PO ma "zwiększyć wysiłki" na rzecz cięcia kosztów egzekwowania prawa podatkowego, a także na rzecz "poprawy otoczenia biznesu przez uproszczenie egzekwowania umów i wymogów" w pozwoleniach na budowę. Obecnie bowiem przepisy te znacznie zwalniają wszelkie inwestycje infrastrukturalne i budowlane. Czyli, upraszczając, Komisja Europejska chce, by państwo polskie lepiej egzekwowało płacenie podatków przez przedsiębiorstwa, nie miało luki podatkowej i do tego ułatwiło życie biznesowi. Wszystko to można by osiągnąć dzięki uproszczeniu prawa podatkowego – co sugerują zarówno organizacje zrzeszające przedsiębiorców, jak i wielu ekonomicznych i biznesowych ekspertów. Ale Tusk podatków nie uprości To właśnie dzięki skomplikowanemu prawu o podatku VAT, o czym mówił w wywiadzie dla naTemat prezes Związku Przedsiębiorców i Pracodawców Cezary Kaźmierczak, możliwe są miliardowe wyłudzenia na VAT. Warto zaznaczyć, że prokuratura przyznała, iż z wielu przepisów tworzonych przez Ministerstwo Finansów korzystały organizacje przestępcze. Niestety, mimo wielokrotnych zapowiedzi Donalda Tuska o upraszczaniu podatków, rząd nie podjął żadnych działań w tę stronę. Ciągle jednak w Ministerstwie Finansów pojawiają się kolejne, czasem wręcz absurdalne przepisy mające skłaniać podatników do bycia uczciwymi. Tych nieuczciwych zaś rząd chce surowo karać, choć z projektów prezentowanych przez MF wynika, że to w rękach urzędników będzie w dużej mierze leżeć prawo do oceny, czy dany podatnik był uczciwy, czy nie. Wszystko słuszne, ale... Komisja Europejska zaleciła też szereg innych działań – między innymi dostosowanie edukacji do potrzeb rynku pracy, a także upowszechnienie "wysokiej jakości i przystępnej cenowo opieki nad dziećmi i edukacji przedszkolnej". To ostatnie ma służyć aktywizacji zawodowej kobiet w Polsce. Rząd ma też realizować inwestycje kolejowe bez opóźnień, upowszechniać szerokopasmową łączność i poprawić działanie opieki zdrowotnej – głównie w kierunku zwiększenia efektywności finansowej. Część zaleceń dotyczy też energetyki – między innymi tego, by modernizować infrastrukturę energetyczną tak, by była bardziej wydajna. Komisja uważa też, że rząd powinien "poprawić skuteczność bodźców podatkowych" dla firm prywatnych, które inwestują w badania i innowacje w tej dziedzinie. Rekomendacje Komisji, szczególnie w części dotyczącej podatków i emerytur, to nic nowego - co nie zmienia faktu, że są one trafne i niezbędne. Patrząc jednak na kierunek polityki Donalda Tuska - kierunek zdecydowanie bardziej populistyczny i socjalistyczny, niż jeszcze 3 lata temu - wątpliwe jest, by rząd, zgodnie ze słowami Barroso, wprowadził niezbędne, niepopularne reformy.,Michał Wąsowski