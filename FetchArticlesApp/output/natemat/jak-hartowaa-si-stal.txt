Na Rajd Barum wyjeżdżał chłopiec, a wrócił mężczyzna. Autor: Łukasz Kabaciński / Klubowicz Supercar Club Poland Coś Wam pokażę: Barum to rajd, który oddziela szybkich kierowców od tych, którym się tylko wydaje, że są szybcy. Podobne opinie słyszałem od wielu kierowców, w tym Hołka, a także to, że koniecznie trzeba w nim wystartować. Nic więc dziwnego, że na start w Czechach wyczekiwałem z utęsknieniem. Trasy rajdu, jak widzieliście, są bardzo szybkie, ale przede wszystkim nierówne i brudne. A wszystko to dzieje się na ciasnych leśnych drogach, rzadko na otwartych przestrzeniach. To warunki weryfikujące nie tylko odwagę, ale przede wszystkim umiejętności kierowcy. Kluczowe staje się tu przewidywanie przyczepności w zakręcie, zanim pojawi się w nim samochód. Przy tych prędkościach bowiem najmniejszy błąd może się skończyć tragicznie, a niepotrzebne odpuszczenie gazu kosztuje sporo czasu. Dla nowicjusza to nie lada wyzwanie, ale ja zawsze lubiłem wyzwania i im trudniej, tym pewniej się czułem. Po wypadku w Belgii szybko odbudowaliśmy samochód, ale najtrudniej jest odbudować pewność siebie. Przed Barum sporo trenowałem, próbowałem odzyskać czucie samochodu i dobrą komunikację z pilotem. Na takich trasach, gdzie zakręt za szczytem wzniesienia to nie rzadkość, opis staje się kluczowym elementem, aby móc pozbyć się oporów instynktownie pojawiających się po . To jak dochodzenie do pełnej wydolności lekkoatlety po kontuzji, który na wspomnienie o bólu nie potrafi dać wszystkiego z siebie. Jeśli chcesz się liczyć w stawce, musisz być silny i się przełamać… Piątek to wieczorny prolog w centrum Zlina, na który jak co roku przybywają tłumy kibiców, a rajdowe święto kończy się około północy. Sobota to już cały dzień odcinków specjalnych, prawie 200 km oesowych do przejechania. Niestety moja jazda pozostawiła wiele do życzenia, problemy z koncentracją i zaufaniem do opisu powodowały, że czasy notowałem kiepskie. Trauma z Belgii dała o sobie znać, a to kiepskie miejsce dla kierowcy z dylematami. Próby pojechania szybciej skończyły się trzema tzw. momentami, ale udało nam się wrócić na drogę nie uszkadzając niczego w aucie. Odcinki nocne szły nam w jeszcze gorszym tempie, w efekcie dzień kończymy w kiepskim nastroju plasując się gdzieś w połowie stawki. Stawki liczącej 62 rajdówki! To zdecydowanie najmocniej obsadzona runda ERC w tym roku. Konsultacja z Hołkiem okazuje się bardzo pomocna, trzeba się wyspać, zresetować myśli przed dalszą rywalizacją. Analiza onboardów pokazuje jak na dłoni, gdzie popełniam błędy. To spojrzenie na siebie z boku dużo mi dało, czas reakcji, praca na kierownicy i gazie to nie ten sam ja, którego kojarzyłem z poprzednich eliminacji. Trzeba wziąć się w garść i od początku kolejnego dnia próbować złapać własny rytm jazdy. – ostrzega Hołek – . Nie ma to jak kubeł zimnej wody na głowę. :) Pobudka w niedzielny poranek zaczęła się od zaskoczenia - zmiana pogody o 180 stopni. Ulewa i temperatura dochodząca do 13 stopni nie ułatwiały realizacji planów na ten dzień, ale w myśl mojej dewizy - im trudniej, tym lepiej - tylko się ucieszyłem. Zaczynamy szybko i do końca dnia jedziemy już tylko coraz szybciej i pewniej, różnica w tempie jest bardzo duża, ok. 2 sekundy na kilometr. Awansujemy po każdym OS-ie o kilka oczek w klasyfikacji. Zaczynam łapać właściwy rytm, pojawia się frajda z jazdy, a to najlepszy symptom, że odnalazłem się w tych warunkach. Nie obyło się bez małych problemów, połamane felgi, zgaszony silnik na hamowaniu, cofanie, no ale gdzie drwa rąbią, tam wióry lecą… Rajd kończymy na 14. miejscu w klasyfikacji 2WD ze stratą 0,1 sekundy na kilometr. W klasyfikacji generalnej lądujemy na 31. miejscu, przy czym wystartowały aż 103 załogi. Z jednej strony jest to nasz najgorszy wynik w tym sezonie, ale tempo drugiego dnia było bardzo dobre pomimo trudnych warunków. Opis zdecydowanie został poprawiony w stosunku do poprzednich rajdów, a awans o kilkanaście pozycji krótszego dnia rajdu naprawdę cieszył. Jednak to co ucieszyło mnie najbardziej, to umiejętność wstania z kolan, kiedy wydawało się, że już tutaj nic nie zdziałam. Mam wrażenie, że takimi drobnymi krokami osiąga się mistrzostwo w tym sporcie. Przed nami Rajd Polski, jedna z najważniejszych eliminacji w moim rajdowym kalendarzu. Nie tylko dlatego, że to mój pierwszy start w Polsce, ale nie mogę się doczekać tłumu polskich kibiców i znajomych, w tym Hołka, na najpiękniejszych trasach rajdowych w Polsce. Relację dostaniecie oczywiście na gorąco.,Krzysztof Hołowczyc