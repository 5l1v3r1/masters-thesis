Karnawał jest świętowany wszędzie tam, gdzie na kulturę istotny wpływ miał katolicyzm. To czas, w którym hucznie celebruje się rozpoczęcie nowego roku. Poprzedza Wielki Post, który z kolei ma służyć wyciszeniu i duchowemu przygotowaniu do celebracji Wielkiej Nocy. Po Środzie Popielcowej przez około 40 dni wesołe zabawy i mięsne ucztowanie będzie zabronione, aż do Wielkiej Niedzieli. Teraz, chociaż w większości krajów stosunek do Wielkiego Postu jest dość luźny, wciąż hucznie obchodzi się karnawał. Samba w Rio Karnawał w Rio jest hucznie świętowany przez cztery dni - od ostatniego piątku karnawału do wtorku poprzedzającego Środę Popielcową. W tym roku jego początek przypada na 28 lutego, a koniec na 4 marca. Najczęściej jest to święto kojarzone z roznegliżowanymi tancerkami i ogromną, widowiskową paradą. W rzeczywistości jest to konkurs, w którym udział biorą powszechnie uważane za najlepsze, lokalne szkoły samby. Paradom towarzyszy specjalny porządek, a jej uczestnicy muszą spełniać mnóstwo tradycyjnych zasad. Rywalizacja szkół to najważniejszy i najhuczniejszy moment karnawału w Rio. Z tej okazji organizowany jest wielki bal w Pałacu Copacabana. Na ulicach miasta odbywają się liczne parady, jednak już nie tak wystawne. W całym mieście trwają koncerty, uczy i imprezy. Mają one charakter w większości niezobowiązujący. To ostatnie dni, w których można bez ograniczeń cieszyć się życiem i celebrować karnawał poprzedzający Wielki Post. Tłusty wtorek Świętowany w Polsce Tłusty Czwartek jest dość wyjątkowym świętem. Prawie na całym świecie dniem wielkiego obżarstwa jest bowiem wtorek poprzedzający Środę Popielcową. W Stanach tego dnia je się mnóstwo słodkich naleśników. Na ulicach odbywają się parady i otwierane są budki sprzedające różne słodkie przysmaki. Z kolei w Szwecji i innych krajach Europy północnej je się słodkie bułeczki ze śmietaną . W niektórych regionach Polski święto to obchodzone jest jako Śledzik lub ostatki. Tradycyjnie tego dnia żegna się potrawy mięsne i wita postnego śledzia. Mardi Gras po francusku znaczy: tłusty wtorek. To ostatni dzień karnawału, świętowany na wiele sposobów w różnych miejscach na świecie. Najhuczniej tego dnia bawi się Nowy Orlean. Na tamtejszych ulicach przez cały okres karnawału można spotkać tłumy tradycyjnie poprzebieranych osób, prowadzonych przez . Większość uczestników będzie miała na szyi sznury kolorowych korali, które są tradycyjnie rozdawane uczestnikom obchodów. Przez cały okres trwania ulice wypełniają tradycyjne kolory karnawału: fiolet, zieleń i żółć. O tym, co się tam dzieje, możemy się już dowiedzieć z oficjalnej strony Mardi Gras New Orleans.,Maja Święcicka