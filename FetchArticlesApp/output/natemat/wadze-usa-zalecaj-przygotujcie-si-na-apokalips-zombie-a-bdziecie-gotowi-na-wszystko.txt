Amerykański Departament Bezpieczeństwa Wewnętrznego znalazł innowacyjny sposób, by przygotować obywateli USA na kryzysowe sytuacje. Każe Amerykanom przygotować się na zombie-apokalipsę. Rząd wezwał w czwartek obywateli do przygotowania się na zombie-apokalipsę. To część kampanii mającej edukować Amerykanów, jak zachować się w przypadku tragedii czy sytuacji kryzysowych w państwie. Wszystko sprowadza się do prostej zasady. Jeśli ktoś przygotuje się na apokalipsę zombie, będzie w stanie poradzić sobie również w różnych sytuacjach kryzysowych, jak choćby huragan, trzęsienie ziemi czy atak terrorystyczny. Zobacz też: Kanibalizm w Miami. To wszystko przez LSD? Amerykańska Agencja Zarządzania Kryzysowego, wchodząca w skład Departamentu Bezpieczeństwa Wewnętrznego prowadzi szkolenia on-line dla ludzi, których zadaniem jest zarządzanie i planowanie w czasach kryzysowych. Podaje przykład chodzących i krwiożerczych wiecznie głodnych trupów, by zmotywować ludzi do uczenia się, jak zachować się w czasie kryzysu. To nie pierwszy taki pomysł, w zeszłym roku również pod takim hasłem prowadzono kampanię społeczną. Co ciekawe, wśród zaleceń rządowych, które mówią o tym, jak radzić sobie podczas ekstremalnej sytuacji, znalazło się kilka rad z popularnego filmu sprzed kilku lat "Zombieland". Zalecenia, jakie powtarzają się zarówno w filmie jak i w rządowych apelach to "nosić zawsze bieliznę na zmianę" oraz "w przypadku wątpliwości, znajdź po swojemu sposób na rozwiązanie sytuacji". Przeczytaj też: Poruszenie w USA. Władze uspokajają: nie będzie zombie-apokalipsy W kampanii rząd podkreśla jednak, że tak naprawdę zombie nie istnieją i nie trzeba się ich bać. W przypadku amerykańskiego społeczeństwa takie pomysły na przykucie uwagi obywateli mogą być ryzykowne. Przed paroma miesiącami amerykańskie Centrum Kontroli i Zapobiegania Chorobom musiało wydać oficjalny komunikat zaprzeczający istnieniu zombie. Amerykanie byli poruszeni wysypem zbrodni, podczas których sprawcy dopuszczali się aktów kanibalizmu. Źródło: The Huffingtonpost,Krzysztof Majdan