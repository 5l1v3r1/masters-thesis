Yamaha wprowadza na rynek nowy skuter - YAMAHA D'ELIGHT!! Wczoraj opublikowałam test Hondy Vision 110, a już dzisiaj pojawiła się kolejna premiera w tej klasie skuterów. Japoński producent Yamaha wypuszcza właśnie na rynek nowy skuter - D'ELIGHT. Popyt na ekonomiczne i praktyczne środki transportu stale wzrasta ze względu na szalejące ceny benzyny. Nie jeden kierowca tankując swój samochód dostaje palpitacji serca…, a żeby zatankować pełen bak skutera wystarczy tylko 25-40zł! Nie dziwi, więc fakt, że sektor pojemności silnika do 125 cm3 obejmuje około 60 procent całego rynku skuterów w Europie. Tymi małymi skuterami po prostu się opłaca jeździć. Yamaha D'elight ma ważyć jedynie 98kg przy poj. 114 cm3 przez co ma być zwinnym, lekkim oraz łatwym w prowadzeniu jednośladem. Stylistyka tego skutera też przykuje niejedną parę oczu. Retro wygląd będzie się podobał zarówno młodym ludziom, którzy cenią sobie prócz osiągów walory estetyczne, jaki i starszym, którzy pamiętają ze swojej młodości Osy oraz Vespy. Skuter na własne oczy będziemy mogli zobaczyć już w drugiej połowie sierpnia. Yamaha już zapowiedziała udostępnienie tego modelu do testów, więc na łamach naTemat.pl na pewno pojawi się mój test D'ELIGHT. Cena modelu: 8 800zł Polub "Baba po Garach" na Facebooku.,Weronika Kwapisz