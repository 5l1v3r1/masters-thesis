Relacja o tym czego nie ma – oto, czym uraczono widzów niedzielnego wydania "Wiadomości". Z materiału TVP można było dowiedzieć się, że w ten weekend nie ma marszów KOD-u. Jako tło posłużyły zaś... zdjęcia pokazujące brak manifestantów na ulicach. Na poły to zabawny, na poły niepokojący kierunek zmian w TVP. Mieliśmy już w nie tak dalekiej przeszłości programy bazujące na koncepcji pokazania tego czego nie ma – oglądając Polskie Kroniki Filmowe można było przekonać się, że ludzie żyjący w czasach w PRL-u są wzorem największych cnót. Bo gdy zrobiono chociażby eksperyment z samoobsługową kasą, to każdy klient wydawał sobie tyle reszty, ile mu się faktycznie należało. Na kilkudziesięciu "badanych" tylko jeden okazał się wówczas nieuczciwy. Teraz mamy z kolei spokojne weekendy bez KOD-u. Materiał o braku demonstracji przygotował Klaudiusz Pobudzin, były dziennikarz TV Trwam. W relacji z tego czego nie ma przekonywał, że "skończył się zapał, a na ulicach jest wreszcie spokojnie". Przy okazji Pobudzin pomylił się w rachunkach – stwierdził, że był to pierwszy wolny od KOD-u weekend od dwóch miesięcy. Tymczasem marsze ruchu Mateusza Kijowskiego nie odbyły się jak dotąd w cztery weekendy.,Adam GaafarRelacja o tym czego nie ma – oto, czym uraczono widzów niedzielnego wydania "Wiadomości". Z materiału TVP można było dowiedzieć się, że w ten weekend nie ma marszów KOD-u. Jako tło posłużyły zaś... zdjęcia pokazujące brak manifestantów na ulicach. Na poły to zabawny, na poły niepokojący kierunek zmian w TVP. Mieliśmy już w nie tak dalekiej przeszłości programy bazujące na koncepcji pokazania tego czego nie ma – oglądając Polskie Kroniki Filmowe można było przekonać się, że ludzie żyjący w czasach w PRL-u są wzorem największych cnót. Bo gdy zrobiono chociażby eksperyment z samoobsługową kasą, to każdy klient wydawał sobie tyle reszty, ile mu się faktycznie należało. Na kilkudziesięciu "badanych" tylko jeden okazał się wówczas nieuczciwy. Teraz mamy z kolei spokojne weekendy bez KOD-u. Materiał o braku demonstracji przygotował Klaudiusz Pobudzin, były dziennikarz TV Trwam. W relacji z tego czego nie ma przekonywał, że "skończył się zapał, a na ulicach jest wreszcie spokojnie". Przy okazji Pobudzin pomylił się w rachunkach – stwierdził, że był to pierwszy wolny od KOD-u weekend od dwóch miesięcy. Tymczasem marsze ruchu Mateusza Kijowskiego nie odbyły się jak dotąd w cztery weekendy.,Adam Gaafar