Współczesna bankowość ma dopasowywać się do potrzeb i osobowości indywidualnego klienta. Duże pieniądze wymagają wyjątkowego podejścia i znajdywania wygodnych rozwiązań, wyznaczających nowy poziom bankowości. Takim właśnie rozwiązaniem jest wprowadzenie pierwszej w Polsce responsywnej bankowości internetowej przez Lion’s Bank. Większość banków posługuje się aplikacjami do ściągnięcia na urządzenia mobilne, które ułatwiają zarządzanie kontem. Lion’s Bank pierwszy w Polsce zaproponował rozwiązanie wygodniejsze i stworzył platformę transakcyjną w technice RWD (Responsive Web Design), czyli zastosował w praktyce najnowszy trend w budowaniu serwisów - responsywność. Pozwala ona na intuicyjne użytkowanie bankowości na wszystkich rodzajach urządzeń z poziomu przeglądarki internetowej. To w Polsce wciąż nowy trend, dotychczas kilka banków zastosowało tę technologię tworząc nowe serwisy internetowe, ale żaden z nich nie pokusił się jeszcze o stworzenie responsywnego systemu transakcyjnego. Jak on działa? Po prostu wygląda i funkcjonuje tak samo dobrze na wszystkich urządzeniach w tym na tabletach i telefonach, bo automatycznie dostosowuje się do wielkości ekranu, nie zmuszając użytkownika do instalowania aplikacji. Jest ergonomiczny i intuicyjny, a to oszczędza czas. Making money not saving System jest wygodny i przejrzysty, a także spójny z koncepcją prywatnej bankowości Lion's Banku. Po zalogowaniu zyskamy dokładny obraz posiadanego majątku, nie tylko z perspektywy płynnych aktywów, ale też nieruchomości, które są w końcu zabezpieczeniem majątku oraz narzędziem inwestycyjnym. System pozwala nie tylko na wprowadzenie stanu posiadanych nieruchomości, ale też na sprawdzeniu ile obecnie są warte - przez zamówienie profesjonalnej wyceny. Prywatna bankowość oparta jest na profesjonalnych doradcach i żaden nawet najbardziej zaawansowany technologicznie system nie zastąpi kontaktu z drugim człowiekiem. Za to może przypomnieć jego dane kontaktowe, a nawet zdjęcie. W tej roli bankowość internetowa staje się funkcjonalnym centrum informacyjnym i narzędziem do indywidualnej komunikacji z doradcą. I co istotne, nie spotkamy się tu z niechcianymi reklamami, czy masowymi ofertami produktowymi. Lwie oblicze metalowej karty Serwis internetowy dobrze działa, ale też świetnie wygląda. Styl ma znaczenie, inaczej nie inwestowalibyśmy w piękny design, meble, ubrania, przedmioty codziennego użytku. Pokazuje też nasz gust, nasze codzienne wybory. Stylistyka Lion's Bank to energia i dynamizm sportowego Ferrari, ale też nowoczesność i oryginalność. Banki kojarzą się z zachowawczym wyglądem, a w tym wypadku nie ma o tym mowy - ostra, energetyczna kolorystyka i śmiałe dekoracje to przeciwieństwo klasycznych i konserwatywnych standardów wizualnych światowego private bankingu. Wygląd serwisu internetowego i oddziałów banku jest bardzo spójny i komponuje się ze słynną, metalową kartę kredytową o nieregularnym kształcie, przypominającą luksusową biżuterię. Karta została doceniona w wielu konkursach, promujących dobry design - takich jak słynne Red Dot, czy Dobry Wzór 2014, otrzymała też platynową statuetkę Hermes Creative. Bankowość prywatna, udowadnia, że nawet w zarządzaniu własnymi finansami, można pokazać swój styl i lwi pazur.,Katarzyna Kasprzyk