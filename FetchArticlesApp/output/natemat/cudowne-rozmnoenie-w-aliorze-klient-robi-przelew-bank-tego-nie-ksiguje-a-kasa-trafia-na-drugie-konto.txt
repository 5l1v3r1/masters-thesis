Sytuacja wydaje się wręcz surrealistyczna. Klient Alior Banku relacjonuje, że może zrobić przelew nie uszczuplając swojego konta, a pieniądze mimo wszystko trafiają do adresata. Jak to możliwe? To wina rzekomej luki w systemie bankowym. Użytkownik o nazwie „plove” opisuje swój przypadek na forum Lockerz. – Luka polega na tym, że nie są księgowane operacje wychodzące. Wygląda to tak, że przelew nie jest księgowany, ale dochodzi do odbiorcy, który ma konto w tym samym banku – wyjaśnia. Klient Aliora przekonuje, że dzięki temu może nieświadomie wzbogacić się kosztem banku. Tłumaczy, że rozmowa z konsultantami nie przyniosła efektu, ponieważ nie potrafili oni ustalić, dlaczego tak się dzieje. Choć sam zainteresowany nie zdradza szczegółów operacji, przekonuje, że problem może dotyczyć większej liczby klientów. – Aby zrobić przelew bez księgowania trzeba znać tę lukę, bo jak wypełniam normalnie swoimi danymi to kwotę odejmuje od razu – tłumaczy „plove”. Dodaje również, że nie jest to opóźnienie w zaksięgowaniu przelewu, a luka w systemie bankowości internetowej. – Nie księgują do dwóch tygodni, bo nawet w ich systemie nie mają informacji o wykonanej operacji – pisze na forum. Klient Aliora napisał mail do banku, w którym opisał swój przypadek. W odpowiedzi dostał informację, że powodów bezpieczeństwa nie są w stanie zweryfikować tych rewelacji i proszą o kontakt na infolinię. – Sam na infolinię nie będę dzwonił po to, aby tracić pieniądze – zaznacza „plove”. Chociaż błąd odkryty przez klienta banku pozwala się wzbogacić kosztem Aliora, to nie wystarczy zrobić zwykłego przelewu. Sam zainteresowany nie wyjaśnia jednak na czym dokładnie polega cały sposób. O całą sprawę chcieliśmy zapytać rzecznika banku Juliana Krzyżanowskiego. Niestety do tej pory nie udało się nam z nim skontaktować. Awaria wydaje się być naprawdę spora, brak dotychczasowej reakcji banku może oznaczać, że nie jest ona prawdziwa lub została już rozwiązana, a bank nie chce nagłaśniać sprawy. Już po publikacji artykułu w imieniu Alior Banku skontaktowała się z nami firma PR-owa. Jej przedstawiciel wyjaśnił, że sprawa została wyjaśniona, żadnej luki nie było i nie ma. A opisywany w artykule klient (użytkownik „plove”) przyznał na forum, że popełnił błąd w ocenie całej sytuacji.,Łukasz TrybulskiSytuacja wydaje się wręcz surrealistyczna. Klient Alior Banku relacjonuje, że może zrobić przelew nie uszczuplając swojego konta, a pieniądze mimo wszystko trafiają do adresata. Jak to możliwe? To wina rzekomej luki w systemie bankowym. Użytkownik o nazwie „plove” opisuje swój przypadek na forum Lockerz. – Luka polega na tym, że nie są księgowane operacje wychodzące. Wygląda to tak, że przelew nie jest księgowany, ale dochodzi do odbiorcy, który ma konto w tym samym banku – wyjaśnia. Klient Aliora przekonuje, że dzięki temu może nieświadomie wzbogacić się kosztem banku. Tłumaczy, że rozmowa z konsultantami nie przyniosła efektu, ponieważ nie potrafili oni ustalić, dlaczego tak się dzieje. Choć sam zainteresowany nie zdradza szczegółów operacji, przekonuje, że problem może dotyczyć większej liczby klientów. – Aby zrobić przelew bez księgowania trzeba znać tę lukę, bo jak wypełniam normalnie swoimi danymi to kwotę odejmuje od razu – tłumaczy „plove”. Dodaje również, że nie jest to opóźnienie w zaksięgowaniu przelewu, a luka w systemie bankowości internetowej. – Nie księgują do dwóch tygodni, bo nawet w ich systemie nie mają informacji o wykonanej operacji – pisze na forum. Klient Aliora napisał mail do banku, w którym opisał swój przypadek. W odpowiedzi dostał informację, że powodów bezpieczeństwa nie są w stanie zweryfikować tych rewelacji i proszą o kontakt na infolinię. – Sam na infolinię nie będę dzwonił po to, aby tracić pieniądze – zaznacza „plove”. Chociaż błąd odkryty przez klienta banku pozwala się wzbogacić kosztem Aliora, to nie wystarczy zrobić zwykłego przelewu. Sam zainteresowany nie wyjaśnia jednak na czym dokładnie polega cały sposób. O całą sprawę chcieliśmy zapytać rzecznika banku Juliana Krzyżanowskiego. Niestety do tej pory nie udało się nam z nim skontaktować. Awaria wydaje się być naprawdę spora, brak dotychczasowej reakcji banku może oznaczać, że nie jest ona prawdziwa lub została już rozwiązana, a bank nie chce nagłaśniać sprawy. Już po publikacji artykułu w imieniu Alior Banku skontaktowała się z nami firma PR-owa. Jej przedstawiciel wyjaśnił, że sprawa została wyjaśniona, żadnej luki nie było i nie ma. A opisywany w artykule klient (użytkownik „plove”) przyznał na forum, że popełnił błąd w ocenie całej sytuacji.,Łukasz Trybulski