– Putin złodziejem! Uwolnić Nawalnego! Rosja będzie wolna! – krzyczą dziś ludzie w Moskwie i wielu innych miastach Rosji. To odzew na apel lidera opozycji, który w poniedziałek trafił do aresztu za wzywanie do "nielegalnych protestów". Aleksiej Nawalny powiedział wtedy, że jego aresztowanie to prezent opozycji na urodziny Putina. I tak się właśnie dzieje. Setki Rosjan nie zawiodły i wyszły 7 października na ulice. Protesty zaplanowano jak Rosja długa i szeroka – od granicy z Ukrainą przez Ural po Syberię. W 80 miastach, poprzez kilka stref czasowych – łącznie z rodzinnym miastem Władimira Putina, Petersburgiem. W niektórych – przyszła tylko garstka ludzi, w innych, jak w Moskwie, setki, a może tysiące. Ale i tak widać, że w Rosji coś się właśnie dzieje. Z flagami i żółtymi kaczkami w dłoniach – które stały się symbolem opozycji – Rosjanie domagają się uwolnienia swojego lidera. Przypomnijmy – Aleksiej Nawalny zapowiedział, że chciałby wystartować w wyborach prezydenckich w 2018 roku. W poniedziałek został skazany na 20 dni aresztu. W wielu miastach protesty uznano jednak za nielegalne. Policja została postawiona w stan gotowości, aresztowano już kilkadziesiąt osób. "Moscow Times" alarmuje o zatrzymaniach m.in. w Smoleńsku i Krasnodarze, w samym Jekaterynburgu aresztowano ponad 20 osób. Portal pisze też o wytycznych, jakie policja miała otrzymać w Petersburgu, by ostro rozprawiać się z protestującymi. Z powodu różnic czasowych wszystkie oczy skierowane są teraz na Moskwę. Tu, na placu Puszkina w południe zgromadziło się kilkaset osób. Ludzi jednak przybywa. Internauci piszą tysiącach, media – że policja każe się rozejść, ale na razie nikt ostrzej nie reaguje. – Nawalny naszym prezydentem! Rosja bez Putina! – skandują ludzie. Sieć również zalały zdjęcia i filmy z różnych miast Rosji. Widać na nich przepychanki z policją. Podobno Putin spędza swoje urodziny w pracy. Według nieoficjalnych informacji – trwa debata, jak poradzić sobie z protestami.,Katarzyna Zuchowicz– Putin złodziejem! Uwolnić Nawalnego! Rosja będzie wolna! – krzyczą dziś ludzie w Moskwie i wielu innych miastach Rosji. To odzew na apel lidera opozycji, który w poniedziałek trafił do aresztu za wzywanie do "nielegalnych protestów". Aleksiej Nawalny powiedział wtedy, że jego aresztowanie to prezent opozycji na urodziny Putina. I tak się właśnie dzieje. Setki Rosjan nie zawiodły i wyszły 7 października na ulice. Protesty zaplanowano jak Rosja długa i szeroka – od granicy z Ukrainą przez Ural po Syberię. W 80 miastach, poprzez kilka stref czasowych – łącznie z rodzinnym miastem Władimira Putina, Petersburgiem. W niektórych – przyszła tylko garstka ludzi, w innych, jak w Moskwie, setki, a może tysiące. Ale i tak widać, że w Rosji coś się właśnie dzieje. Z flagami i żółtymi kaczkami w dłoniach – które stały się symbolem opozycji – Rosjanie domagają się uwolnienia swojego lidera. Przypomnijmy – Aleksiej Nawalny zapowiedział, że chciałby wystartować w wyborach prezydenckich w 2018 roku. W poniedziałek został skazany na 20 dni aresztu. W wielu miastach protesty uznano jednak za nielegalne. Policja została postawiona w stan gotowości, aresztowano już kilkadziesiąt osób. "Moscow Times" alarmuje o zatrzymaniach m.in. w Smoleńsku i Krasnodarze, w samym Jekaterynburgu aresztowano ponad 20 osób. Portal pisze też o wytycznych, jakie policja miała otrzymać w Petersburgu, by ostro rozprawiać się z protestującymi. Z powodu różnic czasowych wszystkie oczy skierowane są teraz na Moskwę. Tu, na placu Puszkina w południe zgromadziło się kilkaset osób. Ludzi jednak przybywa. Internauci piszą tysiącach, media – że policja każe się rozejść, ale na razie nikt ostrzej nie reaguje. – Nawalny naszym prezydentem! Rosja bez Putina! – skandują ludzie. Sieć również zalały zdjęcia i filmy z różnych miast Rosji. Widać na nich przepychanki z policją. Podobno Putin spędza swoje urodziny w pracy. Według nieoficjalnych informacji – trwa debata, jak poradzić sobie z protestami.,Katarzyna Zuchowicz