W tym sezonie Modeka wprowadziła nowy model rękawic dedykowany specjalnie dla Pań – Runway Lady. Rękawice motocyklowe to jeden z podstawowych elementów garderoby motocyklisty i nawet, gdy temperatura przypomina nam, że na dobre zagościło lato nie powinniśmy bez nich jeździć. Rękawiczki Runway Lady przeznaczone są głównie do jazdy w mieście, bo kończą się tuż za nadgarstkami, przez co powietrze swobodnie wlatuje przez rękawy do kurtki. Rękawiczki wykonane są ze skóry koziej, a cześć wstawek została wykonana z perforowanej skóry bydlęcej. Model ten jest bardzo elegancki i dobrze leży na dłoni. Z pewnością dzięki swojej stylistyce przykuje niejedno kobiece oko. A ponieważ Modeka Runway Lady zostały wykonane w bardzo klasycznej stylistyce idealnie sprawdzą się zarówno do jazdy nakedem, chopperem czy skuterem. Rękawiczki mają wzmocnienia w newralgicznych miejscach m.in. bardzo twardy materiał na kostkach, więc gdyby np. doszło do parkingowej gleby to obędzie się bez obtarć. Choć o jeździe w deszczu czy przy niskich temperaturach możemy zapomnieć wtedy lepiej wybrać inny model Modeki: Lady czy z membraną Ginna Lady. Runway Lady dobrze przylegają do dłoni, dzięki czemu będziemy mieć dobre wyczucie manetki, lecz wybierając rozmiar powinniśmy mieć na uwadze, że przy wyższych temperaturach dłoń może nam lekko spuchnąć, przez co rękawiczki będą nas cisnąć. Dlatego dwa razy przemyślmy sprawę zanim wybierzemy konkretny wymiar. [podsumowanie] Modeka Runway Lady to bardzo dobrze wykonane rękawiczki. Latem jeździ się w nich zdecydowanie wygodniej, niż w klasycznych długich rękawicach, lecz gdy temperatura przekracza 30C motocyklista zaczyna marzyć o przewiewnych modelach wykonanych z tkaniny mesh, a takich nie brakuje w ofercie Modeki. Model ten idealnie sprawdzi się, jako dodatkowa para rękawic do jazdy w temperaturze: 18-28C. Cena: 230 zł Więcej na: modeka.pl Polub "Baba po Garach" na Facebooku.,Weronika Kwapisz