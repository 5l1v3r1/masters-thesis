Rok 2012 nie był zbyć szczęśliwym rokiem dla działkowców. W lipcu TK ogłosił, że większość z artykułów ustawy o ogrodach działkowych jest nie zgodna z konstytucją i dał 18 miesięcy, aby tę sytuacje unormować, czyli ustawę napisać jakby od nowa. W 2013 roku nie będzie żadnych znaczących zmian, jedynie, czego możemy się spodziewać to wylewu ustaw. Każda partia będzie prezentowała swoją ustawę, mniej lub bardziej mającą dobro działkowiczów. Obecnie ustawę zaprezentowała Solidarna Polska, ale jest to ustawa w zasadzie pod deweloperów. Polski Związek Działkowców też stworzył nową ustawę i obecnie zbiera podpisy popierające tą ustawę. W zasadzie nie wiele się ona różni od tej, która obowiązywała do tej pory. Największym mankamentem jest to, że ten sam zarząd, czyli postkomuniści chcą znowu rządzić i nabijać kabzy. Jest tam, co prawda punkt mówiący, że nie będzie przymusu, aby należeć do PZD, ale to tylko utopia. Jest niemożliwością, aby w ogródku liczącym 150 działek, 5 działek chciało zawiązać swoja własną organizację, niby jak miałoby to funkcjonować? Ja uważam, że, PZD powinno zostać rozwiązane, a w jej miejsce powstać nowa organizacja, z nowymi ludźmi, z nowym regulaminem i nową ustawą. Sama zmiana nazwy PZD niczego nie zmieni. Obawiam się, że spod piór polityków też nie wyjdzie nic dobrego, a działkowcy na początku 2014 roku obudzą się z przysłowiową ręką w nocniku. Obym się myliła. Przed nami jednak cały rok, cały sezon, sadzenia, przycinania, podcinania, zbierania, koszenia i odpoczynku na działce. W Nowym Roku życzę wszystkim działkowcom i ogrodnikom bogatych plonów, jak najmniej szkodników, przepięknej aury, spokoju i jak najwięcej odpoczynku, również czynnego, bo przecież to wychodzi nam najlepiej, czyż nie?,Beata Wielgosz