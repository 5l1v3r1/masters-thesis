– Mocny, niesztampowy projekt. Bardzo ciekawie rozwiązanie. Naprawdę mnie ruszyło – mówi architekt Robert Konieczny o niesamowitym projekcie upamiętnienia ofiar Andersa Breivika na wyspie Utoya, a my przedstawiamy 9 nietypowych pomników z całego świata. Już wiadomo, w jaki sposób wyglądać będzie miejsce pamięci przypominające 69 osób, które 22 lipca 2011 zamordował na wyspie Utoya Anders Breivik. Zwycięski projekt “pomnika” „Rana pamięci” zaprojektował Szwed Jonas Dahlberg. Nietypowa realizacja polegać będzie na “przecięciu” wyspy i stworzeniu w ten sposób 3,5 metrowej “luki”, na ścianach której wyryte będą nazwiska ofiar zamachowca. – Pusta przestrzeń przywołuje poczucie nagłej straty połączonej z trwałą tęsknotą i wspomnieniem tych, którzy odeszli. Projekt jest odważny i radykalny. Odwołuje się do tragicznych wydarzeń w fizyczny i bardzo bezpośredni sposób – cytuje komisję która wybrała projekt Szweda “Newsweek”. – Mocny, niesztampowy projekt. Daje do myślenia. To nie klasyczna rzeźba, obok której możnaby przejść obojętnie. Bardzo ciekawie rozwiązanie. Naprawdę mnie ruszyło – komentuje projekt w rozmowie z naTemat architekt Robert Konieczny. Zdaniem Koniecznego w dzisiejszych czasach twórców pomników muszą szukać właśnie takich, nowych i niebanalnych rozwiązań. – Recepta wydaje się bardzo prosta: talent, ciężka praca, dążenie do perfekcji i ambicja – mówi Konieczny o tym, czego potrzeba, by powstał ciekawy projekt pomnika. Przyznaje jednak, że ten zestaw reguł nie zawsze wystarczy. Choć niektóre nietypowe realizacje oszałamiają, czasem wyobraźnia artystów, projektantów i architektów prowadzi ich na manowce. Poniżej prezentujemy 9 nietypowych pomników z całego świata. Co o nich sądzicie? Wyjątkowo poruszający pomnik znajduje się w samym sercu Budapesztu, przy promenadzie biegnącej wzdłuż Dunaju. Wyrzeźbione w skali 1:1 buty przypominają o Żydach, których na przełomie 1944 i 1945 roku węgierscy Strzałokrzyżowcy rozstrzeliwali nad brzegiem rzeki, tak, by ciała wpadały do wody. Przed egzekucją ofiarom kazano zdejmować buty... Aleja Kosmonautów w Kazachstanie, która prowadzi do kosmodromu Bajkonur może być uznawana za pomnik tylko w bardzo szerokim sensie. I jeśli tak ją potraktować, jest pomnikiem bardzo wyjątkowym, bo składają się na niego dwa szpalery drzew, które zgodnie z tradycją własnoręcznie zasadzał każdy radziecki (a później rosyjski) kosmonauta startujący z kosmodromu – w tym Jurij Gagarin. Dziś drzewa są już okazałe i tworzą żywy “pomnik” podboju kosmosu. Berliński pomnik autorstwa Petera Eisenmana składający się z 2711 kamiennych bloków rozstawionych na 19 tys. m² został odsłonięty w maju 2005. Każdy z bloków symbolizuje jedną ze stron Talmudu i przypomina o żydowskich ofiarach III Rzeszy. Cechą wyróżniającą ten projekt jest fakt, że pomnik jest “otwarty” na przechodniów – mogą oni swobodnie spacerować w swoistym “labiryncie”, tworzonym przez kamienne prostopadłościany. To właśnie 200-letnie drzewo jako jedyne spośród 70 tys. innych sosen rosnących w okolicy japońskiego miasta Rikuzentataka przetrwało tsunami, które uderzyło w kraj w 2011 roku. Ale mimo starań lokalnej społeczności, nie udało się go na dłuższą metę uratować, bowiem z powodu zasolenia gleby “cudowna sosna” zaczęła usychać. Usunięta, powróciła jednak w 2013 roku już nie jako żywe drzewo, ale podświetalny, obudowany swoistym rusztowaniem pomnik. 8-metrowy widelec wystający z jeziora Genewskiego powstał w 1995 roku w związku z 10-leciem miejscowego muzeum jedzenia (Vevey słynie z czekolady). Początkowo był częścą czasowej wystawy, ale ostatecznie nikt go z jeziora nie usunął. Po wielu dyskusjach, petycjach i kontrowersjach w 2008 roku miejscowe władze w końcu zadecydowały ostateczenie, że widelec zostaje na stałe. – To pomnik bezsilności, frustracji i gniewu – miał powiedzieć Bill Heine, brytyjski prezenter radiowy 9 sierpnia 1986 roku, gdy odsłonięto pomnik rekina wbijającego się w jego dom – pisze Bryla.pl. Co tak bardzo poruszyło Heinego? Podobno chodziło o negatywne skutki “zabaw” ludzkości z atomem: od zrzucenia bomby na Nagasaki po katastrofę w Czarnobylu. Wyjątkowy hołd złożyli miłości francuscy artyści Frederic Baron i Claire Kito, którzy w ogrodzie Abbesses w dzielnicy Montmartre stworzyli ścianę ze słowami “Kocham Cię” zapisanymi w 300 różnych językach. Niebieski “pomnik” pokryty 612 kafelkami ma powierzchnię 40 metrów kwadratowych i od lat nieodmiennie przyciąga tłumy turystów. Wymyślony ponoć przez samego mera Moskwy pomnik od lat trafia regularnie do licznych zestawień najbrzydszych pomników świata. Nawet jednak, jeśli jest brzydki, z całą pewnością jest w pewnym sensie wyjątkowy: ogromna, prawie 100-metrowa bryła pomnika jest niesłychanie bogata, złożona i “wielopiętrowa”. Tylko dlaczego statek, na którym stoi car, jest tak mały, a on sam tak ogromny? Choć to Stany Zjednoczone szczycą się pierwszym miejscem w takich kategoriach, jak największa patelnia, największa kiełbasa czy też największy na świecie ananas, nie można zapominać o Kanadyjczykach z ich największym na Ziemi pomnikiem… łosia. 10-metrowe zwierzę pojawiło się przy jednej z autostrad w latach osiemdziesiątych jako forma turystycznej atrakcji. I stoi do dziś...,Michał Fal– Mocny, niesztampowy projekt. Bardzo ciekawie rozwiązanie. Naprawdę mnie ruszyło – mówi architekt Robert Konieczny o niesamowitym projekcie upamiętnienia ofiar Andersa Breivika na wyspie Utoya, a my przedstawiamy 9 nietypowych pomników z całego świata. Już wiadomo, w jaki sposób wyglądać będzie miejsce pamięci przypominające 69 osób, które 22 lipca 2011 zamordował na wyspie Utoya Anders Breivik. Zwycięski projekt “pomnika” „Rana pamięci” zaprojektował Szwed Jonas Dahlberg. Nietypowa realizacja polegać będzie na “przecięciu” wyspy i stworzeniu w ten sposób 3,5 metrowej “luki”, na ścianach której wyryte będą nazwiska ofiar zamachowca. – Pusta przestrzeń przywołuje poczucie nagłej straty połączonej z trwałą tęsknotą i wspomnieniem tych, którzy odeszli. Projekt jest odważny i radykalny. Odwołuje się do tragicznych wydarzeń w fizyczny i bardzo bezpośredni sposób – cytuje komisję która wybrała projekt Szweda “Newsweek”. – Mocny, niesztampowy projekt. Daje do myślenia. To nie klasyczna rzeźba, obok której możnaby przejść obojętnie. Bardzo ciekawie rozwiązanie. Naprawdę mnie ruszyło – komentuje projekt w rozmowie z naTemat architekt Robert Konieczny. Zdaniem Koniecznego w dzisiejszych czasach twórców pomników muszą szukać właśnie takich, nowych i niebanalnych rozwiązań. – Recepta wydaje się bardzo prosta: talent, ciężka praca, dążenie do perfekcji i ambicja – mówi Konieczny o tym, czego potrzeba, by powstał ciekawy projekt pomnika. Przyznaje jednak, że ten zestaw reguł nie zawsze wystarczy. Choć niektóre nietypowe realizacje oszałamiają, czasem wyobraźnia artystów, projektantów i architektów prowadzi ich na manowce. Poniżej prezentujemy 9 nietypowych pomników z całego świata. Co o nich sądzicie? Wyjątkowo poruszający pomnik znajduje się w samym sercu Budapesztu, przy promenadzie biegnącej wzdłuż Dunaju. Wyrzeźbione w skali 1:1 buty przypominają o Żydach, których na przełomie 1944 i 1945 roku węgierscy Strzałokrzyżowcy rozstrzeliwali nad brzegiem rzeki, tak, by ciała wpadały do wody. Przed egzekucją ofiarom kazano zdejmować buty... Aleja Kosmonautów w Kazachstanie, która prowadzi do kosmodromu Bajkonur może być uznawana za pomnik tylko w bardzo szerokim sensie. I jeśli tak ją potraktować, jest pomnikiem bardzo wyjątkowym, bo składają się na niego dwa szpalery drzew, które zgodnie z tradycją własnoręcznie zasadzał każdy radziecki (a później rosyjski) kosmonauta startujący z kosmodromu – w tym Jurij Gagarin. Dziś drzewa są już okazałe i tworzą żywy “pomnik” podboju kosmosu. Berliński pomnik autorstwa Petera Eisenmana składający się z 2711 kamiennych bloków rozstawionych na 19 tys. m² został odsłonięty w maju 2005. Każdy z bloków symbolizuje jedną ze stron Talmudu i przypomina o żydowskich ofiarach III Rzeszy. Cechą wyróżniającą ten projekt jest fakt, że pomnik jest “otwarty” na przechodniów – mogą oni swobodnie spacerować w swoistym “labiryncie”, tworzonym przez kamienne prostopadłościany. To właśnie 200-letnie drzewo jako jedyne spośród 70 tys. innych sosen rosnących w okolicy japońskiego miasta Rikuzentataka przetrwało tsunami, które uderzyło w kraj w 2011 roku. Ale mimo starań lokalnej społeczności, nie udało się go na dłuższą metę uratować, bowiem z powodu zasolenia gleby “cudowna sosna” zaczęła usychać. Usunięta, powróciła jednak w 2013 roku już nie jako żywe drzewo, ale podświetalny, obudowany swoistym rusztowaniem pomnik. 8-metrowy widelec wystający z jeziora Genewskiego powstał w 1995 roku w związku z 10-leciem miejscowego muzeum jedzenia (Vevey słynie z czekolady). Początkowo był częścą czasowej wystawy, ale ostatecznie nikt go z jeziora nie usunął. Po wielu dyskusjach, petycjach i kontrowersjach w 2008 roku miejscowe władze w końcu zadecydowały ostateczenie, że widelec zostaje na stałe. – To pomnik bezsilności, frustracji i gniewu – miał powiedzieć Bill Heine, brytyjski prezenter radiowy 9 sierpnia 1986 roku, gdy odsłonięto pomnik rekina wbijającego się w jego dom – pisze Bryla.pl. Co tak bardzo poruszyło Heinego? Podobno chodziło o negatywne skutki “zabaw” ludzkości z atomem: od zrzucenia bomby na Nagasaki po katastrofę w Czarnobylu. Wyjątkowy hołd złożyli miłości francuscy artyści Frederic Baron i Claire Kito, którzy w ogrodzie Abbesses w dzielnicy Montmartre stworzyli ścianę ze słowami “Kocham Cię” zapisanymi w 300 różnych językach. Niebieski “pomnik” pokryty 612 kafelkami ma powierzchnię 40 metrów kwadratowych i od lat nieodmiennie przyciąga tłumy turystów. Wymyślony ponoć przez samego mera Moskwy pomnik od lat trafia regularnie do licznych zestawień najbrzydszych pomników świata. Nawet jednak, jeśli jest brzydki, z całą pewnością jest w pewnym sensie wyjątkowy: ogromna, prawie 100-metrowa bryła pomnika jest niesłychanie bogata, złożona i “wielopiętrowa”. Tylko dlaczego statek, na którym stoi car, jest tak mały, a on sam tak ogromny? Choć to Stany Zjednoczone szczycą się pierwszym miejscem w takich kategoriach, jak największa patelnia, największa kiełbasa czy też największy na świecie ananas, nie można zapominać o Kanadyjczykach z ich największym na Ziemi pomnikiem… łosia. 10-metrowe zwierzę pojawiło się przy jednej z autostrad w latach osiemdziesiątych jako forma turystycznej atrakcji. I stoi do dziś...,Michał Fal