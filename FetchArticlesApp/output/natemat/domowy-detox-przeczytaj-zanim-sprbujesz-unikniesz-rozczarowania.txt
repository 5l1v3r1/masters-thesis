Wpisując w wyszukiwarkę słowo „detoks”, zostaniemy zasypani masą linków do stron podpowiadających, w jaki sposób możemy oczyścić swój organizm. Wokół tej tematyki narosło jednak sporo mitów i półprawd, żeby nie powiedzieć wprowadzających w błąd porad. O tym jak powinien wyglądać domowy detoks z prawdziwego zdarzenia opowiada ekspertka Sylvie Beljanski. Jedną z opcji jest dieta jabłczana, która sprowadza się do jedzenia samych surowych jabłek przez okres 3-4 dni. W ciągu jednego dnia należy spożyć ok. 6 sztuk owocu z takich odmian jak Jonathan, Sheep Nose czy Red Delicious. Zaletą diety jabłczanej jest zmniejszenie dziennego spożycia kalorii, a zarazem oczyszczenie jelita grubego. W oczyszczaniu ciała pomoże też gorąca kąpiel z zastosowaniem soli Epsom. Ciepła woda sprzyja wyciąganiu toksyn z ustroju na powierzchnię skóry, natomiast sól przyspiesza ten proces, sprawiając, że kąpiąca się osoba intensywnie się poci. Inną metodą jest wypicie wody z dodatkiem tej soli. Wówczas proces detoksykacji zachodzi poprzez oczyszczanie jelit. Na liście dobrych sposobów na domowy detoks znajduje się też picie soku cytrynowego. Cytryny i pokrewne owoce zawierają kwas cytrynowy w czystej postaci. Jest to substancja o znanych właściwościach oczyszczających, która m.in. powoduje rozbijanie cząsteczek tłuszczu. Osoby marzące o szczupłej sylwetce powinny zainteresować się detoksem cukrowym, który polega na eliminacji nadmiaru cukru w codziennej diecie, z naciskiem na przetworzoną żywność i słodzone napoje. Na czas detoksykacji tego typu żywność można śmiało zastąpić naturalnymi owocami.,Dawid Wojtowicz