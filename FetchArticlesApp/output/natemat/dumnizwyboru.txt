Już gdy byłem mały, rodzice wpoili mi, że głosowanie w wyborach to mój obowiązek. Mówili mi, że to czas, gdy decyduję o tym w jakim kierunku będzie zmierzać moja ojczyzna. Dlatego też 25 maja, w niedziele pójdę zagłosować. Wy też powinniście, Wasz głos zdecyduje, jak silna będzie Polska w Europie. Wpis ten, powstał gdy usłyszałem o akcji #dumnizwyboru gdzie blogerzy, vlogerzy i inni -erzy namawiali do głosowania 25 maja. Nie wiem ile osób wzięło w niej udział ale ponad 500 tysięcy osób dowiedziało się o kampanii #dumnizwyboru. Brawo. Ja, razem z moim przyjacielem Adrianem Kilarem, postanowiliśmy pójść zdecydowanie dalej i wykorzystać odrobinę aferę wokół bardzo słabych spotów kandydatów do PE. Faktycznie, one świetnie odzwierciedlają jak u nas słabo z polityką, której daleko od standardów zachodnich (a wystarczyło, pójść do knajpy, zjeść burgera, przytulić się i zapytać co właściciel burgerowni zmieniłby w Polsce - i tak parę razy w różnych zakątkach Polski). U nas jest tak fatalnie, że dziennikarze podniecają się, gdy dany polityk ubierze sweterek zamiast marynarki. No ale, nie o tym. Głosować trzeba. Nie po to nasi dziadkowie walczyli o wolność, by teraz z niej nie korzystać. Nie pozwólmy by inni zadecydowali za nas. Mimo, że spoty są słabe, polityce nie mają dobrych PR-owców, ja mam swojego kandydata na którego zagłosuję. Chcę skorzystać z wyboru. I jestem z tego dumny. Dlatego: Obejrzyj. Zagłosuj. Bądź z siebie dumny. #dumnizwyboru,Wojtek Kardyś