– Praktycznie nie będzie takiego miejsca w Polsce, w którym nie będzie szybkiego internetu – mówiła w marcu w wywiadzie Magdalena Gaj, obecna szefowa UKE. Gdy powoływano ją na to stanowisko, miała dwa główne zadania: uczynić internet w naszym kraju powszechnym i szybkim. Dwa lata w urzędzie pokazują, że nie były to tylko zapowiedzi. Gaj robi wszystko, by ułatwić sieciowe życie Polakom – nawet jeśli wymaga to od niej ostrego grania z biznesem. O Annie Streżyńskiej, poprzedniej szefowej UKE, mówiono "żelazna dama". Magdalena Gaj nie ma żadnego przydomku, chociaż w urzędzie na pewno nie radzi sobie gorzej, niż poprzedniczka. Wręcz przeciwnie – dzięki temu, że nie wchodzi w konflikty polityczne, działa wyłącznie na gruncie eksperckim. Jej misję na tym stanowisku można skrócić do raptem trzech słów: upowszechniać szybki internet. Patrząc na jej karierę można odnieść wrażenie, że została do tego stworzona. Lata doświadczenia w branży Studia Gaj kończyła w 1998 roku – prawo na Uniwersytecie Marii Curie-Skłodowskiej w Lublinie. Szybko uzyskała uprawnienia radcy prawnego i w zasadzie od razu rozpoczęła pracę dla państwa – w 2001 trafiła do Urzędu Regulacji Telekomunikacji, który dopiero potem nazwano tak jak dziś – Urzędem Komunikacji Elektronicznej. Gaj pełniła tam istotną rolę już na początku kariery: prowadziła sprawy sądowe dla urzędu. Raptem 4 lata po rozpoczęciu pracy została dyrektorem w Departamencie Prawnym, obsługiwała od tej strony prezesa UKE. Już wtedy aktywnie uczestniczyła w kreowaniu prawa – między innymi poprzez opracowywanie rozstrzygnięć dotyczących regulacji. Gaj okazała się być na tyle uznaną i fachową ekspertką, że nie dotknęły jej żadne zawirowania polityczne. Mimo zmian rządów, ona trwała przy UKE. Rewolucja przyszła dopiero w 2009 roku, co zabawne – właśnie przez politykę. Z urzędu do ministerstwa "Żelazna dama" Streżyńska budowała wówczas swoją pozycję jako szefowej UKE. Na linii UKE – rząd pojawił się jednak silny konflikt, którego twarzami byli właśnie Anna Streżyńska i ówczesny wiceminister infrastruktury Andrzej Panasiuk, nadzorujący UKE. Urzędniczka i polityk spierali się m.in. o podział Telekomunikacji Polskiej, którego chciała Streżyńska. Szczytowym punktem ich sporu stał się projekt ustawy skierowany do Sejmu, w którym... skracano kadencję prezesa UKE. Twarda urzędniczka wprost zażądała dymisji Panasiuka. Jej życzenie dość szybko się spełniło – minister Cezary Grabarczyk odwołał wiceministra i na jego stanowisko powołał Magdalenę Gaj, uważaną wówczas za "człowieka Streżyńskiej". W ten sposób Magdalena Gaj w wieku raptem 33 lat została Podsekretarzem Stanu w Ministerstwie Infrastruktury, gdzie odpowiadała oczywiście za telekomunikację i pocztę. Kierunek tych zmian był jasny: ministerstwo ma realizować pomysły UKE, a nadzór nad urzędem objęła osoba, która go doskonale zna – i ma dobry kontakt z zarówno z branżą, urzędem, jak i politykami. Lata pracy w środowisku telekomunikacyjnym dały jej tam opinię świetnego fachowca. Gaj tworzy prawo, przyspiesza internet Po zmianach w ministerstwie okazało się, że rozwiązania prawne korzystne dla nas, czyli konsumentów, da się wprowadzać z prędkością światła. Pojawił się obowiązek budowania infrastruktury telekomunikacyjnej w nowych budynkach – nałożono go na deweloperów. Operatorzy czekali na to latami. Jednocześnie Gaj nie bała się implementować zmian, które telekomom niekoniecznie były na rękę, jak chociażby wymóg ustalania hurtowych opłat za korzystanie z sieci telekomunikacyjnych na podstawie rachunków UKE, a nie wyliczeń kosztów operatorów. Dzięki temu operatorzy klienci dostają tańszy internet. Gaj realizowała pewną wizję, współdzieloną ze Streżyńską. Wizję ziszczoną w tak zwanej megaustawie, której główną autorką była obecna szefowa UKE. Oficjalnie nazwano projekt "ustawą o wspieraniu rozwoju usług i sieci telekomunikacyjnych". Zamysł Magdaleny Gaj dotyczący tego prawa był prosty i skuteczny: znieść wszystkie bariery, które przeszkadzają operatorom rozwijać internet i inwestować w nową, szybszą infrastrukturę. Uchwalenie nowego prawa, docenianego zarówno przez organizacje prokonsumenckie, jak i środowiska biznesowe, było pierwszym wielkim krokiem Gaj w stronę bycia szefem UKE. W rządzie doceniono jej kompetencje – została szefową specjalnego zespołu ds. realizacji programu "Polska cyfrowa". Sieć rozumie kompleksowo Co ważne, Gaj nie interesuje tylko zmienianie prawa i kolejne inwestycje. Już jako szefowa wspomnianego zespołu wykazywała się ona inicjatywami w dziedzinie np. edukacji internetowej. Chciała m.in. zniesienia opłat dla operatorów za licencje UMTS, jeśli w zamian zainwestują pieniądze w specjalny program "Komputer dla ucznia", upowszechniający informatykę w szkołach. To również Magdalena Gaj wymyśliła "cyfrowych latarników" – ludzi, którzy mają walczyć z wykluczeniem cyfrowym i edukować społeczeństwo w zakresie korzystania z sieci. – Właśnie po to, by skutecznie wykorzystać możliwości internetu, a także pokazać zalety sieci szczególnie grupie osób 50+, powstała instytucja tzw. latarników – mówiła już jako prezes UKE w wywiadzie dla Polskiego Radia. To pokazywało, że Gaj rozumie zagadnienie telekomunikacji bardzo szeroko – prawnie, technicznie, ale i od strony społecznej, gospodarczej. Wielokrotnie bowiem podkreślała, jak istotne dla rozwoju społeczeństa i np. powstawania miejsc pracy jest upowszechnianie internetu. Z ministerstwa na prezesa UKE Dlatego nikogo nie zdziwiło, gdy na początku 2012 roku zgłoszono jej kandydaturę na stanowisko prezesa UKE. Wówczas Gaj zapowiadała: - Na dużym poziomie ogólności można powiedzieć, że tematy, wokół których będzie koncentrowała się działalność regulatora to inwestycje, częstotliwości, konsument – mówiła w rozmowie z PAP, cytowanej przez "Puls Biznesu". Potem, już jako szefowa UKE, Gaj przekonywała na swoim blogu w naTemat: Szybki internet dla wszystkich. Od prezes Gaj Magdalena Gaj nie rzucała słów na wiatr. Od razu po objęciu stanowiska zaczęła bardzo aktywnie działać na rzecz tego, by internet w Polsce był jak najszybszy i jak najbardziej powszechny. Realizuje to na dwóch frontach: rozszerzania dostępu do LTE oraz zlikwidowania przepisów, które krępują polskich inwestorów, w tym jednego z największych, czyli Orange, w procesie ulepszania swojej infrastruktury. W walce o upowszechnianie LTE Gaj podpierała się m.in. argumentem, że w kwestii szybkości internetu jesteśmy na 43. miejscu na świecie – za Litwą, Łotwą, Bułgarią, Rumunią, a nawet Ukrainą. Dlatego też na częstotliwości LTE nie zorganizowano przetargu, a aukcję, w której wygrywa najwyższa cena. Samo UKE wyceniło częstotliwości na niecałe 2 miliard złotych, ale Gaj była przekonana, że firmy i tak będą ostro walczyć o wygranie aukcji. – Przedsiębiorcy, telekomy muszą wydać ogromne pieniądze na te częstotliwości, i dlatego wszystkimi możliwymi i prawnie dopuszczalnymi narzędziami usiłują walczyć o to, by zdobyć ich jak najwięcej – przekonywała w Polskim Radiu. Jak dodała, "ten szybki internet posłuży naszym obywatelom do ich rozwoju zawodowego". Jej wysiłki docenili branżowi eksperci nie tylko z Polski - 24 kwietnia 2012 Magdalena Gaj została wybrana na przewodniczącą rady Międzynarodowej Organizacji Łączności Kosmicznej Intersputnik na roczną kadencję. Z kolei w 2014 została oficjalnie przedstawiona jako kandydatka na stanowisko zastępcy sekretarza generalnego Międzynarodowego Związku Telekomunikacyjnego. Mówi biznesowi: sprawdzam! Zanim jednak Gaj ewentualnie odejdzie na to prestiżowe stanowisko, w Polsce realizuje jeszcze jedną misję dotyczącą szybkiego internetu. Chodzi o likwidację zapisów prawa, które zobowiązują TPSA, a obecnie Orange, do udostępniania swojej infrastruktury tzw. operatorom alternatywnym, nazywanym również wirtualnymi. Prawo to weszło w życie, gdy TPSA faktycznie miała dominującą pozycję na rynku i dostarczała internet do ok 80 proc. użytkowników w Polsce. Tworzenie takiej infrastruktury to ogromne wydatki finansowe, na które mniejsi operatorzy po prostu nie mieli pieniędzy, więc by inni mogli konkurować z gigantem, UKE nałożyło wspomniane ograniczenie. Teraz, za kadencji Gaj, UKE próbuje zmienić to prawo – i zdjąć z Orange przykry i nieaktualny już obowiązek, który wstrzymuje telekom przed inwestowaniem. Orange nie opłaca się wkładać pieniędzy w nową, lepszą infrastrukturę, bo przez stare przepisy będzie musiało udostępniać swoje nowoczesne łącza innym operatorom, ale tylko francuski gigant poniósłby w takiej sytuacji koszty utrzymania całej infrastruktury. Zaś operatorzy alternatywni mogliby wtedy oferować równie szybkie połączenie z siecią, co Orange, ale znacznie taniej – właśnie dlatego, że nie ponoszą kosztów utrzymania infrastruktury. Gaj z kolei zależy tylko na tym, by infrastruktura telekomunikacyjna w Polsce była po prostu lepsza i nowoczesna, co pozwoli na znacznie przyspieszenie internetu w naszych domach, a także podłączenie do sieci większej liczby obywateli. - Jeśli operator mówi od kilku lat, że problemem są zbyt restrykcyjne regulacje i ich złagodzenie spowoduje inwestycje, to mówię: „sprawdzam!" - zapowiadała szefowa UKE w rozmowie z "Rzeczpospolitą". Ostatnia walka o klientów I faktycznie sprawdziła. Niedawno opisywaliśmy, jak UKE próbuje znieść obowiązek nałożony na Orange w aż 76 gminach w Polsce, w tym większości dużych miast. Protestują najwięksi beneficjenci tego systemu: Netia i UPC, które od lat korzystając z infrastruktury Orange oferują swoim klientom tańszy internet i powoli zaczynają nawet wypierać Orange. Na szczęście aż 16 z 24 podmiotów, które brały udział w konsultacjach w tym temacie, poparło likwidację obowiązku w tych 76 gminach. Gaj zresztą ma świadomość, że w tej chwili inwestycje w infrastrukturę są po prostu ważniejsze niż dobrobyt operatorów alternatywnych. Jak mówiła w wywiadzie dla Wirtualnych Mediów, "nie widzi rozwoju czy boomu" tego typu działalności. - Ich udział w rynku wynosi ok. 0,8 proc. - podkreślała szefowa UKE. Jednocześnie Gaj wskazywała, że Polacy wolą korzystać z usług stacjonarnych firm, takich jak właśnie Orange, T-Mobile, Polkomtel czy P4 – Play, które mają swoją infrastrukturę. Ta walka, o uwolnienie internetu i zarazem uczynienie go szybszym i tańszym dla konsumentów, trwa. Magdalena Gaj wydaje się być zdeterminowana do tego, by przeprowadzić ten proces do końca. A kiedy już uwolni internet, być może Polska po raz pierwszy w historii będzie miała swojego przedstawiciela na tak wysokim stanowisku w Międzynarodowym Związku Telekomunikacyjnym.,Michał Wąsowski– Praktycznie nie będzie takiego miejsca w Polsce, w którym nie będzie szybkiego internetu – mówiła w marcu w wywiadzie Magdalena Gaj, obecna szefowa UKE. Gdy powoływano ją na to stanowisko, miała dwa główne zadania: uczynić internet w naszym kraju powszechnym i szybkim. Dwa lata w urzędzie pokazują, że nie były to tylko zapowiedzi. Gaj robi wszystko, by ułatwić sieciowe życie Polakom – nawet jeśli wymaga to od niej ostrego grania z biznesem. O Annie Streżyńskiej, poprzedniej szefowej UKE, mówiono "żelazna dama". Magdalena Gaj nie ma żadnego przydomku, chociaż w urzędzie na pewno nie radzi sobie gorzej, niż poprzedniczka. Wręcz przeciwnie – dzięki temu, że nie wchodzi w konflikty polityczne, działa wyłącznie na gruncie eksperckim. Jej misję na tym stanowisku można skrócić do raptem trzech słów: upowszechniać szybki internet. Patrząc na jej karierę można odnieść wrażenie, że została do tego stworzona. Lata doświadczenia w branży Studia Gaj kończyła w 1998 roku – prawo na Uniwersytecie Marii Curie-Skłodowskiej w Lublinie. Szybko uzyskała uprawnienia radcy prawnego i w zasadzie od razu rozpoczęła pracę dla państwa – w 2001 trafiła do Urzędu Regulacji Telekomunikacji, który dopiero potem nazwano tak jak dziś – Urzędem Komunikacji Elektronicznej. Gaj pełniła tam istotną rolę już na początku kariery: prowadziła sprawy sądowe dla urzędu. Raptem 4 lata po rozpoczęciu pracy została dyrektorem w Departamencie Prawnym, obsługiwała od tej strony prezesa UKE. Już wtedy aktywnie uczestniczyła w kreowaniu prawa – między innymi poprzez opracowywanie rozstrzygnięć dotyczących regulacji. Gaj okazała się być na tyle uznaną i fachową ekspertką, że nie dotknęły jej żadne zawirowania polityczne. Mimo zmian rządów, ona trwała przy UKE. Rewolucja przyszła dopiero w 2009 roku, co zabawne – właśnie przez politykę. Z urzędu do ministerstwa "Żelazna dama" Streżyńska budowała wówczas swoją pozycję jako szefowej UKE. Na linii UKE – rząd pojawił się jednak silny konflikt, którego twarzami byli właśnie Anna Streżyńska i ówczesny wiceminister infrastruktury Andrzej Panasiuk, nadzorujący UKE. Urzędniczka i polityk spierali się m.in. o podział Telekomunikacji Polskiej, którego chciała Streżyńska. Szczytowym punktem ich sporu stał się projekt ustawy skierowany do Sejmu, w którym... skracano kadencję prezesa UKE. Twarda urzędniczka wprost zażądała dymisji Panasiuka. Jej życzenie dość szybko się spełniło – minister Cezary Grabarczyk odwołał wiceministra i na jego stanowisko powołał Magdalenę Gaj, uważaną wówczas za "człowieka Streżyńskiej". W ten sposób Magdalena Gaj w wieku raptem 33 lat została Podsekretarzem Stanu w Ministerstwie Infrastruktury, gdzie odpowiadała oczywiście za telekomunikację i pocztę. Kierunek tych zmian był jasny: ministerstwo ma realizować pomysły UKE, a nadzór nad urzędem objęła osoba, która go doskonale zna – i ma dobry kontakt z zarówno z branżą, urzędem, jak i politykami. Lata pracy w środowisku telekomunikacyjnym dały jej tam opinię świetnego fachowca. Gaj tworzy prawo, przyspiesza internet Po zmianach w ministerstwie okazało się, że rozwiązania prawne korzystne dla nas, czyli konsumentów, da się wprowadzać z prędkością światła. Pojawił się obowiązek budowania infrastruktury telekomunikacyjnej w nowych budynkach – nałożono go na deweloperów. Operatorzy czekali na to latami. Jednocześnie Gaj nie bała się implementować zmian, które telekomom niekoniecznie były na rękę, jak chociażby wymóg ustalania hurtowych opłat za korzystanie z sieci telekomunikacyjnych na podstawie rachunków UKE, a nie wyliczeń kosztów operatorów. Dzięki temu operatorzy klienci dostają tańszy internet. Gaj realizowała pewną wizję, współdzieloną ze Streżyńską. Wizję ziszczoną w tak zwanej megaustawie, której główną autorką była obecna szefowa UKE. Oficjalnie nazwano projekt "ustawą o wspieraniu rozwoju usług i sieci telekomunikacyjnych". Zamysł Magdaleny Gaj dotyczący tego prawa był prosty i skuteczny: znieść wszystkie bariery, które przeszkadzają operatorom rozwijać internet i inwestować w nową, szybszą infrastrukturę. Uchwalenie nowego prawa, docenianego zarówno przez organizacje prokonsumenckie, jak i środowiska biznesowe, było pierwszym wielkim krokiem Gaj w stronę bycia szefem UKE. W rządzie doceniono jej kompetencje – została szefową specjalnego zespołu ds. realizacji programu "Polska cyfrowa". Sieć rozumie kompleksowo Co ważne, Gaj nie interesuje tylko zmienianie prawa i kolejne inwestycje. Już jako szefowa wspomnianego zespołu wykazywała się ona inicjatywami w dziedzinie np. edukacji internetowej. Chciała m.in. zniesienia opłat dla operatorów za licencje UMTS, jeśli w zamian zainwestują pieniądze w specjalny program "Komputer dla ucznia", upowszechniający informatykę w szkołach. To również Magdalena Gaj wymyśliła "cyfrowych latarników" – ludzi, którzy mają walczyć z wykluczeniem cyfrowym i edukować społeczeństwo w zakresie korzystania z sieci. – Właśnie po to, by skutecznie wykorzystać możliwości internetu, a także pokazać zalety sieci szczególnie grupie osób 50+, powstała instytucja tzw. latarników – mówiła już jako prezes UKE w wywiadzie dla Polskiego Radia. To pokazywało, że Gaj rozumie zagadnienie telekomunikacji bardzo szeroko – prawnie, technicznie, ale i od strony społecznej, gospodarczej. Wielokrotnie bowiem podkreślała, jak istotne dla rozwoju społeczeństa i np. powstawania miejsc pracy jest upowszechnianie internetu. Z ministerstwa na prezesa UKE Dlatego nikogo nie zdziwiło, gdy na początku 2012 roku zgłoszono jej kandydaturę na stanowisko prezesa UKE. Wówczas Gaj zapowiadała: - Na dużym poziomie ogólności można powiedzieć, że tematy, wokół których będzie koncentrowała się działalność regulatora to inwestycje, częstotliwości, konsument – mówiła w rozmowie z PAP, cytowanej przez "Puls Biznesu". Potem, już jako szefowa UKE, Gaj przekonywała na swoim blogu w naTemat: Szybki internet dla wszystkich. Od prezes Gaj Magdalena Gaj nie rzucała słów na wiatr. Od razu po objęciu stanowiska zaczęła bardzo aktywnie działać na rzecz tego, by internet w Polsce był jak najszybszy i jak najbardziej powszechny. Realizuje to na dwóch frontach: rozszerzania dostępu do LTE oraz zlikwidowania przepisów, które krępują polskich inwestorów, w tym jednego z największych, czyli Orange, w procesie ulepszania swojej infrastruktury. W walce o upowszechnianie LTE Gaj podpierała się m.in. argumentem, że w kwestii szybkości internetu jesteśmy na 43. miejscu na świecie – za Litwą, Łotwą, Bułgarią, Rumunią, a nawet Ukrainą. Dlatego też na częstotliwości LTE nie zorganizowano przetargu, a aukcję, w której wygrywa najwyższa cena. Samo UKE wyceniło częstotliwości na niecałe 2 miliard złotych, ale Gaj była przekonana, że firmy i tak będą ostro walczyć o wygranie aukcji. – Przedsiębiorcy, telekomy muszą wydać ogromne pieniądze na te częstotliwości, i dlatego wszystkimi możliwymi i prawnie dopuszczalnymi narzędziami usiłują walczyć o to, by zdobyć ich jak najwięcej – przekonywała w Polskim Radiu. Jak dodała, "ten szybki internet posłuży naszym obywatelom do ich rozwoju zawodowego". Jej wysiłki docenili branżowi eksperci nie tylko z Polski - 24 kwietnia 2012 Magdalena Gaj została wybrana na przewodniczącą rady Międzynarodowej Organizacji Łączności Kosmicznej Intersputnik na roczną kadencję. Z kolei w 2014 została oficjalnie przedstawiona jako kandydatka na stanowisko zastępcy sekretarza generalnego Międzynarodowego Związku Telekomunikacyjnego. Mówi biznesowi: sprawdzam! Zanim jednak Gaj ewentualnie odejdzie na to prestiżowe stanowisko, w Polsce realizuje jeszcze jedną misję dotyczącą szybkiego internetu. Chodzi o likwidację zapisów prawa, które zobowiązują TPSA, a obecnie Orange, do udostępniania swojej infrastruktury tzw. operatorom alternatywnym, nazywanym również wirtualnymi. Prawo to weszło w życie, gdy TPSA faktycznie miała dominującą pozycję na rynku i dostarczała internet do ok 80 proc. użytkowników w Polsce. Tworzenie takiej infrastruktury to ogromne wydatki finansowe, na które mniejsi operatorzy po prostu nie mieli pieniędzy, więc by inni mogli konkurować z gigantem, UKE nałożyło wspomniane ograniczenie. Teraz, za kadencji Gaj, UKE próbuje zmienić to prawo – i zdjąć z Orange przykry i nieaktualny już obowiązek, który wstrzymuje telekom przed inwestowaniem. Orange nie opłaca się wkładać pieniędzy w nową, lepszą infrastrukturę, bo przez stare przepisy będzie musiało udostępniać swoje nowoczesne łącza innym operatorom, ale tylko francuski gigant poniósłby w takiej sytuacji koszty utrzymania całej infrastruktury. Zaś operatorzy alternatywni mogliby wtedy oferować równie szybkie połączenie z siecią, co Orange, ale znacznie taniej – właśnie dlatego, że nie ponoszą kosztów utrzymania infrastruktury. Gaj z kolei zależy tylko na tym, by infrastruktura telekomunikacyjna w Polsce była po prostu lepsza i nowoczesna, co pozwoli na znacznie przyspieszenie internetu w naszych domach, a także podłączenie do sieci większej liczby obywateli. - Jeśli operator mówi od kilku lat, że problemem są zbyt restrykcyjne regulacje i ich złagodzenie spowoduje inwestycje, to mówię: „sprawdzam!" - zapowiadała szefowa UKE w rozmowie z "Rzeczpospolitą". Ostatnia walka o klientów I faktycznie sprawdziła. Niedawno opisywaliśmy, jak UKE próbuje znieść obowiązek nałożony na Orange w aż 76 gminach w Polsce, w tym większości dużych miast. Protestują najwięksi beneficjenci tego systemu: Netia i UPC, które od lat korzystając z infrastruktury Orange oferują swoim klientom tańszy internet i powoli zaczynają nawet wypierać Orange. Na szczęście aż 16 z 24 podmiotów, które brały udział w konsultacjach w tym temacie, poparło likwidację obowiązku w tych 76 gminach. Gaj zresztą ma świadomość, że w tej chwili inwestycje w infrastrukturę są po prostu ważniejsze niż dobrobyt operatorów alternatywnych. Jak mówiła w wywiadzie dla Wirtualnych Mediów, "nie widzi rozwoju czy boomu" tego typu działalności. - Ich udział w rynku wynosi ok. 0,8 proc. - podkreślała szefowa UKE. Jednocześnie Gaj wskazywała, że Polacy wolą korzystać z usług stacjonarnych firm, takich jak właśnie Orange, T-Mobile, Polkomtel czy P4 – Play, które mają swoją infrastrukturę. Ta walka, o uwolnienie internetu i zarazem uczynienie go szybszym i tańszym dla konsumentów, trwa. Magdalena Gaj wydaje się być zdeterminowana do tego, by przeprowadzić ten proces do końca. A kiedy już uwolni internet, być może Polska po raz pierwszy w historii będzie miała swojego przedstawiciela na tak wysokim stanowisku w Międzynarodowym Związku Telekomunikacyjnym.,Michał Wąsowski