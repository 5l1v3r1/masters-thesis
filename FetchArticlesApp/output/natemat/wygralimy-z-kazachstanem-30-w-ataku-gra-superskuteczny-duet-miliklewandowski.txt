Pokonaliśmy Kazachstan 3:0! Pierwszą bramkę w 11. minucie strzelił Arkadiusz Milik. Drugą – Kamil Glik. I to tuż po tym, jak sędzia nie uznał strzelonego gola. Jak widać – karma wraca. Sędzia wreszcie przyznał nam karnego za swój błąd. Okazję w 74. minucie wykorzystał Robert Lewandowski. Po piątkowej, sromotnej porażce z Danią (0:4) kibice zapewne liczyli na zwycięstwo z Kazachstanem. To kolejny mecz w eliminacjach do piłkarskich Mistrzostw Świata 2018. Nasz przeciwnik również poniósł w ostatni piątek klęskę: pokonała go Czarnogóra 0:3. Obie drużyny były więc dziś zdeterminowane. Na piątkowy mecz w Kopenhadze kibice nie zostali wpuszczeni na stadion. Zaczęły się zamieszki z policją, w których mocno został poturbowany jeden z Polaków. Tym razem gramy na Stadionie Narodowym. Pierwszy gwizdek usłyszeliśmy o 20:45, ale kibice już od kilku godzin gromadzili się pod obiektem w Warszawie.Godzinę przed meczem poznaliśmy też skład drużyny Adama Nawałki. W ataku gra duet Milik-Lewandowski, który w czasie eliminacji do Euro 2016 był najskuteczniejszy w Europie!W pierwszym meczu Polska zremisowała w Astanie z Kazachstanem 2:2. Teraz byliśmy górą. 11 minuta – gol z główki Arkadiusza Milika! 48 minuta – Gol dla Kazachstanu... na szczęście spalony. 72 minuta – sędzia nie uznał gola Lewandowskiego! 73 minuta – karma powróciła: Kamil Glik pakuje piłkę do bramki Kazachstanu! 86 minuta – Sprawiedliwości stało się zadość. Sędzia przyznał się do błędu, dał nam rzut karny, który wykorzystał Robert Lewandowski. 3:0 dla naszych! Mamy już 19 punktów w tabeli. Kolejne mecze polska drużyna rozegra w październiku: 5 – z Armenią i 8 – z Czarnogórą.,Bartosz Godziński