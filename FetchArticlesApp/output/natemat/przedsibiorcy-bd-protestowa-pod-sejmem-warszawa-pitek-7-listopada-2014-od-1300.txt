Nadchodzą wybory. Czuć już smak pysznej kiełbasy wyborczej. Niestety, grupą najmniej docenianą w Polsce są przedsiębiorcy. Nie mają swoich związków zawodowych, nie tupią, nie krzyczą głośno i nie zwracają na siebie zbyt wiele uwagi. A w tym czasie tworzone są coraz trudniejsze, coraz bardziej skomplikowane przepisy, za którymi nie sposób nadążyć. Czas powiedzieć dość i wyjść na ulice. To przedsiębiorcy tworzą miejsca pracy, płacą najwięcej podatków a tym samym finansują bezduszną machinę fiskalną... Piotr Surmacki, prezes spółki Fachowcy.pl Ventures S.A. organizuje protest przedsiębiorców pod sejmem, aby pokazać i nagłośnić fakt, że obecne prawo dotyczące firm idzie stanowczo w złym kierunku. I trzeba to zmienić, jeśli nie chcemy, żeby cały kapitał wypłynął z Polski. Albo żeby ilość firm drastycznie malała, zamiast rosnąć? Książka o VAT? 1423 strony. Miłej lektury. :) "Poniżej przedstawiamy listę naszych podstawowych postulatów i żądamy ustalenia konkretnych terminów ich realizacji: 1. Obowiązek podatkowy powstaje w momencie kiedy nastąpiła płatność (proporcjonalnie do jej części, jeśli nie jest to płatność pełna). Nie płacimy podatków od wystawionych faktur tylko od zapłaconych. Dotyczy to zarówno VAT jak i podatku dochodowego. Obecny mechanizm, w którym przedsiębiorca może sobie wyksięgować fakturę jeżeli nie ma płatności w ciągu 180 dni zupełnie nie rozwiązuje podstawowego problemu przedsiębiorcy i nie ułatwia prowadzenia mu działalności. 2. Podniesienie kwoty wolnej od podatku dla jednoosobowych działalności gospodarczych / spółek osobowych oraz innych dochodów osobistych do wysokości co najmniej 12 minimalnych pensji krajowych. 3. Stawka ZUS dla przedsiębiorców wynosząca 10% ich dochodu i tak jak w wypadku dochodów z tytułu wynagrodzenia płatna tylko do kwoty 116 790 zł (30-krotność średniego miesięcznego wynagrodzenia prognozowana na rok kalendarzowy). 4. Chcemy jasnego określenia w ustawie kosztów kwalifikowanych uzyskania przychodu oraz interpretacji wszelkich wątpliwości w tym zakresie na korzyść przedsiębiorcy. Nie może być sytuacji, że nagle Urząd Skarbowy uznaje, że straty którą przedsiębiorca poniósł na opcjach walutowych nie można zaliczyć do kosztów kwalifikowanych bo urzędnik stwierdza, że przedsiębiorca poniósł zbędne ryzyko. Jak to jest możliwe, że urzędnik może wiedzieć lepiej od przedsiębiorcy o ryzyku prowadzenia działalności?" Cały manifest: http://static.fachowcy.pl/files/778719264/Manifestacja_postulaty-pismo_2014-10-28_v06.pdf 7 listopada 2014 roku o godz. 13:00 przed Sejmem w Warszawie na ul. Wiejskiej 4/6/8 odbędzie się manifestacja przedsiębiorców! Dołącz do nas! https://www.facebook.com/events/675592822538427/ Zapraszamy :),Maciej Ziółkowski