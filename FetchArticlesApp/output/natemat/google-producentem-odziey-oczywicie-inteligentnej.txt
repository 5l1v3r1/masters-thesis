Branża odzieżowa to kolejna dziedzina, w której firma Google chce zasłużyć na miano lidera innowacji. Amerykański gigant technologiczny przedstawił właśnie swój pomysł na tzw. inteligentną kurtkę. Prace nad kurtką przebiegają pod nazwą . Za realizację tego przedsięwzięcia odpowiadają projektanci z należącej do Google grupy Advanced Technology. Tworzona przez nich kurtka została wykonana z czułego na dotyk materiału, który automatycznie wykrywa, kiedy wejdzie w kontakt z naszą skórą. Kurtka projektowana przez Advanced Technology ma mieć stałą łączność ze smartfonem, co pozwoli właścicielowi ubioru na obsługę połączeń telefonicznych, aplikacji nawigacyjnych i innych funkcji. Wyposażono ją również w sensory gestów oraz nadajnik USB. Technologia zadebiutuje wiosną przyszłego roku. Pierwszym produktem, który będzie w pełni korzystał z jej funkcjonalności, będzie kurtka marka Levi's, słynnego producenta odzieży, z którym Google nawiązało współpracę w ubiegłym roku.,Dawid Wojtowicz