Walka jeszcze się nie zaczęła, a już przeszła do historii. Starcie Floyda Mayweathera z Saulem Alvarezem zapowiada się wyśmienicie. Obaj są znakomitymi i niepokonanymi pięściarzami. Obaj posiadają tytuły mistrzów świata i obaj mają wielki apetyt na historyczną wygraną. To będzie wielki pojedynek! W nocy z 14 na 15 wrześnie w MGM Grand Garden Arena w Las Vegas na przeciwko siebie staną: 36-letni Floyd Mayweather i 23-letni Saul Alvarez. Amerykanin nie przegrał żadnej walki od 17 lat! Jego przeciwnik od 8. Mayweather ma na swoim koncie pięć mistrzowskich pasów w pięciu kategoriach wagowych. Do Alvareza należy mistrzowski pas WBC w kategorii junior średniej. Meskykanin posiada lepsze warunki fizyczne. Jest wyższy, młodszy, silniejszy. Ale to po stronie Mayweathera stoi doświadczenie i genialna defensywa, po której jak nikt potrafi wyprowadzić zabójczą kontrę. Częściej niż o samej walce mówi się o wielkich pieniądzach, które dostaną za nią zawodnicy. Amerykanin ma zagwarantowane 41,5 mln dolarów, a jego rywal 12 mln dolarów. Do tej puli dojdą jeszcze miliony po ostatecznym podliczeniu zysków. Z samej sprzedaży biletów wyniesie on około 20 mln dolarów. Transmisja z walki odbędzie się na antenie Orange Sport. Studio rozpocznie się o 2:00 w nocy, gośćmi będą: Przemysław Saleta – mistrz świata w kick–boxingu. Paweł Skrzecz – bokser, wicemistrz olimpijski, wicemistrz świata w wadze półciężkiej. Krzysztof Kosedowski – bokser, medalista olimpijski, wicemistrz Europy w wadze piórkowej. Janusz Pindera – ekspert bokserki. Walkę komentować będą: Janusz Pindera i Przemysław Saleta Specjalnymi gośćmi będą: Michał Żebrowski – aktor, amator boksu Krzysztof Cugowski – wokalista Budki Suflera, pasjonat boksu. Dowiedz się o walce więcej!,Szymon Kruś