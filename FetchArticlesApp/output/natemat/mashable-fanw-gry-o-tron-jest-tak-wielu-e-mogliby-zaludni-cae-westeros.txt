Ponad 5,5 mln fanów zgromadziła seria "Gra o Tron" na Twitterze i Facebooku. Każdego dnia przybywa ich nawet 32 tys. Jak wylicza serwis Mashable.com, tyle osób wystarczyłoby, aby zaludnić całe Westeros, czyli krainę, w której rozgrywa się akcja. "Gra o Tron" pozostaje jednym z najpopularniejszych seriali wszechczasów. Nie dość, że zbiera ogromną widownię w HBO, to jest także najczęściej kradzionym z sieci. Według danych TorrentFreak, liczba ściągnięć na odcinek to 4,2 mln. Dwa razy więcej niż kolejny serial – Dexter. "Gra o Tron" robi też karierę w social media. Seria zgromadziła na Facebooku i Twitterze zawrotną liczbę 5,5 mln fanów. Serwis Mashable.com wyliczył, że to mniej więcej tyle, ile osób potrzeba by zgodnie z realiami zaludnić Westeros, czyli krainę w której rozgrywa się akcja "GoT". Gdyby, jak wyobrażają sobie autorzy Mashable, fani przenieśli się do Westeros, jego struktura narodowa byłaby dość zróżnicowana. Dominowaliby Amerykanie, którzy stanowiliby trzecią część ludności. Następną grupą (7 proc. mieszkańców) byliby Brazylijczycy, a 5 proc. stanowiliby Brytyjczycy. Gdyby w Westeros przeprowadzić natomiast demokratyczne wybory, wygrałby je prawdopodobnie Jon Snow, który zdecydowanie wyprzedza pozostałych w rankingu zainteresowania na Twitterze. Poświęcono miu 16,7 tys. wiadomości. Drugiej w zestawieniu Deanerys Targaryen – cztery razy mniej. Jesteś fanem "Gry o Tron"? Może zainteresuje Cię realcja z premiery pierwszego odcinka trzeciej serii: Widzieliśmy pierwszy odcinek 3. sezonu "Gry o Tron". Czy warto czekać na więcej?,Anna Wittenberg