Biało-czerwoni wygrali z drużyną Gruzji 4:0 na meczu w Tbilisi, zespół Adama Nawałki ma więc powody do zadowolenia – dzięki wygranej awans do Euro 2016 jest blisko. Na euforię jednak za wcześnie. –Nie możemy myśleć, że jesteśmy nie wiadomo kim, bo na to jest jeszcze za wcześnie. Ale podstawy do lekkiego optymizmu są – komentował na gorąco prezes PZPN Zbigniew Boniek. – Nie podniecamy się, idziemy do przodu – mówił na antenie TVN24. „Zibi” mówił też, że Gruzinów „ciężko było napocząć”, ale później „popchnęliśmy ich i było łatwo”. Do przerwy nie było specjalnych powodów do optymizmu, było 0:0. – W pierwszej połowie za dużo kombinowaliśmy. W przerwie wyjaśniliśmy sobie, jak powinniśmy grać i zaowocowało to bramkami. Nie zawsze będziemy mieli jednak milion sytuacji – mówił kapitan polskiej reprezentacji Robert Lewandowski.,Bartosz Świderski