Masz dosyć zgiełku miasta i marzy ci się, aby zamieszkać w malowniczym zakątku pełnym zieleni i ptaków, w bezpośrednim sąsiedztwie morza? W takim razie musisz rozważyć tę nietypową ofertę: za 1 funta rocznie pewna brytyjska fundacja wynajmie 140 akrów nad walijskim wybrzeżem, niedaleko miasta Llandudno w hrabstwie Conwy. Możesz zamieszkać w 4-pokojowym bungalowie z widokiem na Morze Irlandzkie, jeśli tylko nie przeszkadza ci obecność 416 owiec. – W pakiecie z farmą, potencjalny najemca otrzymuje 416 owiec – wyjaśnia William Greenwood, dyrektor fundacji National Trust, do której należy ziemia. – Zadanie, które stoi przed chętnym wynajęcia Parc Farm, polega na regularnym wypasie zwierząt w zaniedbanych zakątkach wyspy – dodaje. Owce stanowią kluczowy element w procesie rekultywacji pobliskich terenów zielonych. Występują na nich niezwykle rzadkie gatunki roślin, zwierząt i owadów, niektóre z nich istniejące tylko na tym fragmencie wybrzeża (, unikatowe odmiany motyli z rodziny modraszkowatych) – teren nie był jednak od 10 lat koszony i plewiony, co oznacza, że cały ten mikrokosmos jest zagrożony. Do obowiązków najemcy należeć będzie, prócz wypasu, kompleksowa opieka nad trzodą, łącznie ze strzyżeniem, karmieniem i obserwowaniem stanu zdrowia. Jak się jednak okazało, nie stanowiło to wielkiej przeszkody – w ciągu zaledwie kilku dni od opublikowania ogłoszenia, do National Trust napłynęło ponad 700 zgłoszeń. Więcej informacji można znaleźć tutaj.,Daniel Kotliński