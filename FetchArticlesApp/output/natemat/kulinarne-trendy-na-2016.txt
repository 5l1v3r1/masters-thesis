Rok za rokiem leci, a my nieustannie smakujemy i eksperymentujemy z kuchnią. Moje zeszłoroczne przewidywania kulinarnych trendów okazały się być całkiem trafione! Obserwując światowe trendy, poczynania największych szefów kuchni oraz talerze swoich najbliższych w tym roku też spisałam dla Was swoje przemyślenia - zobaczmy czy też się sprawdzą. 1. Po jedzeniu warzyw przyszedł czas na mięsożerców, którzy jak nikt inni doceniają wszystkie smaki - zarówno mięsa, jak i warzyw. Mięso znowu pojawi się na naszych talerzach - tym razem dobrego gatunku, od czasu do czasu i w niewielkiej ilości. 2, Kiedyś mieliśmy problem z dostępnością jedzenia, dziś mamy go za dużo. Kupujemy i jemy ponad nasze miary, a problem marnowania jedzenia powraca do nas jak bumerang. Kuchenne "odpadki" - liście brokuła, marchewkowe obierki i rybny szkielet okażą się nie tylko jadalne, ale świetnie sprawdzą się w kuchni. 3. Był czas kiedy sklepowe półki świeciły pustkami, dziś nawet w zimę kupujemy dorodne pomidory i maliny, które nie mają żadnych wartości odżywczych ani smaku. Czas powrócić do korzeni - małych, lokalnych dostawców oraz sezonowych warzyw i owoców. 4. Glony od wielu, wielu lat uchodzą za niezwykle cenny składniki - zarówno w kuchni, jak i w przemyśle kosmetycznym. W tym roku pojawią się w nowej odsłonie, nie tylko w sushi i sałatkach, ale także jako składnik dań. 5. Jedzmy sezonowo i cieszmy się porami roku, a wtedy kiedy nie mamy pod ręką świeżych składników sięgajmy po słoiki. Niech króluje fermentacja i słoiki! 6. Olej kokosowy nie tylko świetnie smakuje, ale ma też mnóstwo dodatkowych atutów, dlatego będziemy po niego sięgać coraz częściej i chętniej. 7. Kuchnia bliskowschodnia pełna jest niezwykłych przypraw, warzyw i owoców, a zarazem jest bardzo prosta, zdrowa i sezonowa. Dlatego bliskowschodnie trendy będą coraz częściej będą się pojawiać w naszej kuchni pod różnymi postaciami. 8. Koniec z wymówkami - nie umiem gotować i nie mam czasu. Szybkie i zdrowe jedzenie to nie kwestia umiejętności, a chęci. 9. Kanapki i jajecznica to śniadaniowych przeżytek. Czas na sycące i zdrowe owsianki - tym razem głownie w wersji wytrawnej i od czasu do czasu słodkiej z owocami. 10. Nie interesuje nas bezwartościowe jedzenie, pełne dodatków "E" i innych chemicznych substytutów. Zaczynamy czytać dokładnie etykiety i samodzielnie produkować domowe kiełbaski, pasztety i chleby, które zawsze będą smaczniejsze i zdrowsze od tych sklepowych.,Samar Khanafer