Zapraszałem już Państwa do wysłuchania moich radiowych felietonów popularnonaukowych nadawanych w niektóre niedziele w Radio Kraków. Sygnalizowałem też, że dwa razy w każdym tygodniu (w poniedziałki i w środy około 9:10) są emitowane moje mikro-felietony (2 minuty!) w stacji RMF Classic. Dzisiaj chciałbym zaprosić do wysłuchania rozmowy, którą w dniu 31.12.2015 wyemitowało warszawskie radio RDC. Rozmowa dotyczyła często podejmowanego przeze mnie tematu sztucznej inteligencji. W tym blogu można znaleźć ponad tuzin moich wpisów, które pokazują, jak wyglądają wybrane metody sztucznej inteligencji. Radio RDC zwróciło się do mnie z pytaniem, ? Czy bać się jej, czy obserwować jej rozwój z nadzieją? Rozmowa "na żywo" poszła na antenę w samego Sylwestra o godzinie 16, ale obawiam się, że podczas przygotowań do noworocznego świętowania nie wszyscy słuchacze byli w stanie się skupić na tym temacie - trochę oderwanym od przedsylwestrowej krzątaniny. Ponadto nie wszyscy potencjalnie zainteresowani mogli tego wysłuchać ze względu na ograniczony do Mazowsza zasięg radiostacji RDC. Dlatego pozwalam sobie zwrócić Państwa uwagę na tę audycję, dostępną obecnie w internecie. Audycja jest dość obszerna, trwa blisko godzinę, ale mam nadzieję, że po wysłuchaniu przyznacie Państwo, że było warto :-),Ryszard Tadeusiewicz