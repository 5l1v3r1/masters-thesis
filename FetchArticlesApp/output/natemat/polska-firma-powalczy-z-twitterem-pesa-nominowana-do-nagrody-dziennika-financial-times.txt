Bydgoska PESA została dostrzeżona w Europie, i to nie przez byle kogo. Polska firma znalazła się w gronie nominowanych do nagrody ekonomicznej dziennika "Financial Times" i spółki ArcelorMittal. W kategorii "Przedsiębiorczość" PESA powalczy m.in. z Twitterem. PESA jest pierwszą firmą z regionu Europy Środkowo-Wschodniej, która otrzymała nominację do nagrody Boldness in Business, przyznawanej przez prestiżowy dziennik "Financial Times" oraz firmę ArcelorMittal, największego na świecie producenta stali. W kategorii "Przedsiębiorczość" ("Entrepreneurship") PESA powalczy z Twitterem, serwisem internetowym Airbnb, poprzez który można rezerwować noclegi, amerykańskim koncernem naftowym Continental Resources, firmą Splunk oraz aplikacją mobilną Uber, umożliwiającą wynajmowanie samochodów. Jan Cieński, polski korespondent "Financial Times", który wskazuje kandydatów do otrzymania nominacji z regionu Europy Środkowo-Wschodniej, przyznał portalowi Gazeta.pl, że jest nieco zaskoczony decyzją jury. Według niego PESA zasłużyła jednak na to, by znaleźć się w gronie nominowanych. – Jest świetnym przykładem, że transformacja nie musi skończyć się klęską. Przecież ta firma została zbudowana na gruzach socjalistycznego przedsiębiorstwa i dzisiaj konkuruje z największymi, jak równy z równym – powiedział Cieński. Firmę PESA doceniają też nasi sąsiedzi. I to z obydwu stron: niemiecki Deutsche Bahn zamówił 470 pociągów, a w 2013 roku 120 tramwajów zamówiła Rosja.,Tomasz BaliszewskiBydgoska PESA została dostrzeżona w Europie, i to nie przez byle kogo. Polska firma znalazła się w gronie nominowanych do nagrody ekonomicznej dziennika "Financial Times" i spółki ArcelorMittal. W kategorii "Przedsiębiorczość" PESA powalczy m.in. z Twitterem. PESA jest pierwszą firmą z regionu Europy Środkowo-Wschodniej, która otrzymała nominację do nagrody Boldness in Business, przyznawanej przez prestiżowy dziennik "Financial Times" oraz firmę ArcelorMittal, największego na świecie producenta stali. W kategorii "Przedsiębiorczość" ("Entrepreneurship") PESA powalczy z Twitterem, serwisem internetowym Airbnb, poprzez który można rezerwować noclegi, amerykańskim koncernem naftowym Continental Resources, firmą Splunk oraz aplikacją mobilną Uber, umożliwiającą wynajmowanie samochodów. Jan Cieński, polski korespondent "Financial Times", który wskazuje kandydatów do otrzymania nominacji z regionu Europy Środkowo-Wschodniej, przyznał portalowi Gazeta.pl, że jest nieco zaskoczony decyzją jury. Według niego PESA zasłużyła jednak na to, by znaleźć się w gronie nominowanych. – Jest świetnym przykładem, że transformacja nie musi skończyć się klęską. Przecież ta firma została zbudowana na gruzach socjalistycznego przedsiębiorstwa i dzisiaj konkuruje z największymi, jak równy z równym – powiedział Cieński. Firmę PESA doceniają też nasi sąsiedzi. I to z obydwu stron: niemiecki Deutsche Bahn zamówił 470 pociągów, a w 2013 roku 120 tramwajów zamówiła Rosja.,Tomasz Baliszewski