Najlepsze zmyślone newsy w kraju Rocznica uchwalenia Konstytucji 3 maja skłoniła polskie partie do zaproponowania swojej wersji ustroju Rzeczpospolitej. Autorskie projekty ustawy zasadniczej przedstawią 3 maja między innymi Solidarna Polska oraz Twój Ruch. Jak dowiaduje się , konstytucję zaprezentuje także Nowa Prawica Janusza Korwin-Mikkego. W przeciwieństwie do politycznej konkurencji NP nie przygotowała obszernego dokumentu. – Nasza konstytucja składa się z dwóch słów. Pierwsze to czasownik „rozpędzić”, a drugie to liczba mnoga rzeczownika uważanego powszechnie za obraźliwy – mówi członek zespołu, który wraz z Januszem Korwin-Mikke pracował nad projektem. W specjalnym sondażu na zlecenie ASZdziennika zmiany proponowane przez Nową Prawicę gotowych byłoby poprzeć 63 proc. Polaków.,ASZdziennik