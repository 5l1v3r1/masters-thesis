Robert Lewandowski będzie musiał poczekać na wymarzony transfer do Bayernu Monachium. Jednak ostatni sezon gry w Borussii Dortmund z pewnością osłodzi mu wynegocjowana w ostatnich dniach podwyżka. Ostatnie miesiące gry polskiego napastnika w klubie z Dortmundu mogą być dla niego przyjemniejsze niż się jeszcze niedawno wydawało. Jak informują niemieckie media Robert Lewandowski dogadał się z Borussią w sprawie podwyżki zarobków. "Der Spiegel" podaje, że za ostatni sezon gry w tym klubie Lewandowski dostanie 5 milionów euro. Do tej pory zarabiał "tylko" 1,5 mln euro rocznie. Według niemieckich mediów negocjacje miały zakończyć się w piątek i są to pierwsze od jakiegoś czasu dobre informacje dla Roberta Lewandowskiego. Kilka dni temu napastnik został wygwizdany przez gdańską publiczność gdy opuszczał boisko w trakcie meczu reprezentacji z Danią. Wcześniej głośno było o jego odmowie występu w reklamie głównego sponsora reprezentacji.,Maciej Zientarski