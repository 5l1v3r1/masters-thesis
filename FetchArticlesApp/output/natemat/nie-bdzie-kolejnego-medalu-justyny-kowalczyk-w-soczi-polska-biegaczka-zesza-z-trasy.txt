Justyna Kowalczyk wycofała się z olimpijskiego biegu w Soczi na 30 km. Polka zeszła z trasy prawdopodobnie z powodu bólu kontuzjowanej stopy. Bieg na 30 km stylem dowolnym był ostatnią medalową szansą Kowalczyk (wcześniej zdobyła złoto w rywalizacji na 10 km stylem klasycznym). Polka od startu utrzymywała się w pierwszej "dziesiątce", ale po około 12 km nagle zniknęła z trasy. Utykając wróciła do bud serwisowych i, jak napisał na Twitterze dziennikarz TVP Sport, powiedziała, że tuż po starcie uderzyła się w nogę. Kowalczyk na Igrzyskach Olimpijskich walczyła nie tylko z rywalkami, ale także z bólem. Badania wykazały, że ma wielowarstwowe złamanie lewej stopy.,Michał Gąsior