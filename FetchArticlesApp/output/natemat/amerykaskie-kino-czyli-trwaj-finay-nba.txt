NBA jest "BIG" głoszą reklamy najlepszej koszykarskiej ligi świata. Pierwszy mecz finału pokazał, że nie ma w tym ani trochę przesady. San Antonio Spurs pokonali na Florydzie Miami Heat. O wyniku decydowało 0,1 sekundy. Wielki był Tony Parker. Prawie 48 minut wyrównanej, zaciętej walki a o wyniku decyduje ułamek sekundy. Tony Parker oderwał palce od piłki gdy na zegarze odmierzającym czas na rozegranie akcji 0,1 zamieniało się na 0,0. Trafił. Spurs objęli prowadzenie 92:88 i mistrzom NBA zostawili 5 sekund. Wynik się już nie zmienił. W serii finałowej do czterech zwycięstw zespół z Teksasu prowadzi 1:0. Kto jeszcze nie widział jak TP załatwił Miami to warto:) - tłumaczył na konferencji prasowej Parker. I dodał: Uwielbiam Tonego Parkera i uwielbiam grę San Antonio Spurs. Bo to najładniesza koszykówka na świecie. Grę San Antonio powinni pokazywać jako reklamę NBA. Jest BIG! A jeszcze dekadę temu mówiono o tej drużynie że jest nudna, że ile razy można patrzeć na ten sam rzut o tablicę wykonywany przez poruszającego się jak robot Tima Duncana? Dziś Spurs grają widowiskowy i bardzo zespołowy basket. I jest to zasługa trenera Grega Popovicha oraz Tonego Parkera. Ekipa z Teksasu to już nie jest drużyna Duncana, to jest drużyna Parkera. Wiem, że Amerykanie tego nigdy nie docenią i że dla nich zawsze lepszym rozgrywającym będzie Chris Paul, ale ja nie mam wątpliwości - TP9 to najlepszy rozgrywający w tej lidze. I ma wokół siebie wspaniały zespół: "robota" Duncana, nieprzewidywalnego Manu Ginobillego i tych wszystkich Leonardów, Nealów, Bonnerów, Splitterów, Greenów i innych. Każdy z nich wie co ma robić. Wszystko działa jak w szwajcarskim zegarku. I było to doskonale widać na tle świetnego przecież Miami. Gdzie nie wystarczyło triple double LeBrona Jamesa (18 pkt., 18 zb., 10 as.) i dobra (ale tylko przez trzy kwarty) gra Dwyane Wade'a, bo Chris Bosh rzucał sobie za trzy (cztery rzuty, cztery pudła). U "Popa" by to nie przeszło. Mecz numer 2 w nocy z niedzieli na poniedziałek, również w Miami. A o co chodzi z tym amerykańskim kinem? Obejrzeliście filmiki powyżej? Nikt nie pokazuje sportu tak ładnie jak Amerykanie. Mogę oglądać do znudzenia.,Krzysztof Sendecki