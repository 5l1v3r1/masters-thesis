Ile trzeba mieć w sobie nienawiści, aby dokonać czegoś tak podłego? Eksplozje podczas bostońskiego maratonu to zamach na nieskrępowaną wolność, jakiej doświadczają sportowcy, zamach na zaufanie i tolerancję. Wieczorem, podczas usypiania córek, dostałem sms: "" Szybko włączyłem CNN.Oglądając w kółko te same zdjęcia przedstawiające moment wybuchu, zastanawiałem się, kto i dlaczego mógł to zrobić? Jeśli to wariat pokroju Breivika, to w zasadzie nad motywami można się już nie zastanawiać - takich ludzi powinno się po prostu zamykać do końca życia w więzieniu i leczyć. Jeśli to klasyczny zamach terrorystyczny to pewnie niedługo usłyszymy, kto i dlaczego to zrobił, chociaż pierwsza moja myśl taki scenariusz wykluczyła - terroryści zazwyczaj szybko przyznają się do takich akcji, chcąc zwrócić uwagę na siebie i swoje postulaty. Zaglądam do internetu. Na oficjalnej stronie Twittera Maratonu w Bostonie, czytam komunikat: Kolejne wpisy również bez zbędnych emocji i histerii - tylko pragmatyczne zachowanie w obliczu tragedii. Organizatorzy informują o miejscach, w których biegacze mogą odebrać swoje bagaże i rzeczy pozostawione w depozycie. Następnie pojawia się oświadczenie: Sprawdzam swój profil na Twitterze. Widzę wiadomość od Chrisa McCormacka - Mistrza Świata w Triathlonie, który przesyła zdjęcie zrobione gdzieś na trasie, daleko przed metą. Kiedy doszło do wybuchu policja zatrzymała pozostałych biegaczy. To jedno z tych zdjęć, które przejdzie do historii. Słucham Baracka Obamy, który zapewnia, że odpowiednie służby dowiedzą się, kto i dlaczego to zrobił. Zastanawiam się, jak będą wyglądały kolejne tego typu masowe imprezy sportowe. Przecież to są wydarzenia, w których zapewnienie 100% bezpieczeństwa jest niemożliwe. To są imprezy otwarte, nie ma biletów, zamkniętych przestrzeni - na tym polega święto sportu, że każdy może włączyć się zarówno do biegania, jak i kibicowania na trasie. Sport - mimo rywalizacji - od zawsze łączy. Zamach na amatorów, dla których bieganie, jakakolwiek aktywność fizyczna, jest częścią stylu życia, to zamach na wolność i zaufanie. Nie chcę gdybać, kto i dlaczego mógł dopuścić się takiej zbrodni, ale to wszystko wygląda na działanie jakiegoś "domorosłego terrorysty", który chciał wywołać szok.. Stała się jeszcze jedna smuta rzecz - już nigdy więcej na sportowych imprezach o masowym charakterze nie będzie tak bezgranicznego zaufania i otwartości. Coś, co było cechą tego typu imprez: wzajemne zaufanie, otwartość, beztroska, poczucie nieskrępowanej wolności, zostało właśnie zakłócone. Nie boję się, że wpłynie to na frekwencję w zawodach - sportowcy mają silne charaktery, nigdy się nie poddają i pokażemy wszystkim, że nikt swoimi chorymi zachowaniami nie odbierze nam radości uprawiania sportu, ale z pewnością organizatorzy imprez masowych i odpowienie służby będą miały sporo pracy. Po zamachu na WTC wprowadzono nowe zasady na lotniskach i w budynkach użyteczności publicznej i sądzę, że po tragedii w Bostonie podobne środki ostrożności mogą dotyczyć imprez sportowych, a już na pewno tych, które rozgrywane są w zamkniętych przestrzeniach. Amatorzy sportu jeszcze nigdy nie spotkali się z taką brutalnością. Kiedy po piętnastu stuleciach przerwy Pierre de Coubertin przywrócił do życia Igrzyska Olimpijskie, zaprojektowano flagę, która jest niezwykłym symbolem jedności – pięć kolorowych kół splecionych ze sobą symbolizuje poszczególne kontynenty. Coubertin traktował sport nie tylko jako doskonałą metodę hartowania ciała, poprawy kondycji i zdrowia. Dla niego, jak dla wielu pedagogów, sport był jedną z najdoskonalszych metod wychowania człowieka w duchu pokoju. Na studiach miałem przedmiot o nazwie Olimpizm. Uczyliśmy się nie tylko o historii Igrzysk Olimpijskich, ale przede wszystkim staraliśmy się zrozumieć i przyswoić ideę olimpizmu oraz zasad fair play, które leżą u podstaw wychowania w tolerancji. Jak pisał w swoich publikacjach Krzysztof Zuchora (członek PKOl, Redaktor Naczelny pisma "Kultura Fizyczna", autor książek sportowych: ): Jak bardzo te słowa kontrastują z tym, co stało się w Bostonie. Niestety dla szaleńców i terrorystów żadne granice nie istnieją. Współczuję wszystkim, którzy w jakikolwiek sposób ucierpieli podczas tragicznych wydarzeń w Bostonie.  Współzałożyciel i Redaktor Naczelny Akademii Triathlonu Dziennikarz Radiowy i Telewizyjny (Discovery Channel, TVN24, TVP, Radio TOK FM) www.akademiatriathonu.pl,Łukasz GrassIle trzeba mieć w sobie nienawiści, aby dokonać czegoś tak podłego? Eksplozje podczas bostońskiego maratonu to zamach na nieskrępowaną wolność, jakiej doświadczają sportowcy, zamach na zaufanie i tolerancję. Wieczorem, podczas usypiania córek, dostałem sms: "" Szybko włączyłem CNN.Oglądając w kółko te same zdjęcia przedstawiające moment wybuchu, zastanawiałem się, kto i dlaczego mógł to zrobić? Jeśli to wariat pokroju Breivika, to w zasadzie nad motywami można się już nie zastanawiać - takich ludzi powinno się po prostu zamykać do końca życia w więzieniu i leczyć. Jeśli to klasyczny zamach terrorystyczny to pewnie niedługo usłyszymy, kto i dlaczego to zrobił, chociaż pierwsza moja myśl taki scenariusz wykluczyła - terroryści zazwyczaj szybko przyznają się do takich akcji, chcąc zwrócić uwagę na siebie i swoje postulaty. Zaglądam do internetu. Na oficjalnej stronie Twittera Maratonu w Bostonie, czytam komunikat: Kolejne wpisy również bez zbędnych emocji i histerii - tylko pragmatyczne zachowanie w obliczu tragedii. Organizatorzy informują o miejscach, w których biegacze mogą odebrać swoje bagaże i rzeczy pozostawione w depozycie. Następnie pojawia się oświadczenie: Sprawdzam swój profil na Twitterze. Widzę wiadomość od Chrisa McCormacka - Mistrza Świata w Triathlonie, który przesyła zdjęcie zrobione gdzieś na trasie, daleko przed metą. Kiedy doszło do wybuchu policja zatrzymała pozostałych biegaczy. To jedno z tych zdjęć, które przejdzie do historii. Słucham Baracka Obamy, który zapewnia, że odpowiednie służby dowiedzą się, kto i dlaczego to zrobił. Zastanawiam się, jak będą wyglądały kolejne tego typu masowe imprezy sportowe. Przecież to są wydarzenia, w których zapewnienie 100% bezpieczeństwa jest niemożliwe. To są imprezy otwarte, nie ma biletów, zamkniętych przestrzeni - na tym polega święto sportu, że każdy może włączyć się zarówno do biegania, jak i kibicowania na trasie. Sport - mimo rywalizacji - od zawsze łączy. Zamach na amatorów, dla których bieganie, jakakolwiek aktywność fizyczna, jest częścią stylu życia, to zamach na wolność i zaufanie. Nie chcę gdybać, kto i dlaczego mógł dopuścić się takiej zbrodni, ale to wszystko wygląda na działanie jakiegoś "domorosłego terrorysty", który chciał wywołać szok.. Stała się jeszcze jedna smuta rzecz - już nigdy więcej na sportowych imprezach o masowym charakterze nie będzie tak bezgranicznego zaufania i otwartości. Coś, co było cechą tego typu imprez: wzajemne zaufanie, otwartość, beztroska, poczucie nieskrępowanej wolności, zostało właśnie zakłócone. Nie boję się, że wpłynie to na frekwencję w zawodach - sportowcy mają silne charaktery, nigdy się nie poddają i pokażemy wszystkim, że nikt swoimi chorymi zachowaniami nie odbierze nam radości uprawiania sportu, ale z pewnością organizatorzy imprez masowych i odpowienie służby będą miały sporo pracy. Po zamachu na WTC wprowadzono nowe zasady na lotniskach i w budynkach użyteczności publicznej i sądzę, że po tragedii w Bostonie podobne środki ostrożności mogą dotyczyć imprez sportowych, a już na pewno tych, które rozgrywane są w zamkniętych przestrzeniach. Amatorzy sportu jeszcze nigdy nie spotkali się z taką brutalnością. Kiedy po piętnastu stuleciach przerwy Pierre de Coubertin przywrócił do życia Igrzyska Olimpijskie, zaprojektowano flagę, która jest niezwykłym symbolem jedności – pięć kolorowych kół splecionych ze sobą symbolizuje poszczególne kontynenty. Coubertin traktował sport nie tylko jako doskonałą metodę hartowania ciała, poprawy kondycji i zdrowia. Dla niego, jak dla wielu pedagogów, sport był jedną z najdoskonalszych metod wychowania człowieka w duchu pokoju. Na studiach miałem przedmiot o nazwie Olimpizm. Uczyliśmy się nie tylko o historii Igrzysk Olimpijskich, ale przede wszystkim staraliśmy się zrozumieć i przyswoić ideę olimpizmu oraz zasad fair play, które leżą u podstaw wychowania w tolerancji. Jak pisał w swoich publikacjach Krzysztof Zuchora (członek PKOl, Redaktor Naczelny pisma "Kultura Fizyczna", autor książek sportowych: ): Jak bardzo te słowa kontrastują z tym, co stało się w Bostonie. Niestety dla szaleńców i terrorystów żadne granice nie istnieją. Współczuję wszystkim, którzy w jakikolwiek sposób ucierpieli podczas tragicznych wydarzeń w Bostonie.  Współzałożyciel i Redaktor Naczelny Akademii Triathlonu Dziennikarz Radiowy i Telewizyjny (Discovery Channel, TVN24, TVP, Radio TOK FM) www.akademiatriathonu.pl,Łukasz Grass