Dobry, spokojny sen sprzyja dobremu porannemu nastrojowi. Na jakość snu składa się wiele czynników, między innymi pora pójścia spać, godzina spożycia kolacji, no i oczywiście miejsce w którym śpimy. To w łóżku zaczynamy i kończymy każdy nowy dzień. Wygodny materac, nie za miękki ale też nie za twardy i przyjemna, estetyczna pościel to dwa najważniejsze składniki naszego posłania. A więc jaka powinna być pościel idealna? Napewno przyjemna w dotyku, przewiewna, wykonana z materiału nie powodującego alergii i kolorystycznie współgrająca z wystrojem sypialni. Współcześnie, w dobie designu rozwijającego się w oszałamiającym tempie wzornictwo wkroczyło również do naszych sypialni. Zobaczcie zabawne, kreatywne zestawy pościeli dla najmłodszych. Gwarantuję, że zadurzycie się w nich bez pamięci, bez względu na wiek! SNURK to holenderska marka, znana i ceniona, z siedzibą w Amsterdamie. Tworzy ją kreatywne małżeństwo: Peggy van Neer i Erik van Loo. Marka posiada ponad 500 dystrybutorów ich produktów na całym świecie. Pokój dziecka jest miejscem dla niego szczególnym. Właśnie tam może ono wyrazić swój indywidualizm. Kreatywna, przykuwająca uwagę pościel sprawi, że dziecko będzie chętnie zasypiało w swoim łóżku. Stanowi to dużą wartość dla rodziców małych dzieci przyzwyczajonych do spania z rodzicami. Marzeniem niejednej małej dziewczynki jest bycie baletnicą lub piosenkarką. Mimo, że podział na role społeczne jest nadal dość jasno i klarownie nakreślony gender powoli odchodzi do lamusa. Dziewczynka może czuć się świetnie spędzając noc w pościeli z baletnicą jak i astronautą. W przypadku chłopca pragnącego zasypiać w pościeli z księżniczką sprawa staje się już nieco bardziej dyskusyjna. Sienne marzenia Marzyliście kiedyś żeby przespać się na sianie? Dla wielu z nas wspomnienia tego typu kojarzą się z dzieciństwem - z wizytami u dziadków mieszkających na wsi. HAYKA ma za zadanie przypominać piękne, letnie chwile nawet w mroźne, zimowe noce. Pościel HAYKA studia projektowego Dizeno Creative zaskakuje i urzeka. Nietypowy wzór jest odważny i zadziorny. Twórcy postawili na tęsknotę mieszkańców miast za naturą, za sielskością, ciszą i spokojem. HAYKA jest dziełem kolejnego pomysłowego małżeństwa, tym razem polskiego - Gosi i Marcina Dziembajów ze Szczecina. Projekt ten jest niezwykle sensualny - działający na zmysły. Wszyscy ci, którzy próbowali kiedyś spędzić noc w taki sposób wiedzą jak irytujące i łaskoczące mogą być drobne słomki wbijające się w ciało. Użyty wzór działa również na zmysł powonienia, na wyobraźnię. Przywodzi na myśl zapachy lata, oszałamiającą woń świeżego siana, sierpień, zniewalające aromaty letnich kwiatów i ziół. Uroczym detalem pościeli HAYKA jest mała myszka wyłaniająca się z siana. Taki drobny detal, oczko puszczone w kierunku użytkowników ma w sobie mnóstwo wdzięku. Przywodzi na myśl słynną, ulubioną przed dzieci bajkę autorstwa Marii Konopnickiej o Stefku Burczymusze i jego sławetnej przygodzie z myszą. Noc w lesie Marka o wdzięcznej nazwie Makalulu powstała z myślą o miłośnikach przyrody, młodych duchem i ceniących minimalizm. Na ich produktach pojawiają się leśne zwierzaki, między innymi lisy, sowy, jelenie czy króliki. Posiadanie przez dziecka pościeli z motywem puchatego królika może w połowiczny i mniej problematyczny dla rodziców sposób zaspokoić dziecięce tęsknoty za zwierzątkiem w domu. Wzornictwo Makalulu przypadnie do gustu zarówno dzieciom jak i dorosłym. Sprawi, że poczujemy się jak na wycieczce w lesie, wśród natury. Podobnie jak pościel z sianem HAYKA wprowadza ona motyw bardzo pożądany we współczesnym świecie - kontakt z przyrodą. A że dzieciaki lubią zwierzaki taka pościel będzie wspaniałym prezentem dla najmłodszych. Just ThatWay! Ciekawe wzory są ekspresją twórczą absolwentki grafiki warszawskiej ASP i mamy dwójki maluchów - Agnieszki Kucharskiej - Zajkowskiej. Razem z mężem Damianem stworzyli markę ThatWay w 2014 roku. Utrzymana w czarno - białej tonacji z zabawnymi postaciami rodem z kreskówek posiada rzesze wielbicieli na całym świecie. ThatWay sprzedaje swoje produkty między innymi w Australii, Wielkiej Brytanii, Holandii i USA. Wesołe, zadziorne i graficznie apetyczne są ciekawą propozycją wystroju wnętrza pokoju naszego dziecka. Jeśli tak jak ja nie możecie przestać myśleć o tych niesamowitych pościelach zajrzyjcie na strony poniżej: SNURK: https://www.snurkbeddengoed.nl/en/t/category-1/categorie-beddengoed http://konceptstore.pl/16-posciele http://patalonia.pl/search.php?text=snurk DIZENO CREATIVE http://hayka.eu/category/hayka-posciel?horizontal MAKALULU http://makalulu.pl/index.php?route=product/category&path=18 http://www.pakamera.pl/makalulu-0_s12201823.htm THATWAY http://www.thatway.pl/posciel/posciele.html http://www.pakamera.pl/that-way-0_s12207044.htm?start=0&userid=12207044&collection=&limit=&show=&cats%5B%5D=1946,Natalia Baran