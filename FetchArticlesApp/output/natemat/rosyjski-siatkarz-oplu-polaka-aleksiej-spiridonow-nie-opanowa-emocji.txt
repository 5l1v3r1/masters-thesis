Polska odniosła spektakularne zwycięstwo, awansując z pierwszego miejsca w swojej grupie. Rosjanie przegrali nie tylko na boisku, ale i poza nim. Przyjmujący Aleksiej Spiridonow nie potrafił pogodzić się z porażką, czemu dał wyraz, opluwając jednego z polskich kibiców. Spiridonow to zawodnik, który daje się zapamiętać nie tyle z gry, co ze swojego kontrowersyjnego zachowania. Ma na koncie kilkanaście czerwonych kartek oraz wyrzucenie z kadry narodowej. W mediach niejednokrotnie pojawiały się także informacje o jego skłonności do używek. Pierwszy raz dał znać o sobie już w czasie meczu z Niemcami, kiedy odwrócił się w stronę kibiców i wykonał gest markujący oddawanie strzałów z karabinu. Jak informuje portal sport.pl, który rozmawiał z oplutym przez Rosjanina kibicem, zachowanie to było spowodowane skandowaniem przez Polaków słowa "daswidania". Jak się okazuje, wśród oplutych osób był poseł PiS Marek Matuszewski. - Zawodnik wychodził bardzo zdenerwowany, ludzie coś do niego krzyczeli. On na te okrzyki się odwrócił i splunął. Ten zawodnik jest znany z różnych tego typu zachowań, kiedyś w Katowicach imitował strzelanie do trybun - wspomina Matuszewski w rozmowie z nami.,Krzysztof Majak