Już w najbliższą niedzielę dziewięciu pokerzystów zasiądzie do stołu, aby rozpocząć walkę o najważniejszy tytuł. Przed finałem poznajcie ciekawe statystyki. W tym roku organizatorzy wprowadzili jedną, sporą zmianę. Zamiast dwóch dni finału, przewidziano trzy dni. W niedzielę 8. listopada pokerzyści będą walczyć do momentu, w którym zadecyduje telewizja ESPN (wszystko zależy m.in. od tempa odpadania graczy). W poniedziałek poznamy TOP-3, a we wtorek 10. listopada wyłoniony zostanie zwycięzca Main Eventu WSOP. 8. listopada gra rozpocznie się na poziomie 200,000/400,000/50,000 (57 minut do końca). W finale zostaną użyte żetony o nominałach 5,000; 25,000; 100,000; 250,000 oraz 500,000. Stacki finalistów: 1) Joe McKeehen- USA- 63,100,000 (160 BB) 2) Zvi Stern- Izrael- 29,800,000 (74 BB) 3) Neil Blumenfield- USA- 22,000,000 (55 BB) 4) Pierre Neuville- Belgia- 21,075,000 (52 BB) 5) Max Steinberg- USA- 20,200,000 (50 BB) 6) Thomas Cannuli- USA- 12,250,000 (30 BB) 7) Joshua Beckley- USA- 10,800,000 (27 BB) 8) Federico Butteroni- Włochy- 6,200,000 (15 BB) 9) Patrick Chan- USA- 6,225,000 (15 BB) 6. listopada przewidziano ceremonię wprowadzenia nowych osób do Pokerowej Galerii Sław. W tym roku tego zaszczytu dostąpią Jennifer Harman oraz John Juanda. 7. listopada przewidziano dzień wolny. Największe emocje czekają nas od niedzieli. Finał odbędzie się w Penn & Teller Theatre w kasynie Rio. Na widowni przewidziano miejsca dla członków rodzin finalistów, ich rodzin oraz kibiców. Finał rozpocznie się o godzinie 17:00 czasu lokalnego. Na scenie pojawi się dyrektor turniejowy Jack Effel, który przekaże graczom oraz widzom ostatnie instrukcje dotyczące przebiegu gry, a następnie wypowie słowa ,,Shuffle up and deal”. Pierwsze rozdanie przewidziano na 17:05. Transmisja telewizyjna rozpocznie się o 17:30 na kanale ESPN, a widzowie będą mogli śledzić ją z odkrytymi kartami. Pierwszą przerwę przewidziano na 18:03, wraz z końcem obecnego poziomu blindów. Po zakończeniu pierwszego dnia finału, pozostali gracze wrócą do rywalizacji 9. listopada o 16:35. 10. listopada gra rozpocznie się o 18:05, a relacja telewizyjna o 18:30. Po wyłonieniu zwycięzcy przewidziano czas na wywiady z nowym mistrzem oraz pokerzystą, który zajmie 2. miejsce. 11. listopada organizatorzy przewidzieli konferencję prasową z udziałem zwycięzcy Main Eventu. W trakcie relacji z finału przewidziano również studio z udziałem ekspertów (Phil Hellmuth, Daniel Negreanu i Antonio Esfandiari), a prowadzącymi cały wieczór będą Kara Scott, Norman Chad i Lon McEachern. W tegorocznym festiwal WSOP opłacono w sumie 103,512 wpisowych (rekord WSOP), a udział w nim wzięli pokerzyści ze 111 krajów. Zajęli oni 11,638 miejsc płatnych. Pula nagród w 68 turniejach wyniosła $210,379,285 (3. najwyższa w historii). Największy turniej to The Colossus, w którym odnotowano 22,374 wpisowe. Średnia nagroda za 1. miejsce wyniosła w turniejach $558,571. Najwięcej bransoletek wygrali Amerykanie (44), Kanadyjczycy i Brytyjczycy (po 4) oraz Niemcy (3). Indywidualnie więcej niż jedną bransoletkę w tym roku zdobyli Jonathan Duhamel, Brian Hastings, Kevin MacPhee oraz Max Pescatori. Jeśli chodzi o Main Event, to pula nagród przewidziana dla członków November Nine wynosi $33,816,157. Spośród tej kwoty, wypłacono już $9,009,180- wszyscy finaliści otrzymali równowartość nagrody za zajęcie minimum 9. miejsca. Pula nagród w Main Evencie WSOP 2015 wyniosła $60,355,857. Do gry przystąpiło 6,420 pokerzystów (w 2014 roku 6,683 pokerzystów). Spośród trzech dni startowych najbardziej oblegany był Dzień 1C, w którym zagrało 3,963 pokerzystów (w Dniu 1A- 741, a w Dniu 1B- 1,716). Organizatorzy przewidzieli 1,000 miejsc płatnych. Najniższa nagroda miała wartość $15,000. W turnieju wykorzystano żetony o wartości 192,600,000. Przy obsłudze Main Eventu pracowało 1,126 krupierów, którzy wykorzystali 1,488 talii kart. Średni wiek uczestnika ME to prawie 40 lat, a reprezentowali oni 80 krajów. Najstarszym uczestnikiem był William Wachter ze stanu Nowy Jork (94 lata). Najmłodszy uczestnik to Adrian Mateos Diaz (21 lat i 6 dni; mistrz EPT 2015 i WSOP Europe ME 2013). W turnieju zagrało 6,168 mężczyzn oraz 252 kobiety. Najwięcej uczestników w Main Evencie stanowili Amerykanie (4,778). Polaków zagrało 10-u. Po jednym pokerzyście miały m.in. Angola, Benin, Guam, Wyspa Man, Mongolia, Mariany Północne i Malezja. Jeśli chodzi o USA, to najwięcej uczestników ME było z Kalifornii (855), Nevady (517) i Nowego Jorku (387). Najmniej było z Wyoming (3), Vermont (5) oraz Rhode Island (6). Największą grupą pokerzystów w Main Evencie byli ci z przedziału wiekowego 26-30 lat (1,509), a najmniejszą z przedziału 51-55 lat (499). Jako ciekawostkę warto dodać, że do tej pory amatorzy (w chwili zwycięstwa) wygrywali 15 razy (na 44 rozegrane dotychczas edycje). Wśród nich byli m.in. Tom McEvoy (1983, księgowy), Phil Hellmuth (1989, student), Dan Harrington (1995, prawnik), Chris Moneymaker (2003, księgowy), Joe Hachem (2005, chiropraktyk) oraz Peter Eastgate (2008, student). Najwięcej występów na stołach finałowych Main Eventów WSOP mają Jesse Alto i Doyle Brunson (po 5) oraz Johnny Chan, T.J. Cloutier, Dan Harrington, Berry Johnston, Johnny Moss i Stu Ungar (po 4). W sumie 38 pokerzystów zagrało dwa lub więcej razy w finale najważniejszego turnieju. Najwięcej miejsc płatnych w Main Evencie WSOP zaliczyli Berry Johnson (10), Humberto Brenes (9) oraz Doyle Brunson, Bobby Baldwin, Phil Hellmuth i Chris Bjorin (po 8). Jeśli chodzi o kobiety, to najlepsze występ w Main Evencie zaliczyły Barbara Enright (5. miejsce w 1995 roku) oraz Barbara Samuelson (1994), Susie Isaacs (1998), Annie Duke (2000) i gaelle Baumann (2012)- wszystkie zajmowały 10. miejsce. W tym roku najlepsza była Kelly Minkin, która zajęła 29. miejsce. Wypłaty dla finalistów prezentują się następująco: 1) $7,680,021 2) $4,469,171 3) $3,397,103 4) $2,614,558 5) $1,910,971 6) $1,426,072 7) $1,203,193 8) $1,097,009 9) $1,001,020 Tegoroczny mistrz otrzyma $7,680,021. Dla porównania, koszykarz w NBA zarabia średnio 4,58 mln dolarów; zawodnik ligi baseballu zarabia 4,17 mln dolarów; zawodnik ligi hokejowej zarabia 2,62 mln dolarów; zawodnik ligi futbolu amerykańskiego zarabia 2,11 mln dolarów, a piłkarz w lidze MLS 310 tysięcy dolarów za sezon. W tym roku za stworzenie bransoletki dla zwycięzcy Main Eventu odpowiada firma jubilerska Jostens. Podobnie jak w roku ubiegłym, bransoletka będzie posiadała otwieraną centralną część. W tym roku zostaną umieszczone tam miniatury dwóch kart- tych, które dały zwycięstwo mistrzowi. Jostens to firma, która ma bardzo duże doświadczenie w przygotowywaniu podobnych mistrzowskich insygniów, jak bransoletki WSOP. Współpracowała z wieloma ligami sportowymi w USA. Tegoroczna bransoletka dla mistrza WSOP ME składa się z ponad 40 części i do jej stworzenia wykorzystano 427 gram białego i żółtego złota, 1,356 białych diamentów (o łącznej masie 25,5 karatów), 626 czarnych diamentów (14,8 karatów) oraz 194 rubiny (3,8 karatów). Każde z ogniw bransoletki przypomina kartę. Ogniw jest w sumie osiem, po dwa na każdy kolor występujący w talii kart. Wartość tegorocznej bransoletki to $250,000. Organizatorzy przedstawili także kursy bukmacherskie na zwycięstwo poszczególnych pokerzystów. 1) Joe McKeehen: 7/5 2) Zvi Stern: 4/1 3) Neil Blumenfield: 6/1 4) Pierre Neuville: 6/1 5) Max Steinberg: 7/1 6) Thomas Cannuli: 12/1 7) Joshua Beckley: 12/1 8) Federico Butteroni: 25/1 9) Patrick Chan: 25/1 Na sam koniec warto wspomnieć o prestiżowym tytule Gracza Roku WSOP. Zaczęto go przyznawać od 2004 roku, a jako pierwszy zdobył go Daniel Negreanu. Ten wyczyn powtórzył w 2013 roku i jest jedynym pokerzystą, który dwa razy sięgał po taki tytuł. W tym roku Graczem Roku został Mike Gorodinsky, który zdobył 1 bransoletkę, 3 razy zagrał na stołach finałowych i zajął 8 miejsc płatnych ($1,766,796). Sylwetki finalistów przedstawię Wam jutro. Finał Main Eventu WSOP 2015 rozpocznie się z niedzieli na poniedziałek o godzinie 02:30 czasu polskiego. Transmisja będzie dostępna na kanale ESPN. * * Posłuchaj najnowszego 77. odcinka pokerowego podcastu ,,Heads-Up", który współprowadzę. Zapraszam na mój nowy profil na Facebooku, gdzie będę dzielić się z Wami ciekawostkami nt. pokera. Znajdziesz mnie na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka