Już 4. listopada, w Las Vegas grupa dziewięciu pokerzystów określanych jako ,,November Nine” zasiądzie do stołu pokerowego i powalczy o zwycięstwo w Main Evencie World Series Of Poker. Na początek małe wyjaśnienie dla osób, które nie interesują się pokerem na co dzień. World Series Of Poker to seria turniejów, które od 1970 roku odbywają się w Las Vegas. W tym roku, w ramach WSOP rozegrano 62 turnieje. Najważniejszych z nich nosi nazwę ,,Main Event”, a wpisowe do niego wynosi 10,000 dolarów. Dzięki niemu wyłania się nieoficjalnego mistrza świata. Dziewięciu najlepszych pokerzystów określa się mianem ,,November Nine”. Zobaczcie najciekawsze fakty dotyczące NN. Nazwa ,,November Nine” pojawiła się po raz pierwszy w 2008 roku. We wcześniejszych latach zwycięzcę Main Eventu WSOP poznawaliśmy od razu, to znaczy, najlepsza ,,9” grała następnego dnia, po tym, gdy ją wyłoniono. Oczywiście NN powstało po to, aby wydłużyć zainteresowanie mediów i bardziej promować pokera. Do tej pory najwięcej rozdań na stole finałowym Main Eventu rozegrano w 2012 roku, gdy zwycięzcą został Greg Merson. Potrzeba było do tego aż 399 rozdań. Wcześniejszy rekord rozdań pochodzi z 2009 roku- 364 rozdania. Najdłuższa rozgrywka na stole finałowym ME bez eliminacji kolejnego gracza trwała aż... 11 godzin! Także miała miejsce w 2012 roku, gdy w grze pozostawało 3 pokerzystów- Greg Merson, Jesse Sylvia oraz Jake Balsiger. Warto dodać, że była to także najdłuższa rozgrywka na stole finałowym ME bez eliminacji kolejnego gracza w całej historii WSOP. Od kiedy wprowadzono formułę ,,November Nine” najwyższa nagroda za zwycięstwo w Main Evencie wyniosła $9,152,416. Zgarnął ją Peter Eastgate, w 2008 roku. Natomiast najniższa nagroda za I miejsce w czasach NN wyniosła $8,531, 853 (2012 rok). W tym roku na zwycięzcę czeka ,,tylko” $8,361,570. Od czasu ,,November Nine” najwięcej pokerzystów zagrało w Main Evencie w 2010 roku. Do stołów zasiadło 7,319 pokerzystów, a zwycięzcą okazał się Jonathan Duhamel. Najmniej uczestników zgromadziła edycja w 2009 roku- 6,494, a turniej wygrał Joe Cada. Ten sam Joe Cada jest także najmłodszym zwycięzcą Main Eventu spośród wszystkich triumfujących już w erze ,,November Nine”. Gdy sięgał po mistrzowską bransoletkę miał 21 lat i 356 dni. Z kolei najstarszy, chociaż to określenie na wyrost, był Greg Merson (2012 rok)- gdy wygrywał ME miał 24 lata. Średnia wieku zwycięzców Main Eventu z poprzednich pięciu lat to zaledwie 22,4 lat. Najmniej pokerzystów według podziału na ich narodowość zagrało przy stole finałowym ME w 2012 roku. 8 pokerzystów było Amerykanami, a tylko Andras Koroknai był spoza USA, a dokładniej z Węgier. Najwięcej nacji zasiadło do gry w 2011 roku. Wtedy pokerzyści wchodzący w skład ,,November Nine” reprezentowali aż 6 krajów. Tylko raz w krótkiej historii NN zdarzyło się, aby ,,November Nine” zmieniło nazwę. Oczywiście miało to miejsce w 2012 roku. Ze względu na wybory prezydenckie w USA, które odbywały się w listopadzie, organizatorzy przesunęli rozegranie stołu finałowego na październik- mieliśmy więc ,,October Nine”. Najmniejsza różnica dni pomiędzy wyłonieniem ,,November Nine” (w lipcu) a ich grą na stole finałowym Main Eventu miała miejsce oczywiście w 2012 roku- 103 dni. Powodem były wybory. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka