Jedną bramką przewagi reprezentacja Polski w piłce ręcznej zwyciężyła w swoim pierwszym meczu na odbywających się w Polsce Mistrzostwach Europy piłkarzy ręcznych. Skromna przewaga powinna jednak cieszyć kibiców, bo rywalizację o tytuł najlepszej drużyny Starego Kontynentu podopieczni trenera Michaela Bieglera musieli rozpocząć od spotkania z bardzo mocną drużyną Serbów. Piątkowy mecz zakończył się wynikiem 29:28. Zwycięstwo daje Polakom pierwsze dwa punkty w tabeli Grupy A. W której każdy kolejny mecz nie powinien być łatwiejszy. Reprezentantom Polski w fazie grupowej przyjdzie bowiem zmierzyć się jeszcze z Macedończykami i Francuzami. Tych pierwszych rywali można nazwać silnymi, drudzy to natomiast wielokrotnie ozłocona ekipa murowanych faworytów do zwycięstwa w całym turnieju. W pierwszym meczu ME Polacy pokazali jednak, że na brak u nich formy nie powinniśmy narzekać. Szczególnie ważnym graczem tradycyjnie okazał się bramkarz Sławomir Szmal, który powoli wchodził w mecz, ale wyśmienicie bronił w kluczowych i najbardziej nerwowych fragmentach rywalizacji z Serbami. Do historii tego turnieju przejdzie na pewno obroniony przez niego rzut karny.,Jakub Noch