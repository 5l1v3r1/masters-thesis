O awans do fazy grupowej Ligi Mistrzów Legia Warszawa będzie walczyć ze Steauą Bukareszt. Podczas losowania 4. rundy kwalifikacyjnej mistrzowie Polski i Rumunii zostali wylosowani w jednej parze. Na razie Legia może być pewna gry w Lidze Europejskiej. Pary ostatniej rundy kwalifikacyjnej do Ligi Mistrzów rozlosowano w szwajcarskim Nyonie. Legia Warszawa trafiła na mistrza Rumunii Steauę Bukareszt. Pierwszy mecz odbędzie się 21 sierpnia. Rewanż rozegrany zostanie tydzień później. Zwycięzca dwumeczu trafi do fazy grupowej Ligi Mistrzów. Przegrany zagra w Lidze Europejskiej. Dostanie się do niej także Śląsk Wrocław, o ile pokona w kolejnej rundzie kwalifikacyjnej hiszpańską Sevillę. W poprzedniej fazie kwalifikacji Steaua pokonała gruzińskie Dinamo Tbilisi. Legia była natomiast lepsza od norweskiego Molde. Po raz ostatni polski klub występował w Lidze Mistrzów w sezonie 1996/1997. Był nim Widzew Łódź. Pozostałe pary 4. rundy kwalifikacyjnej do Ligi Mistrzów: Dynamo Zagrzeb – Austria Wiedeń Ludogorec Razgrad – FC Basel Viktoria Pilzno – NK Maribor Szachtjor Karaganda – Celtic Glasgow Olympique Lyon) – Real Sociedad Schalke Gelneskirchen – Metalist Charków Pacos de Ferreira - Zenit Sankt Petersburg PSV Eindhoven - AC Milan Fenerbahce Istambuł - Arsenal Londyn,Tomasz Baliszewski