Jest gdzieś na świecie człowiek, który marihuanę umiłował sobie ponad wszystko. Palenie jest tylko nieznaczną częścią jego pasji, w jego wykonaniu palenie jest artystycznym wyrażeniem siebie. Po całości! Najpierw stworzył aplikację zrzeszającą miłośników tej kontrowersyjnej rośliny, dzięki której anonimowo można nie tylko podyskutować w temacie, ale również namierzyć współmiłośników palenia w swojej okolicy. Działa podobnie do wiodących portali społecznościowych, takich jak Facebook czy Twitter. Technologicznie również im nie ustępuje. Ale tym razem nie o tym. Dzisiejszy wpis traktuje o sztuce! Przy odrobinie inwencji prawie każde hobby można przeinaczyć w sztukę. Ludzie tworzą dzieła sztuki z jedzenia, ubrań czy przypadkowych przedmiotów, które znajdą na ulicy. Jednak w przypadku marihuany wyobrażenie sobie tego jest możliwe dopiero wtedy, jeśli się to zobaczy. Pewien facet cały wolny czas poświęca na coś, co jest wyjątkowo bliskie jego sercu. Jego konto na Instagramie ValleyRec420 obserwuje już blisko 180000 followersów. Co ciekawe, niekoniecznie są to zwolennicy palenia marihuany. Dzięki kreatywności i zręcznym palcom udało się temu niezwykłemu człowiekowi podnieść palenie zioła do rangi kierunku artystycznego. Bo przede wszystkim chodzi tutaj o sztukę. Facet naprawdę wykonuje artystyczne cuda, nie blanty. Radość przynosi tutaj oglądanie, szkoda byłoby palić! Moje ulubione to helikopter i żółw!,Iwona Łapińska