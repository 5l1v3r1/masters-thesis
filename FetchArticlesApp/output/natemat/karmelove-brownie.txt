Czekoladę uwielbiam. A jeszcze jak tydzień, po całych tygodniach słońca, zaczyna się zimnem i deszczem, to mam ochotę wpełznąć pod kołdrę z książką, nie wychodzić z domu i cały dzień zajadać się takim oto brownie z karmelem:). Karmel, sól i czekolada to połączenie prosto z raju! Składniki: 200g masła 100g czekolady 70% 100g czekolady 50% puszka gotowego karmelu/masy krówkowej garść grubej soli 200g cukru drobnego 4 jajka 100g mąki 50g kakao 1. Garnek z gorącą wodą ustawić na kuchence, wstawić w niego garnek i rozpuścić czekoladę z masłem. Niech trochę ostygnie. 2. Wymieszać 175g karmelu z odrobiną soli i odstawić. 3. Resztę karmelu zmiksować z cukrem i jajkami. Dodać czekoladę z masłem, wymieszać. 4. Dodać mąkę, kakao i wymieszać. 5. Formę 23x23cm wyłożyć papierem. 6. Pierwszą część ciasta wyłożyć na dno formy. Przykryć warstwą wcześniej odłożonego karmelu. Potem znowu ciastem i karmelem. Posypać solą. 7. Piec 25 - 30 min w 180C aż się zetnie, ale środek będzie się jeszcze trochę ruszał. 8. Ostudzić i pokroić.,Melania Kozyra