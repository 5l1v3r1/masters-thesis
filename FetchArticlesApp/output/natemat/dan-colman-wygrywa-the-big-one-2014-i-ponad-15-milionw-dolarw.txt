Jak to jest mieć 23 lata i wygrać ponad 15 milionów dolarów w jednym turnieju pokerowym? Najlepiej zapytać o to Daniela Colmana. Dziś w nocy zwyciężył w turnieju The Big One For One Drop z wpisowym $1,000,000. Pomysł na turniej The Big One zrodził się w głowie Guy'a Laliberte, twórcy i właściciela Cirque du Soleil. Guy oprócz prowadzenia tego bardzo dochodowego biznesu, w 2007 roku założył fundację One Drop- zajmuje się ona rozwiązywaniem problemów z dostępem do wody pitnej. A do tego jest pokerzystą- o sumach, które przegrał krążą legendy. Ale odnosi też sukcesy- w turniejach pokerowych wygrał prawie 2,6 miliona dolarów. Dlaczego więc nie połączyć przyjemnego z pożytecznym? W 2012 roku, na World Series Of Poker (jego 45. edycja trwa właśnie w Las Vegas) rozegrano turniej, jakiego pokerowy świat jeszcze nie widział. 48 pokerzystów, a także biznesmenów wpłaciło po 1 milionie dolarów wpisowego i walczyło o zwycięstwo. $111,111 z każdego 1 miliona dolarów wpisowego zasiliło konto fundacji One Drop i sfinansowano z niego wiele projektów ,,wodnych”. Z tegorocznego turnieju udało się zebrać na ten cel 4,6 miliona dolarów. W 2012 roku płatnych było 9 miejsc. Najmniejsza nagroda wynosiła 1,1 miliona dolarów. Zwycięzca, Antonio Esfandiari zgarnął 18,3 miliona dolarów. Do dzisiaj to najwyższa wygrana w historii pokera. Dzisiaj w nocy czasu polskiego odbyła się 2. edycja turniej The Big One for One Drop. Organizatorzy przewidzieli maksymalnie 56 miejsc, ale ostatecznie zagrały ,,tylko” 42 osoby. Płatnych było 8 miejsc. Najmniejsza nagroda wyniosła ponad 1,3 miliona dolarów. Zwycięzcą został 23-letni Daniel Colman. W heads-up'ie pokonał Daniela Negreanu (Kanadyjczyk na WSOP 2014 dwa razy dochodził do heads-up'ów i niestety dwa razy tytuł przeszedł mu koło nosa. W swojej karierze zdobył już 6 tytułów na WSOP). Colman za zwycięstwo otrzymał $15,306,668. Daniel Negreanu za zajęcie 2. miejsca otrzymał $8,288,001 (jestem pewien, że oddałby to za kolejny tytuł). Zanim Wasze głowy rozpalą się na dobre, jedna uwaga, która Was ostudzi. Żaden pokerzysta nie jest w stanie wyłożyć ze swoich własnych pieniędzy 1 miliona dolarów na wpisowe do turnieju. Byłoby to niezgodne z tzw. zarządzaniem kapitałem. Przyjmuje się, że w danej chwili powinniśmy grać za 1-2 procent naszego kapitału na grę. Tak więc, jeśli jakiś pokerzysta chciałby wyłożyć $1,000,000 musiałby mieć kapitał w wysokości 50-100 milionów dolarów. A nikt tyle nie ma. Dlaczego więc grają w takim turnieju? Zwariowali? Odpowiedź jest prosta- zdecydowana większość uczestników The Big One 2014 (nie licząc bogatych biznesmenów) sprzedała udziały. Z dostępnych informacji wynika, że Daniel Negreanu sprzedał tylko 56 procent udziałów, a zostawił sobie 44 procent. Więc jeśli to prawda, zostanie mu ok. 3,65 miliona dolarów z 8,3 milionów, które otrzymał za 2. miejsce. Greg Merson, zwycięzca Main Eventu WSOP 2012 (najbardziej prestiżowy turniej pokerowy. Wpisowe wynosi $10,000. Merson otrzymał za zwycięstwo $8,531,853), aby zagrać w The Big One 2014 sprzedał 85 procent udziałów. Jeszcze kilka tygodni wcześniej mówił: . Ike Haxton (zagrał w The Big One 2014), jeden z najlepszych pokerzystów na świecie tak mówił o sprzedaży udziałów: . Colman, jak wspomniałem ma 23 lata, ale już bierze udział w turniejach z najwyższym wpisowym. Przed tym turniejem, jego wygrane w turniejach live wynosiły ok. 3 miliony dolarów. W pokera gra od 2008 roku. Do tej pory jego największym sukcesem było zwycięstwo w Super High Rollerze za €100,000 na European Poker Tour Grand Final w Monte Carlo, w kwietniu 2014 (€1,539,300). Colman jest specjalistą od gier typu heads-up w pokerze online. Ciekawostki: -w The Big One 2014 zagrało 30 zawodowych pokerzystów i 12 amatorów, -24 nowych graczy i 18, którzy zagrali w The Big One 2012, -zagrało 15 pokerzystów z tytułami mistrzowskimi, -zagrał 1 pokerzysta, który wchodzi w skład Pokerowej Galerii Sław- Erik Seidel, -zagrał 1 zwycięzca Main Eventu- Greg Merson- zwycięzca ME z 2012 roku, -zagrało 5 z 8 uczestników stołu finałowego The Big One 2012, -zagrało 3 pokerzystów, którzy dostali się do turnieju dzięki satelicie (wpisowe do niej wynosiło $25,000). Wyniki The Big One for One Drop 2014: 1. Daniel Colman- $15,306,668 2. Daniel Negreanu- $8,288,001 3. Christoph Vogelsang- $4,480,001 4. Rick Salomon- $2,800,000 5. Tobias Reinkemeier - $2,053,334 6. Scott Seiver- $1,680,000 7. Paul Newey- $1,418,667 8. Cary Katz- $1,306,607 Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka