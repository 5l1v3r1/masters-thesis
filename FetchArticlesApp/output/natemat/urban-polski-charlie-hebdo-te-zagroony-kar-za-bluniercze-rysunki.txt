Cała Europa protestuje przeciwko morderstwu dokonanemu przez muzułmanów na redakcji Charlie Hebdo, protestuje też nasz rząd. W tym samym czasie Jerzy Urban jest sądzony za obrazę uczuć religijnych, którą miał wywołać obrazek zdziwionego Jezusa. Po jakiej więc stronie jest nasze państwo? Czy po stronie tych, których prześladuje się (z mordowaniem włącznie) za satyryczną, rysunkową krytykę religii, czy po stronie tych, którzy prześladują i chcą wymierzyć za rysunki karę? Dopóki w polskim kodeksie karnym istnieje artykuł 196 o obrazie uczuć religijnych sprawa jest niestety jasna. Państwo stoi po tej złej stronie. Obecnie toczy się proces przeciwko Jerzemu Urbanowi, a w świetle artykułu 196 to państwo, czyli my wszyscy, oskarżamy Urbana. Osoby, które bezpośrednio uraził zdziwiony Jezus z okładki „Nie” są tylko i wyłącznie oskarżycielami posiłkowymi. Czy rzeczywiście chcemy, aby tak było? Czy w świetle tego co się stało z redakcją Charlie Hebdo nie jest to całkowicie nie do przyjęcia etycznie? W moim artykule nie chodzi mi bynajmniej o apoteozę Jerzego Urbana. Pamiętam lata osiemdziesiąte i dorastając wtedy nie byłem fanem PRL. Fanem stanu wojennego tym bardziej oczywiście nie byłem, choć jako dziecko dość słabo pamiętałem „lepsze lata PRL”. Mimo to teraz Jerzy Urban walczy w sądzie nie tylko o siebie, ale także o to, abyśmy nie popierali naszym prawem tego, co we Francji zrobili muzułmańscy terroryści. Abyśmy nie stali po ich stronie tak jak Terlikowski. A przecież z artykułem 196 stoimy po ich stronie jako państwo... Jest zatem petycja do podpisania. Skierowana do premier Ewy Kopacz, co do której ja osobiście mam raczej dobre zdanie i mam nadzieję, że zechce działać w kierunku zniesienia artykułu 196. Bo przecież „Elle est Charlie Hebdo”... 13 stycznia była druga odsłona procesu Urbana o obrażenie uczuć religijnych. Przesłuchiwano świadków i jednocześnie oskarżycieli posiłkowych. Wyobraźcie sobie, że jedna osoba ujrzała „Nie” z „bluźnierczym” zdziwionym Jezusem u znajomych. Druga natomiast w metrze, czytane przez inną osobę. Czyli obie „głębokiej wiary” panie walczą o to, aby „bluźniercze” i antyreligijne pisma nie mogły się znaleźć ani w domu znajomych, ani u obcej osoby w metrze. Co chyba oznacza po prostu "nigdzie", a naczelnemu "Nie" oprócz wydawniczego niebytu grożą przecież nawet 2 lata więzienia. Czy rzeczywiście chcemy wszyscy być zapisani z takim prawem do jakiejś katolickiej al – Kaidy? W trakcie procesu nasza Racjonalista.tv zarejestrowała wypowiedź Jerzego Urbana na temat religijnego mordu w redakcji Charlie Hebdo. Jak się okazuje, Urban znał zabitych, jeden z rysowników uwiecznił go nawet w jednym z numerów swojego pisma.,Jacek TabiszCała Europa protestuje przeciwko morderstwu dokonanemu przez muzułmanów na redakcji Charlie Hebdo, protestuje też nasz rząd. W tym samym czasie Jerzy Urban jest sądzony za obrazę uczuć religijnych, którą miał wywołać obrazek zdziwionego Jezusa. Po jakiej więc stronie jest nasze państwo? Czy po stronie tych, których prześladuje się (z mordowaniem włącznie) za satyryczną, rysunkową krytykę religii, czy po stronie tych, którzy prześladują i chcą wymierzyć za rysunki karę? Dopóki w polskim kodeksie karnym istnieje artykuł 196 o obrazie uczuć religijnych sprawa jest niestety jasna. Państwo stoi po tej złej stronie. Obecnie toczy się proces przeciwko Jerzemu Urbanowi, a w świetle artykułu 196 to państwo, czyli my wszyscy, oskarżamy Urbana. Osoby, które bezpośrednio uraził zdziwiony Jezus z okładki „Nie” są tylko i wyłącznie oskarżycielami posiłkowymi. Czy rzeczywiście chcemy, aby tak było? Czy w świetle tego co się stało z redakcją Charlie Hebdo nie jest to całkowicie nie do przyjęcia etycznie? W moim artykule nie chodzi mi bynajmniej o apoteozę Jerzego Urbana. Pamiętam lata osiemdziesiąte i dorastając wtedy nie byłem fanem PRL. Fanem stanu wojennego tym bardziej oczywiście nie byłem, choć jako dziecko dość słabo pamiętałem „lepsze lata PRL”. Mimo to teraz Jerzy Urban walczy w sądzie nie tylko o siebie, ale także o to, abyśmy nie popierali naszym prawem tego, co we Francji zrobili muzułmańscy terroryści. Abyśmy nie stali po ich stronie tak jak Terlikowski. A przecież z artykułem 196 stoimy po ich stronie jako państwo... Jest zatem petycja do podpisania. Skierowana do premier Ewy Kopacz, co do której ja osobiście mam raczej dobre zdanie i mam nadzieję, że zechce działać w kierunku zniesienia artykułu 196. Bo przecież „Elle est Charlie Hebdo”... 13 stycznia była druga odsłona procesu Urbana o obrażenie uczuć religijnych. Przesłuchiwano świadków i jednocześnie oskarżycieli posiłkowych. Wyobraźcie sobie, że jedna osoba ujrzała „Nie” z „bluźnierczym” zdziwionym Jezusem u znajomych. Druga natomiast w metrze, czytane przez inną osobę. Czyli obie „głębokiej wiary” panie walczą o to, aby „bluźniercze” i antyreligijne pisma nie mogły się znaleźć ani w domu znajomych, ani u obcej osoby w metrze. Co chyba oznacza po prostu "nigdzie", a naczelnemu "Nie" oprócz wydawniczego niebytu grożą przecież nawet 2 lata więzienia. Czy rzeczywiście chcemy wszyscy być zapisani z takim prawem do jakiejś katolickiej al – Kaidy? W trakcie procesu nasza Racjonalista.tv zarejestrowała wypowiedź Jerzego Urbana na temat religijnego mordu w redakcji Charlie Hebdo. Jak się okazuje, Urban znał zabitych, jeden z rysowników uwiecznił go nawet w jednym z numerów swojego pisma.,Jacek Tabisz