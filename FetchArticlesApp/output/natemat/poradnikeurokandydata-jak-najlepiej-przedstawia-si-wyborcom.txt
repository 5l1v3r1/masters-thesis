Ekspercki kwestionariusz dla kandydatów w wyborach do PE jest już gotowy. Serwis MamPrawoWiedziec.pl roześle go dziś do tych, którzy upublicznili swój adres mailowy - czyli do ponad połowy z kandydujących. Przy tej okazji zastanawiamy się jak najlepiej prezentować się wyborcom. Co środę na facebooku MamPrawoWiedziec.pl prezentujemy #PoradnikEurokandydata. Mówimy o tym na czym polega praca w Brukseli, ile dni spędza się w Strasburgu, jak działa Unia i jakimi sprawami będzie zajmował się europoseł. Dziś dobra rada na kampanię. Kampanię wyborczą możemy porównać z rozmową kwalifikacyjną. Obywatele oddając głos decydują kogo chcą zatrudnić w parlamencie. Niech nie będzie więc to parada pięknych uśmiechów, czy znanych nazwisk, ale raczej przedstawienie dobrego i rzetelnego CV. Dziś popołudniu do waszych skrzynek, drodzy kandydaci trafią zaproszenia do wypełnienia kwestionariusza MamPrawoWidziec.pl. To dla was nie tylko możliwość zaprezentowania się wyborcom, pokazania waszego doświadczenia i waszych poglądów, ale też zastanowienia się nad kwestiami, z którymi w Parlamencie Europejskim na pewno się spotkacie. A my wszyscy, drodzy wyborcy już niedługo będziemy mogli się przekonać kogo chcemy zatrudnić w kolejnej kadencji europarlamentu. W MamPrawoWiedziec.pl nie możemy się już doczekać. Na razie oglądamy sobie wyborcze spoty. Spoty kandydatów znajdziecie na playliście MamPrawoWiedziec.pl.,MamPrawo Wiedziec.pl