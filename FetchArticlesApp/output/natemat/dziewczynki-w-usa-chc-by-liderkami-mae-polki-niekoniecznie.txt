Lalki Barbie to dla rzeszy dziewczynek na całym świecie źródło inspiracji. Dlatego od pewnego czasu znany producent zabawek wprowadza na rynek lalki reprezentujące zawody, w których kobiety są zdecydowaną mniejszością. W cieniu trwającej w USA kampanii wyborczej tegoroczna edycja oddaje w ręce dziewczynek Barbie prezydent oraz Barbie wiceprezydent. Najnowsze modele lalek w serii „Barbie. Możesz być kim chcesz” stanowią odpowiedź na wyniki amerykańskich badań sondażowych. Okazuje się, że ok. 40% dziewczynek mieszkających w Stanach Zjednoczonych marzy o tym, by zostać liderkami, kimś, kto wkroczy do świata wielkiej polityki i powalczy o najwyższe państwowe urzędy. A jak wyglądają marzenia dziewczynek w Polsce? Na podstawie badania, jakie renomowany producent lalek zlecił do wykonania grupie Ipsos, można powiedzieć, że wyobraźnia najmłodszych Polek nie sięga prestiżowych stanowisk takich jak prezydent czy bizneswoman. Mniej niż 1% respondentek wskazywała te zawody jako spełnienie swoich planów zawodowych. Seria „Barbie. Możesz być kim chcesz” wpisuje się w projekt realizowany wspólnie z kobiecą organizację She Should Run. Każdego roku na rynku pojawia się lalka będąca przedstawicielką zawodu, w którym kobiety stanowią mniejszość. Barbie była już m.in. oficerem marynarki, bizneswoman, strażakiem, astronautką czy programistką. Kampania prowadzona wraz z She Should Run ma na celu motywować dziewczynki do ubiegania się w przyszłości o kierownicze stanowiska i promować wśród nich postawy przywódcze.,Dawid Wojtowicz