Najbardziej aktywna grupa kibiców Legii może stanowić potencjalne zagrożenie – w ten sposób władze Borussii Dortmund ostrzegają kibiców tego klubu, którzy planują przyjazd do Warszawy na mecz Borussii z Legią. Lista potencjalnych zagrożeń jest dużo dłuższa. Kibice powinni unikać jady komunikacją miejską. Lepiej, żeby nie spacerowali po mieście. Powinni powstrzymać się od ubierania barw klubowych. Wszystko po to, żeby nie narazić się na pobicie przez co bardziej krewkich kibiców Legii. Minister Błaszczak zapewniał dziś przed kamerami, że pobicia na tle narodowościowym i rasowym są w Polsce zjawiskiem marginalnym. Tymczasem władze Borussii przygotowują kibiców swojej drużyny przed wyjazdem na mecz z Legią jak do wyjazdu w tereny objęte działaniami wojennymi. Podkreślany jest fakt, że kibice Legii znani są z tego, że potrafią czekać na kibiców drużyny przeciwnej wiele kilometrów od Warszawy. Bynajmniej nie po to, żeby ich witać kwiatami.,Paweł Kalisz