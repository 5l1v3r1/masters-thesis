Tajwańska marka Jump From Paper szturmem podbija serca Europejczyków. Ich produkty są nieco odrealnione, magiczne, przypominają szalony sen grafika. Nie musicie przecierać oczu z niedowierzania, torby są jak najbardziej prawdziwe! Twórcami tych niezwykłych toreb są Chay Su i Riki Lin. Chciały one stworzyć taki kobiecy dodatek, który będzie wyróżniał się w tłumie i zaskakiwał niebanalnym designem. Jak Wam się podoba? Na pierwszy rzut oka wyglądają jak tornistry uczniów podstawówki, a nie jak akcesoria dla dorosłych kobiet.W wyrazistych, soczystych barwach świetnie skomponują się ze sportowym stylem. Torby wykonane są z trwałego i plastycznego poliestru. Mają 2 - wymiarową naturę, która z powodzeniem pomieści 3- wymiarową zawartość. Ciekawa jest historia ich powstania. Twórcze Tajwanki postanowiły wykorzystać setki papierowych szkiców, które powstały w trakcie pracy. Zamiast je udoskonalać, przeniosły płaskie szkice do rzeczywistości. Stąd wzięła się nazwa marki Jump From Paper czyli torby, które dosłownie wyskoczyły z papieru! To design lekki, świeży z dużą dawką humoru. Wyróżni nas w tłumie i doda oryginalności. Będzie rewelacyjnie wyglądał latem, na plaży czy wycieczce rowerowej.,Natalia Baran