Pół roku temu Borussia Dortmund oferowała za niego 4 miliony euro, ale Legia chciała sześć. Ostatecznie wylądował we włoskiej Fiorentinie – zamiast meczów z Bayernem Monachium czeka go rywalizacja z Milanem, Interem i Juve. W rozmowie z naTemat.pl Rafał Wolski opowiada o tym, jak w szatni "został" Borucem, treningach z Lucą Tonim, mistrzowskiej fecie z Legią i tęsknocie za domem. Z Florencji jest bliżej do reprezentacji Polski, niż z Warszawy? Rafał Wolski: Jeżeli będzie zdrowie, to nie powinno być tak daleko. Przez problemy ze stopą nie mogłem pokazać tego, co potrafię i tego, co chciałem pokazać. Od kwietnia 2012 cały czas doskwierał mi jakiś ból, coś mi przeszkadzało. Zamiast trenować – odpoczywałem. A więc jak będzie zdrowie, powalczę o pierwszy skład Fiorentiny. A później o kadrę. Uda się zdążyć do marca i meczu z Ukrainą? Oby. Gra w kadrze to moja największa motywacja. Po to trenuję, żeby być powoływanym do reprezentacji. Przeniósł się Pan właśnie do świata, w którym na jednej murawie trenuje Pan z Lucą Tonim i Stevanem Joveticiem, których do niedawna mógł Pan oglądać co najwyżej w telewizji. Słuchaj: wchodzę do szatni, pokazują mi moje miejsce, siadam a inni zawodnicy mówią: „ej, Polacco, ej Boruc”. Zostałem Borucem. Gwiazdy z innej planety. Właściwie to… nie. Moim zdaniem Danijel Ljuboja, czy Michał Żewłakow, kilka lat temu, daliby sobie radę w takim klubie jak Fiorentina. To prawda, że piłkarze tu mają wspaniałe doświadczenie: niektórzy grali w Juventusie, inni w Manchesterze United. Różnica oczywiście jest, ale chyba nie ma przepaści. O Panu mówiło się, że jest Pan jednym z najlepiej wyszkolonych technicznie zawodników w T-Mobile Ekstraklasie. We Włoszech też się Pan wyróżnia? Nie chcę już wspominać tego, co było w Polsce. Tam sobie na coś zapracowałem, ale teraz jest nowy klub, nowe miasto, nowy kraj i tu muszę zasuwać na nowe uznanie. Jak zadebiutuję w Serie A, zagram kilka dobrych spotkań, wtedy będę mógł się ocenić. Teraz na to stanowczo za wcześnie. Viola to klub marzeń? Na pewno to najlepsza opcja na dziś. Dobry trener, Montella, nieźli zawodnicy, którzy grają ofensywną piłkę. Jeżeli chodzi o mnie – pasuję tutaj. Fiorentina nie była jedynym chętnym, który chciał mieć u siebie Rafała Wolskiego... Latem był poważny temat Udinese, zgłosiła się Genoa. Była poważna oferta z Borussii Dortmund, o czym pisała prasa. Niemcy dawali aż cztery miliony euro, Legia powiedziała, że chce sześć, no i nic z tego nie wyszło. Może to i dobrze. Dlaczego? Nie kusiło, żeby przenieść się do Dortmundu? W zespole trzech Polaków, mistrzowska drużyna. Ale ja nie wybierałem fajnego miasta, czy fajnego klubu, tylko szukałem miejsca, gdzie będę mógł się rozwijać jako piłkarz. W Dortmundzie miałbym bardzo małe szanse na grę. Rywalizacja jest tam przecież ogromna. A we Fiorentinie jest trener Montella, który lubi stawiać na młodych zawodników. Poza tym kibice są tu bardzo sympatyczni: jak wyjeżdżałem z bazy treningowej, podchodzili, brali autografy, robili sobie zdjęcia. A Legia? Mógł być Pan mistrzem Polski. Feta na Starówce, wspaniałe wspomnienia – w mieście byłby Pan królem. Szkoda, ale czasami trzeba podjąć męską decyzję. Ja taką podjąłem. Chciałem zostać w Legii, zdobyć te mistrzostwo, które jest na wyciągnięcie ręki, ale cóż… Kluby się dogadały, nie było sensu tego przeciągać. Jeżeli jednak Legia wygra mistrza, na pewno przylecę na fetę. Będę bawił się z chłopakami. Viola zajmuje dziś szóste miejsce w Serie A. Mistrzostwo wam nie grozi, ale puchary – jak najbardziej. Tak, chcemy awansować przynajmniej do Ligi Europejskiej. To jest nasz cel. Fiorentina to klub ze wspaniałą historią, grał tu przecież chociażby Gabriel Batistuta. Dwa razy byli mistrzami Włoch, zdobyli kilka pucharów. Są tradycje, a działacze chcą odbudować dawną siłę Violi i mam nadzieję, że będę częścią tej odbudowy. Kiedy więc Wolski wskoczy do składu? Na pewno nikt nie ściągnął mnie tu, żebym siedział na ławce. Szansę więc dostanę na pewno. Prędzej czy później. W lidze włoskiej pojawiło się kilku młodych, polskich zawodników. Oprócz Pana w Milanie jest Bartosz Salamon, w Udinese trenują Wojciech Pawłowski i Piotr Zieliński. Włosi zaczynają ufać polskim piłkarzom, zaczynają widzieć w naszej piłce potencjał. Zresztą, nie tylko Włosi stali się bardziej otwarci na nas, ale także Niemcy. Milik poszedł do Leverkusen, Wszołek mógł zagrać w Hannoverze. A w Legii jest najlepsza akademia piłkarska i to widać, bo dużo młodych zawodników gra i wielu z nich ma oferty zagraniczne. Dla naszej reprezentacji narodowej to świetne wiadomości. Już niedługo we Włoszech mogą zagrać Pana koledzy z Legii: Kuba Kosecki, który miał ofertę ze Sieny i Michał Żyro, którym, według menadżera Cezarego Kucharskiego, interesowała się Catania. Na pewno byłoby miło, gdyby oni byli gdzieś blisko. Zawsze byłoby raźniej. Czytaj też: Salamon w Milanie, Wolski we Fiorentinie. Czy Włosi oszaleli na punkcie polskich piłkarzy po sukcesach Lewandowskiego? Italia, oprócz futbolu, to także makarony. Ma Pan swoją ulubioną potrawę? Makaron z kurczakiem w sosie z brokułami. Makarony ogólnie mi pasują. Język? Po angielsku mam trochę problemów z mówieniem, ale rozumiem prawie wszystko. Za to bardzo mocno biorę się za naukę włoskiego. Zaczynam już w poniedziałek. W piątek miałem pierwszą konferencję prasową, ale była na niej tłumaczka, Polka. Dała mi swój numer i pewnie będę do niej dzwonił. Na konferencji wypadł Pan lepiej niż naczelny lingwista wśród polskich piłkarzy, czyli Wojciech Pawłowski? No, myślę, że zdecydowanie lepiej (śmiech). Mocno chcę się nauczyć włoskiego, tylko trochę się zdziwiłem, bo klub zaproponował mi tłumaczkę, która mówi po włosku… Wie Pan, to raczej normalne… Ale ona mówi tylko po włosku! Nie po polsku, nie po angielsku, tylko po włosku (śmiech). Lepiej byłoby chyba zatrudnić tę Polkę. Samotność nie będzie doskwierała? Pana dziewczyna zostaje przecież w Polsce. Paulina zdecydowała się zostać w kraju i skończyć swoje studia. Przed nią jeszcze trzy semestry. Bardzo dobra decyzja, bo edukacja to ważna rzecz. Dostałem jednak od niej obietnicę, że będzie mnie często odwiedzać. Od czasu do czasu wpadnie też tata, ale jest dyrektorem szkoły, więc nie ma za dużo czasu. Ale jak zacznę grać, załatwię mu bilety i przyleci do Włoch. Dopiero jak Pan zacznie grać. Tak jest. Wstydu przed ojcem być nie może. Mam tylko nadzieję, że okazja, aby tata przyjechał, przyjdzie jak najszybciej.,Sebastian StaszewskiPół roku temu Borussia Dortmund oferowała za niego 4 miliony euro, ale Legia chciała sześć. Ostatecznie wylądował we włoskiej Fiorentinie – zamiast meczów z Bayernem Monachium czeka go rywalizacja z Milanem, Interem i Juve. W rozmowie z naTemat.pl Rafał Wolski opowiada o tym, jak w szatni "został" Borucem, treningach z Lucą Tonim, mistrzowskiej fecie z Legią i tęsknocie za domem. Z Florencji jest bliżej do reprezentacji Polski, niż z Warszawy? Rafał Wolski: Jeżeli będzie zdrowie, to nie powinno być tak daleko. Przez problemy ze stopą nie mogłem pokazać tego, co potrafię i tego, co chciałem pokazać. Od kwietnia 2012 cały czas doskwierał mi jakiś ból, coś mi przeszkadzało. Zamiast trenować – odpoczywałem. A więc jak będzie zdrowie, powalczę o pierwszy skład Fiorentiny. A później o kadrę. Uda się zdążyć do marca i meczu z Ukrainą? Oby. Gra w kadrze to moja największa motywacja. Po to trenuję, żeby być powoływanym do reprezentacji. Przeniósł się Pan właśnie do świata, w którym na jednej murawie trenuje Pan z Lucą Tonim i Stevanem Joveticiem, których do niedawna mógł Pan oglądać co najwyżej w telewizji. Słuchaj: wchodzę do szatni, pokazują mi moje miejsce, siadam a inni zawodnicy mówią: „ej, Polacco, ej Boruc”. Zostałem Borucem. Gwiazdy z innej planety. Właściwie to… nie. Moim zdaniem Danijel Ljuboja, czy Michał Żewłakow, kilka lat temu, daliby sobie radę w takim klubie jak Fiorentina. To prawda, że piłkarze tu mają wspaniałe doświadczenie: niektórzy grali w Juventusie, inni w Manchesterze United. Różnica oczywiście jest, ale chyba nie ma przepaści. O Panu mówiło się, że jest Pan jednym z najlepiej wyszkolonych technicznie zawodników w T-Mobile Ekstraklasie. We Włoszech też się Pan wyróżnia? Nie chcę już wspominać tego, co było w Polsce. Tam sobie na coś zapracowałem, ale teraz jest nowy klub, nowe miasto, nowy kraj i tu muszę zasuwać na nowe uznanie. Jak zadebiutuję w Serie A, zagram kilka dobrych spotkań, wtedy będę mógł się ocenić. Teraz na to stanowczo za wcześnie. Viola to klub marzeń? Na pewno to najlepsza opcja na dziś. Dobry trener, Montella, nieźli zawodnicy, którzy grają ofensywną piłkę. Jeżeli chodzi o mnie – pasuję tutaj. Fiorentina nie była jedynym chętnym, który chciał mieć u siebie Rafała Wolskiego... Latem był poważny temat Udinese, zgłosiła się Genoa. Była poważna oferta z Borussii Dortmund, o czym pisała prasa. Niemcy dawali aż cztery miliony euro, Legia powiedziała, że chce sześć, no i nic z tego nie wyszło. Może to i dobrze. Dlaczego? Nie kusiło, żeby przenieść się do Dortmundu? W zespole trzech Polaków, mistrzowska drużyna. Ale ja nie wybierałem fajnego miasta, czy fajnego klubu, tylko szukałem miejsca, gdzie będę mógł się rozwijać jako piłkarz. W Dortmundzie miałbym bardzo małe szanse na grę. Rywalizacja jest tam przecież ogromna. A we Fiorentinie jest trener Montella, który lubi stawiać na młodych zawodników. Poza tym kibice są tu bardzo sympatyczni: jak wyjeżdżałem z bazy treningowej, podchodzili, brali autografy, robili sobie zdjęcia. A Legia? Mógł być Pan mistrzem Polski. Feta na Starówce, wspaniałe wspomnienia – w mieście byłby Pan królem. Szkoda, ale czasami trzeba podjąć męską decyzję. Ja taką podjąłem. Chciałem zostać w Legii, zdobyć te mistrzostwo, które jest na wyciągnięcie ręki, ale cóż… Kluby się dogadały, nie było sensu tego przeciągać. Jeżeli jednak Legia wygra mistrza, na pewno przylecę na fetę. Będę bawił się z chłopakami. Viola zajmuje dziś szóste miejsce w Serie A. Mistrzostwo wam nie grozi, ale puchary – jak najbardziej. Tak, chcemy awansować przynajmniej do Ligi Europejskiej. To jest nasz cel. Fiorentina to klub ze wspaniałą historią, grał tu przecież chociażby Gabriel Batistuta. Dwa razy byli mistrzami Włoch, zdobyli kilka pucharów. Są tradycje, a działacze chcą odbudować dawną siłę Violi i mam nadzieję, że będę częścią tej odbudowy. Kiedy więc Wolski wskoczy do składu? Na pewno nikt nie ściągnął mnie tu, żebym siedział na ławce. Szansę więc dostanę na pewno. Prędzej czy później. W lidze włoskiej pojawiło się kilku młodych, polskich zawodników. Oprócz Pana w Milanie jest Bartosz Salamon, w Udinese trenują Wojciech Pawłowski i Piotr Zieliński. Włosi zaczynają ufać polskim piłkarzom, zaczynają widzieć w naszej piłce potencjał. Zresztą, nie tylko Włosi stali się bardziej otwarci na nas, ale także Niemcy. Milik poszedł do Leverkusen, Wszołek mógł zagrać w Hannoverze. A w Legii jest najlepsza akademia piłkarska i to widać, bo dużo młodych zawodników gra i wielu z nich ma oferty zagraniczne. Dla naszej reprezentacji narodowej to świetne wiadomości. Już niedługo we Włoszech mogą zagrać Pana koledzy z Legii: Kuba Kosecki, który miał ofertę ze Sieny i Michał Żyro, którym, według menadżera Cezarego Kucharskiego, interesowała się Catania. Na pewno byłoby miło, gdyby oni byli gdzieś blisko. Zawsze byłoby raźniej. Czytaj też: Salamon w Milanie, Wolski we Fiorentinie. Czy Włosi oszaleli na punkcie polskich piłkarzy po sukcesach Lewandowskiego? Italia, oprócz futbolu, to także makarony. Ma Pan swoją ulubioną potrawę? Makaron z kurczakiem w sosie z brokułami. Makarony ogólnie mi pasują. Język? Po angielsku mam trochę problemów z mówieniem, ale rozumiem prawie wszystko. Za to bardzo mocno biorę się za naukę włoskiego. Zaczynam już w poniedziałek. W piątek miałem pierwszą konferencję prasową, ale była na niej tłumaczka, Polka. Dała mi swój numer i pewnie będę do niej dzwonił. Na konferencji wypadł Pan lepiej niż naczelny lingwista wśród polskich piłkarzy, czyli Wojciech Pawłowski? No, myślę, że zdecydowanie lepiej (śmiech). Mocno chcę się nauczyć włoskiego, tylko trochę się zdziwiłem, bo klub zaproponował mi tłumaczkę, która mówi po włosku… Wie Pan, to raczej normalne… Ale ona mówi tylko po włosku! Nie po polsku, nie po angielsku, tylko po włosku (śmiech). Lepiej byłoby chyba zatrudnić tę Polkę. Samotność nie będzie doskwierała? Pana dziewczyna zostaje przecież w Polsce. Paulina zdecydowała się zostać w kraju i skończyć swoje studia. Przed nią jeszcze trzy semestry. Bardzo dobra decyzja, bo edukacja to ważna rzecz. Dostałem jednak od niej obietnicę, że będzie mnie często odwiedzać. Od czasu do czasu wpadnie też tata, ale jest dyrektorem szkoły, więc nie ma za dużo czasu. Ale jak zacznę grać, załatwię mu bilety i przyleci do Włoch. Dopiero jak Pan zacznie grać. Tak jest. Wstydu przed ojcem być nie może. Mam tylko nadzieję, że okazja, aby tata przyjechał, przyjdzie jak najszybciej.,Sebastian Staszewski