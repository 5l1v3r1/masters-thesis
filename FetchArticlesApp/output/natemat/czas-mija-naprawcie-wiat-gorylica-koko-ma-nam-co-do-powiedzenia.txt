Koko - gorylica, która porozumiewa się językiem migowym, zareagowała na zakończoną konferencję klimatyczną COP21 w Paryżu. Prostymi zdaniami zwróciła się do polityków, ale i do nas wszystkich. Chce żebyśmy zajęli się planetą, którą kocha, póki jeszcze możemy. – Jestem gorylicą, jestem kwiatami – tak swój "wywód" zaczyna Koko. Zwierzę zyskało rozgłos, mówiąc w języku migowym. Do tego sprawia wrażenie niezwykle empatycznego, trudno bowiem patrzeć na Koko i się nie uśmiechać. I teraz również wywołuje ona pozytywne reakcje, choć to za mało powiedziane. Jako część świata natury niezwykle porusza, prosząc o pomoc. Gorylica zdaje się głęboko ubolewać nad niszczoną planetą. – Koko kocha ludzi, Koko kocha Ziemię – "tłumaczy". – Ale ludzie są głupi. Głupi! Zwierzę apeluje o to, byśmy naprawili to, co zepsuliśmy. – Czas ucieka – pokazuje. – Natura was widzi – dodaje. I trudno przejść obok takiego apelu obojętnie. Filmik z udziałem Koko obejrzało już ponad 8 mln osób. Część z nich skomentowała przesłanie. – Jeśli gorylica mówi, że jesteśmy głupi, może to moment by jej posłuchać – ktoś napisał.,Karolina Błaszkiewicz