Z ich pracy w zasadzie nic nie wynika. To "studiowanie dla studiowania", które nie przyniesie nikomu pożytku, co najwyżej samemu studiującemu. "Kierunki nieprzydatne" jak można by je nazwać, to dla części społeczeństwa wyrzucanie pieniędzy. Grając na skrzypcach nie wybuduje się przecież mostu, dziennikarzem może zostać właściwie każdy umiejący pisać i czytać, a od samego "filozofowania" z pewnością nie opracuje się nowej metody leczenia raka. Za swoje studia w zamieszczonym na YouTube filmie postanowiła przeprosić studentka Akademii Sztuk Pięknych Iwona Ogrodzka. Przeprosiny skierowane są m.in. do podatników, których pieniądze zostały zmarnowane na bezużyteczną edukację studentki. Ogrodzka przyznała, że „ze sztuki nie będzie żadnych wymiernych korzyści”, a poświęcanie kilku lat życia i pieniędzy podatników na studiowanie malarstwa jest „po prostu głupie”. Filmik to oczywiście prowokacja, która miała wywołać dyskusję o poziomie edukacji w Polsce i o roli artysty. Tak naprawdę można zapytać o znacznie więcej kierunków studiów, których sens jest podważany przez znaczną część społeczeństwa. Producenci PKB W internecie bez problemu można znaleźć listę kierunków, które są postrzegane jako strata czasu: Psychologia, socjologia, bibliotekoznawstwo, wszelkie filologie, dziennikarstwo, muzykologia, europeistyka, kulturoznawstwo, filozofia czy stosunki międzynarodowe. Nie trudno spotkać się z opinią, że tego typu kierunki nie posuwają świata do przodu, bo robią to wyłącznie absolwenci politechnik. Łukasz Piechowiak, główny ekonomista Bankier.pl przekonuje nas, że nie ma niepotrzebnych kierunków studiów. Jego zdaniem, wszystko zawsze zależy od człowieka - jego pasji do uczenia się, zdobywania doświadczenia i pomyśle na przyszłość. – Znam osobiście kilkunastu politologów, którzy kończyli tzw. "fabryki bezrobotnych". Każdy z nich pracuje i to za niezłe pieniądze. Gdy ja szedłem na studia, to ekonomia była jednym z popularniejszych kierunków. Też szczęśliwie mam pracę. Oczywiście powodzenie w życiu zawodowym zależy w dużej mierze od szczęścia i okoliczności – mówi bloger naTemat. – To chyba raczej społeczeństwo powinno przeprosić, za to że oferuje wykształcenie, które później nie jest w żaden sposób doceniane – mówi prof. Paweł Łuków z Instytutu Filozofii Uniwersytetu Warszawskiego. Zdaniem filozofia, mamy do czynienia z pewnym błędem w założeniu. Przeświadczenie, że wykształcenie ma służyć do tego, aby ludzie robili koniecznie coś pożytecznego, z czego wynikałyby jakieś materialne korzyści, to jego zdaniem niezrozumienie istoty kształcenia. Prof. Łuków odbiera film nagrany przez studentkę ASP jako poważne oskarżenie społeczeństwa. O to, że nie ceni takich rzeczy jak sztuka, wykształcenia dla niego samego. – To również oskarżenie o to, że wszystko w obecnym świecie przekłada się na przydatność, użyteczność. Niemal w każdej dziedzinie mamy dominację systemów motywacyjnych opartych na finansach. To spłaszczanie i sprowadzanie ludzkiego życia do tego, aby być "przydatnym producentem produktu narodowego brutto" – mówi etyk. Łuków zauważa, że porządek powinien wyglądać odwrotnie. To produkt narodowy brutto jest po to, aby nasze życie było udane, a nie odwrotnie. – Człowiek jest bogatszą istotą niż tylko dostawca PKB – mówi. Dyskusja, którą wywołała studentka ASP wpisuje się w pewien sposób w konflikt między humanistami a umysłami ścisłymi. Zdaniem Łukowa, zapędziliśmy się w kulturze w takie miejsce, które tworzy niepotrzebne podziały. Pozbyć się humanistów? Historyk sztuki i europeista Justyna Napiórkowska przypomina, że Sokrates proponował wykluczenie z państwa poetów. – Czy podobny los nie spotyka aktualnie artystów, jako burzycieli pewnego porządku? – pyta blogerka naTemat. Jednak wymagając, by społeczeństwo artystów "potrzebowało", trzeba szukać sposobów na komunikację z nim. Nie zamykając się i hermetycznie odgradzając od świata, lecz szukając sposobów na otwartą debatę, na wciągnięcie publiczności. To przyciągnie także tłumy do galerii. Sposób obrany przez młodą artystkę jest ciekawy i skuteczny. Taki manifest młodej studentki staje się sam w sobie dziełem sztuki. Stawia pytania, budzi wątpliwości. Ekonomista Łukasz Piechowiak zauważa, że człowiek po Harvardzie może mieć problem ze znalezieniem zatrudnienia, a w tym samym czasie dwustu studentów psychologii ze "zwykłej" uczelni znajdzie świetnie płatną pracę w dużej korporacji. – Artyści zawsze narzekali na pieniądze, wysokość stypendiów i chyba nie było dekady, by nie krzyczeli głośno, że głodują, a sztuka umiera. Myślę, że to jest wpisane w ten zawód, styl życia. Głodować mogą, przepraszać nie mają za co. Tylko nie pozwólmy im umrzeć, bo bez nich... nie ma po co zajmować się ekonomią i gospodarką – mówi Łukasz Piechowiak. Dyskusja o wyższości umysłów ścisłych nad humanistami to tak naprawdę dyskusja o sensie życia człowieka. – Jeśli człowiek żyje po to, aby budować mosty, to można zadać pytanie, jaka jest wartość budowania tych mostów. Dla kogo? Dla nich samych, czy dla ludzi? Bo jak dla ludzi, to jednak chodzi o coś więcej niż wyłącznie o most – zauważa Paweł Łuków.,Krzysztof MajakZ ich pracy w zasadzie nic nie wynika. To "studiowanie dla studiowania", które nie przyniesie nikomu pożytku, co najwyżej samemu studiującemu. "Kierunki nieprzydatne" jak można by je nazwać, to dla części społeczeństwa wyrzucanie pieniędzy. Grając na skrzypcach nie wybuduje się przecież mostu, dziennikarzem może zostać właściwie każdy umiejący pisać i czytać, a od samego "filozofowania" z pewnością nie opracuje się nowej metody leczenia raka. Za swoje studia w zamieszczonym na YouTube filmie postanowiła przeprosić studentka Akademii Sztuk Pięknych Iwona Ogrodzka. Przeprosiny skierowane są m.in. do podatników, których pieniądze zostały zmarnowane na bezużyteczną edukację studentki. Ogrodzka przyznała, że „ze sztuki nie będzie żadnych wymiernych korzyści”, a poświęcanie kilku lat życia i pieniędzy podatników na studiowanie malarstwa jest „po prostu głupie”. Filmik to oczywiście prowokacja, która miała wywołać dyskusję o poziomie edukacji w Polsce i o roli artysty. Tak naprawdę można zapytać o znacznie więcej kierunków studiów, których sens jest podważany przez znaczną część społeczeństwa. Producenci PKB W internecie bez problemu można znaleźć listę kierunków, które są postrzegane jako strata czasu: Psychologia, socjologia, bibliotekoznawstwo, wszelkie filologie, dziennikarstwo, muzykologia, europeistyka, kulturoznawstwo, filozofia czy stosunki międzynarodowe. Nie trudno spotkać się z opinią, że tego typu kierunki nie posuwają świata do przodu, bo robią to wyłącznie absolwenci politechnik. Łukasz Piechowiak, główny ekonomista Bankier.pl przekonuje nas, że nie ma niepotrzebnych kierunków studiów. Jego zdaniem, wszystko zawsze zależy od człowieka - jego pasji do uczenia się, zdobywania doświadczenia i pomyśle na przyszłość. – Znam osobiście kilkunastu politologów, którzy kończyli tzw. "fabryki bezrobotnych". Każdy z nich pracuje i to za niezłe pieniądze. Gdy ja szedłem na studia, to ekonomia była jednym z popularniejszych kierunków. Też szczęśliwie mam pracę. Oczywiście powodzenie w życiu zawodowym zależy w dużej mierze od szczęścia i okoliczności – mówi bloger naTemat. – To chyba raczej społeczeństwo powinno przeprosić, za to że oferuje wykształcenie, które później nie jest w żaden sposób doceniane – mówi prof. Paweł Łuków z Instytutu Filozofii Uniwersytetu Warszawskiego. Zdaniem filozofia, mamy do czynienia z pewnym błędem w założeniu. Przeświadczenie, że wykształcenie ma służyć do tego, aby ludzie robili koniecznie coś pożytecznego, z czego wynikałyby jakieś materialne korzyści, to jego zdaniem niezrozumienie istoty kształcenia. Prof. Łuków odbiera film nagrany przez studentkę ASP jako poważne oskarżenie społeczeństwa. O to, że nie ceni takich rzeczy jak sztuka, wykształcenia dla niego samego. – To również oskarżenie o to, że wszystko w obecnym świecie przekłada się na przydatność, użyteczność. Niemal w każdej dziedzinie mamy dominację systemów motywacyjnych opartych na finansach. To spłaszczanie i sprowadzanie ludzkiego życia do tego, aby być "przydatnym producentem produktu narodowego brutto" – mówi etyk. Łuków zauważa, że porządek powinien wyglądać odwrotnie. To produkt narodowy brutto jest po to, aby nasze życie było udane, a nie odwrotnie. – Człowiek jest bogatszą istotą niż tylko dostawca PKB – mówi. Dyskusja, którą wywołała studentka ASP wpisuje się w pewien sposób w konflikt między humanistami a umysłami ścisłymi. Zdaniem Łukowa, zapędziliśmy się w kulturze w takie miejsce, które tworzy niepotrzebne podziały. Pozbyć się humanistów? Historyk sztuki i europeista Justyna Napiórkowska przypomina, że Sokrates proponował wykluczenie z państwa poetów. – Czy podobny los nie spotyka aktualnie artystów, jako burzycieli pewnego porządku? – pyta blogerka naTemat. Jednak wymagając, by społeczeństwo artystów "potrzebowało", trzeba szukać sposobów na komunikację z nim. Nie zamykając się i hermetycznie odgradzając od świata, lecz szukając sposobów na otwartą debatę, na wciągnięcie publiczności. To przyciągnie także tłumy do galerii. Sposób obrany przez młodą artystkę jest ciekawy i skuteczny. Taki manifest młodej studentki staje się sam w sobie dziełem sztuki. Stawia pytania, budzi wątpliwości. Ekonomista Łukasz Piechowiak zauważa, że człowiek po Harvardzie może mieć problem ze znalezieniem zatrudnienia, a w tym samym czasie dwustu studentów psychologii ze "zwykłej" uczelni znajdzie świetnie płatną pracę w dużej korporacji. – Artyści zawsze narzekali na pieniądze, wysokość stypendiów i chyba nie było dekady, by nie krzyczeli głośno, że głodują, a sztuka umiera. Myślę, że to jest wpisane w ten zawód, styl życia. Głodować mogą, przepraszać nie mają za co. Tylko nie pozwólmy im umrzeć, bo bez nich... nie ma po co zajmować się ekonomią i gospodarką – mówi Łukasz Piechowiak. Dyskusja o wyższości umysłów ścisłych nad humanistami to tak naprawdę dyskusja o sensie życia człowieka. – Jeśli człowiek żyje po to, aby budować mosty, to można zadać pytanie, jaka jest wartość budowania tych mostów. Dla kogo? Dla nich samych, czy dla ludzi? Bo jak dla ludzi, to jednak chodzi o coś więcej niż wyłącznie o most – zauważa Paweł Łuków.,Krzysztof Majak