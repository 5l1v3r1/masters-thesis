Mam przyjemność poinformować, że zostałem członkiem Panelu Nominacyjnego European Poker Awards. Dla mnie to docenienie mojej dotychczasowej pracy. EPA w tym roku zostaną przyznane po raz 14. Od czasu swojego powstania uchodzą za prestiżowe nagrody. I z pewnością powodują, że z roku na rok poker nie jest już postrzegany jako hazard (słyszeliście o nagrodach dla najlepszych graczy w ruletkę? Ja, nie), ale jako gra umiejętności, a za pewien czas może i jako sport. Członkami Panelu Nominacyjnego jest ok. 100 najważniejszych osób z branży pokerowej w Europie. Spośród naszych nominacji, jury składające się z 9 osób, rano 25. marca (w dniu ogłoszenia wyników na uroczystej gali) wyłoni zwycięzców każdej kategorii. Zadaniem nas, jako członków panelu jest wskazanie kandydatów. W tym roku, nagrody zostaną przyznane w kategoriach: -Breakout Player Of the Year -Najlepszy Gracz Turniejowy -Turniej Roku z wpisowym do $2,000 -Turniej Roku z wpisowym powyżej $2,000 -Najważniejsza Osoba Branży Pokerowej -Człowiek Mediów Pokerowych -Charytatywna Inicjatywa Roku -Poker Media Content Of the Year -Innowacja Pokerowa Roku -Pokerzysta Roku (na podstawie rankingu Global Poker Index) -Pokerzystka Roku -Zwycięzca klasyfikacji Challenger Cup (na podstawie rankingu Global Poker Index) -Ambasador Pokera -Nagroda za całokształt i osiągnięcia W pierwszych dziewięciu kategoriach, członkowie panelu wskażą swoich dwóch faworytów. Cztery nazwiska, które uzyskają najwięcej głosów od członków panelu utworzą krótką listę nominowanych. Lista zostanie ogłoszona w marcu. Spośród tych 4 kandydatów w każdej kategorii, 9-osobowe jury wybierze zwycięzców. Nominacje można nadsyłać do 20. lutego. Zamierzam więc wykorzystać ten czas, żeby zastanowić się nad swoimi kandydatami, choć kilku już mam. Do tytułu Breakout Player Of the Year z pewnością nominuję Dominika Pańkę. Polak wygrał w 2014 roku prestiżowy turniej PokerStars Caribbean Adventure (otrzymał $1,423,096) oraz turnieju typu High Roller podczas EPT Deauville 2014 (€272,000). Nie mam wiedzy na temat tego, czy jeszcze ktoś inny z Polski został członkiem Panelu Nominacyjnego European Poker Awards. Jeśli tak (i czyta mój wpis), to daj znać. Z chęcią podyskutuję. Jeśli nie ma, to tym bardziej cieszę się z tego wyróżnienia. Więcej informacji o EPA znajdziecie tutaj. Wyniki zostaną ogłoszone podczas uroczystej gali 25. marca w hotelu Portomaso Marina Hilton na Malcie. W tym samym czasie, na Malcie zostanie rozegrany największy w historii festiwal European Poker Tour (składający się z 67 turniejów), w którym zagra wielu Polaków. Zapraszam na mój nowy profil na Facebooku, gdzie będę dzielić się z Wami ciekawostkami nt. pokera. Znajdziesz mnie na Twitterze. A tak wyglądała gala EPA w 2014 roku. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka