Wbrew pozorom kłopoty z zaspokojeniem swoich potrzeb seksualnych mają nie tylko kobiety, ale także młodzi mężczyźni. Żalą się nie tylko na odmawianie współżycia przez partnerki, ale narzekają też, że kobiety zapominają dziś, iż facet też ma prawo do orgazmu. – Żyjemy w czasach, gdy kobiety bardzo dużo zainwestowały w odkrycie swojej seksualności. Tymczasem seksualność męska poddawana jest dziś bardzo silnej stereotypizacji – uważa psycholog Jacek Masłowski. – Mam wybór między onanizmem albo prostytutką – mówi mi w niezwykle szczerej rozmowie Marcin. 28-latek z Poznania przez lata nie narzekał na brak zainteresowania ze strony kobiet i miewał liczne romanse, które zwykle kończyły się w łóżku. Świetnie układało mu się na początku także z aktualną partnerką. Później coś jednak się zmieniło. – Nigdy nie łączyło mnie z kobietą tak silne uczucie, ale jednocześnie nigdy nie byłem tak niezaspokojony – stwierdza. Stały związek, czyli seks pod jej dyktando? Na początku jej odmowy były nawet fajne, bo nakręcały atmosferę. – Rodził się taki naprawdę fajny głód. Teraz czuję się jednak coraz bardziej zagubiony. Kocham ją, ale mam przecież swoje potrzeby, których ona nie ma ochoty pomóc mi zaspokoić – dodaje. Marcin podkreśla też, że wśród swoich znajomych nie jest jedynym facetem, który po cichu, zwykle po kilku głębszych, przyznaje, że ma w związku takie problemy. Zdaniem naszego rozmówcy na pewno nie wynika z żadnych blokad psychicznych – Problemy z seksem mają ci znajomi, którzy żyją z ambitnymi, bardzo zaradnymi, samodzielnymi kobietami – ocenia. I podkreśla, że winowajców swoich problemów upatruje w specjalistach z kolorowych pism. To one od dekad lansują przekonanie, że po wiekach patriarchalnego przymusu zaspokajania małżeńskiego obowiązku, w sprawach seksu rządzić mają teraz tylko kobiety. – Wszyscy mówią o kobiecych potrzebach i emocjach. Uczucia i potrzeby facetów nikogo nie obchodzą, a ci, co o nich otwarcie mówią, uchodzą za chamów, którym tylko jedno w głowie – mówi rozgoryczony Marcin. Kobieta ma prawo do orgazmu, mężczyzna tylko do wytrysku... O tym, że czas głośno mówić, iż męskie problemy łóżkowe to nie tylko wstydliwa impotencja, ale i brak porozumienia z ukochaną partnerką, uważa również Daniel z Gdańska. 25-latek zwraca jednak uwagę na zupełnie inny aspekt, o którym właściwie nikt nie chce dziś otwarcie mówić. – Na każdym kroku słyszymy, że prawdziwy facet, dobry partner w łóżku nie może być samolubem i jego celem jest doprowadzenie kobiety do orgazmu. A co z męskim orgazmem? Mam wrażenie, że większość moich partnerek zupełnie poważnie uważało, iż dla faceta wytrysk to już jakiś niesamowity orgazm. Kto im wreszcie powie, że to nie takie proste? – pyta młody mężczyzna. Tę odwagę ma szef Fundacji Masculinum i doświadczony psychoterapeuta Jacek Masłowski. W rozmowie z naTemat podkreśla, że nasi rozmówcy nie należą do wyjątków. Po setkach lat, gdy uważano, że kobieta ma po prostu obowiązek zaspokajać mężczyznę, teraz panowie zaczynają płacić za grzechy ojców i dziadków. Mają często wybór między stylem życia polegającym na licznych przypadkowych kontaktach, albo życiem seksualnym ułożonym pod dyktando stałej partnerki. – Kobiety bardzo dużo zainwestowały w odkrycie swojej kobiecości i seksualności. Tymczasem męska seksualność w dalszym ciągu pozostaje pod wpływem bardzo silnej stereotypizacji. Choćby w przypadku bardzo powszechnego przekonania, że wytrysk i orgazm dla mężczyzny to jedno i to samo. Mężczyzna rzeczywiście często odczuwa orgazm w czasie ejakulacji jednak nie jest to regułą – tłumaczy Masłowski. Związek, czyli akceptacja seksualności Psycholog dodaje, że coraz więcej mężczyzn zmaga się dziś z silnym stresem i rodzajem depresji, która pojawia się tuż po wytrysku. Właśnie podczas takiego stosunku, który dla mężczyzny był zupełnie nieudany. Zdaniem Jacka Masłowskiego, męska seksualność w przekazie społecznym często prezentowana jest jako coś obrzydliwego, tylko fizjologicznego. W przeciwieństwie do seksualności kobiecej, w której widzi się tylko piękno. O męskiej naturze seksualnej mówi się najczęściej sięgając po powiedzonko, że "facetom tylko jedno w głowie". – Męska seksualność jest równie piękna i zmysłowa – podkreśla psycholog. Do męskiej seksualności dopisano przymiotniki takie, jak przemoc, gwałt, rozpusta, gdy kobiecą opisuje się jako bliskość czy czułość. I może minąć wiele lat nim w podobny sposób zacznie postrzegać się także męskie potrzeby seksualne. Dlatego Jacek Masłowski wszystkim mężczyznom, którzy mają dziś problemy z odmową współżycia ze strony partnerki lub tym, iż nie dostrzega ona ich potrzeb w czasie seksu, radzi pamiętać, że większość pań nie ma problemów z zaspokajaniem swojego partnera, gdy czują się spełnione uczuciowo. Psychoterapeuta, który często pomaga parom z tego typu problemami podkreśla jednak, że w tym przypadku nie można przekraczać pewnych granic i sprawiać, że wszystko kręci się tylko wokół jednej osoby. – Przez lata zrobiono już wiele, by mężczyźni zrozumieli, iż dla kobiet ważniejsze od fizyczności bywają uczucia, które ściśle wiążą się z ich doznaniami seksualnymi. Teraz czas przypomnieć paniom, że związek z mężczyzną to jednocześnie akceptacja jego seksualności, która również bywa skomplikowana – podsumowuje specjalista.,Jakub NochWbrew pozorom kłopoty z zaspokojeniem swoich potrzeb seksualnych mają nie tylko kobiety, ale także młodzi mężczyźni. Żalą się nie tylko na odmawianie współżycia przez partnerki, ale narzekają też, że kobiety zapominają dziś, iż facet też ma prawo do orgazmu. – Żyjemy w czasach, gdy kobiety bardzo dużo zainwestowały w odkrycie swojej seksualności. Tymczasem seksualność męska poddawana jest dziś bardzo silnej stereotypizacji – uważa psycholog Jacek Masłowski. – Mam wybór między onanizmem albo prostytutką – mówi mi w niezwykle szczerej rozmowie Marcin. 28-latek z Poznania przez lata nie narzekał na brak zainteresowania ze strony kobiet i miewał liczne romanse, które zwykle kończyły się w łóżku. Świetnie układało mu się na początku także z aktualną partnerką. Później coś jednak się zmieniło. – Nigdy nie łączyło mnie z kobietą tak silne uczucie, ale jednocześnie nigdy nie byłem tak niezaspokojony – stwierdza. Stały związek, czyli seks pod jej dyktando? Na początku jej odmowy były nawet fajne, bo nakręcały atmosferę. – Rodził się taki naprawdę fajny głód. Teraz czuję się jednak coraz bardziej zagubiony. Kocham ją, ale mam przecież swoje potrzeby, których ona nie ma ochoty pomóc mi zaspokoić – dodaje. Marcin podkreśla też, że wśród swoich znajomych nie jest jedynym facetem, który po cichu, zwykle po kilku głębszych, przyznaje, że ma w związku takie problemy. Zdaniem naszego rozmówcy na pewno nie wynika z żadnych blokad psychicznych – Problemy z seksem mają ci znajomi, którzy żyją z ambitnymi, bardzo zaradnymi, samodzielnymi kobietami – ocenia. I podkreśla, że winowajców swoich problemów upatruje w specjalistach z kolorowych pism. To one od dekad lansują przekonanie, że po wiekach patriarchalnego przymusu zaspokajania małżeńskiego obowiązku, w sprawach seksu rządzić mają teraz tylko kobiety. – Wszyscy mówią o kobiecych potrzebach i emocjach. Uczucia i potrzeby facetów nikogo nie obchodzą, a ci, co o nich otwarcie mówią, uchodzą za chamów, którym tylko jedno w głowie – mówi rozgoryczony Marcin. Kobieta ma prawo do orgazmu, mężczyzna tylko do wytrysku... O tym, że czas głośno mówić, iż męskie problemy łóżkowe to nie tylko wstydliwa impotencja, ale i brak porozumienia z ukochaną partnerką, uważa również Daniel z Gdańska. 25-latek zwraca jednak uwagę na zupełnie inny aspekt, o którym właściwie nikt nie chce dziś otwarcie mówić. – Na każdym kroku słyszymy, że prawdziwy facet, dobry partner w łóżku nie może być samolubem i jego celem jest doprowadzenie kobiety do orgazmu. A co z męskim orgazmem? Mam wrażenie, że większość moich partnerek zupełnie poważnie uważało, iż dla faceta wytrysk to już jakiś niesamowity orgazm. Kto im wreszcie powie, że to nie takie proste? – pyta młody mężczyzna. Tę odwagę ma szef Fundacji Masculinum i doświadczony psychoterapeuta Jacek Masłowski. W rozmowie z naTemat podkreśla, że nasi rozmówcy nie należą do wyjątków. Po setkach lat, gdy uważano, że kobieta ma po prostu obowiązek zaspokajać mężczyznę, teraz panowie zaczynają płacić za grzechy ojców i dziadków. Mają często wybór między stylem życia polegającym na licznych przypadkowych kontaktach, albo życiem seksualnym ułożonym pod dyktando stałej partnerki. – Kobiety bardzo dużo zainwestowały w odkrycie swojej kobiecości i seksualności. Tymczasem męska seksualność w dalszym ciągu pozostaje pod wpływem bardzo silnej stereotypizacji. Choćby w przypadku bardzo powszechnego przekonania, że wytrysk i orgazm dla mężczyzny to jedno i to samo. Mężczyzna rzeczywiście często odczuwa orgazm w czasie ejakulacji jednak nie jest to regułą – tłumaczy Masłowski. Związek, czyli akceptacja seksualności Psycholog dodaje, że coraz więcej mężczyzn zmaga się dziś z silnym stresem i rodzajem depresji, która pojawia się tuż po wytrysku. Właśnie podczas takiego stosunku, który dla mężczyzny był zupełnie nieudany. Zdaniem Jacka Masłowskiego, męska seksualność w przekazie społecznym często prezentowana jest jako coś obrzydliwego, tylko fizjologicznego. W przeciwieństwie do seksualności kobiecej, w której widzi się tylko piękno. O męskiej naturze seksualnej mówi się najczęściej sięgając po powiedzonko, że "facetom tylko jedno w głowie". – Męska seksualność jest równie piękna i zmysłowa – podkreśla psycholog. Do męskiej seksualności dopisano przymiotniki takie, jak przemoc, gwałt, rozpusta, gdy kobiecą opisuje się jako bliskość czy czułość. I może minąć wiele lat nim w podobny sposób zacznie postrzegać się także męskie potrzeby seksualne. Dlatego Jacek Masłowski wszystkim mężczyznom, którzy mają dziś problemy z odmową współżycia ze strony partnerki lub tym, iż nie dostrzega ona ich potrzeb w czasie seksu, radzi pamiętać, że większość pań nie ma problemów z zaspokajaniem swojego partnera, gdy czują się spełnione uczuciowo. Psychoterapeuta, który często pomaga parom z tego typu problemami podkreśla jednak, że w tym przypadku nie można przekraczać pewnych granic i sprawiać, że wszystko kręci się tylko wokół jednej osoby. – Przez lata zrobiono już wiele, by mężczyźni zrozumieli, iż dla kobiet ważniejsze od fizyczności bywają uczucia, które ściśle wiążą się z ich doznaniami seksualnymi. Teraz czas przypomnieć paniom, że związek z mężczyzną to jednocześnie akceptacja jego seksualności, która również bywa skomplikowana – podsumowuje specjalista.,Jakub Noch