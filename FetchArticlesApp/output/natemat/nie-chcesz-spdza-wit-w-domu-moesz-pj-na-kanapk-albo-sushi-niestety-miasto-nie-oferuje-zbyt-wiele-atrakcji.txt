Jesteś ateistą, nie obchodzisz tradycyjnych świąt, nie wyznajesz religii katolickiej albo po prostu nie masz z kim spędzić Wigilii? Niestety w tym dniu miasto cię nie zaskoczy. Ale i tak jest lepiej niż kilka lat temu. Od 24-26 grudnia w Warszawie czynna jest sieć kawiarni Green Cafe Nero. Lokale otwarte są głównie przy Trakcie Królewskim. W centrach handlowych i biurowcach jednak większość punktów będzie zamknięta aż do wtorku. Nie tylko turyści – Postanowiliśmy otworzyć się na święta dopiero od dwóch lat – mówi Agata Milewska, z działu marketingu "Green Cafe Nero" – dostawaliśmy wiele maili od rozżalonych klientów, którzy chcieli spotkać się w święta ze znajomymi, albo po prostu nie obchodzą ich w tradycyjny sposób. Na szczęście w naszych kawiarniach coraz więcej pracuje osób innego niż katolickie wyznania, więc wcześniej deklarowali gotowość pracy. Przychodzą do nas nie tylko turyści, ale także grupki znajomych. Okazuje się, że coraz więcej osób, zamiast tradycyjnego jedzenia, woli spędzić Wigilię np. w restauracji serwującej sushi. Jedna z największych w Warszawie – Izumi Sushi otwarta jest od 24-26 grudnia, aż do ostatniego klienta. Na sushi zamiast karpia – Mamy rezerwacje na ponad 50 proc. miejsc. To dużo, bo nasza restauracja jest naprawdę ogromna. W większości to goście pochodzący z Azji: Chińczycy, Mongołowie, Koreańczycy i oczywiście Japończycy – mówi Alon Thon, szef kuchni i mistrz sushi, pracujący w restauracji Izumi Sushi Biały Kamień – od kilku lat obserwuję także, że coraz więcej Polaków przychodzi ze znajomymi spędzić u nas Wigilię i święta. Często też zamawiają sushi do domu. Pozostała oferta jest bardzo skromna, biorąc pod uwagę ilość warszawskich restauracji. Na popularnym portalu Warsaw Foodie, można znaleźć tylko kilka restauracji otwartych w święta. Są to najczęściej miejsca hotelowe, najczęściej drogie . Oprócz Izumi Sushi, portal wymienia jeszcze Marconi Restaurant ( w hotelu "Bristol"), InAzia ( Sheraton), czy restauracja Fusion (The Westin), a także znaną z dobrej kuchni i wysokich cen restaurację "Różaną". Jeszcze kilka lat temu alternatywną imprezę wigilijną organizowała izraelska restauracja "Tel Avive". W tym roku jednak postanowili nie otwierać lokalu: – Cieszymy się, że przez kilka dni zrobimy sobie wolne – nie kryje zadowolenia menedżer "Tel Avivu"w rozmowie z naTemat.,Oskar Maya