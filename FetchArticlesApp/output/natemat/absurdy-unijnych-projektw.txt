"Masz pomysł na biznes? Nie korzystaj z unijnych dotacji!"- tak mógłby brzmieć slogan kampanii na rzecz przedsiębiorczości w Polsce. Jak wszyscy dobrze wiemy Polska jest liderem wydatkowania unijnego budżetu. Nikt jednak nie wspomniał, że uzyskane środki wydaje bez sensu. Fakt ten widoczny jest przede wszystkim wśród pomysłów biznesowych, które dzięki swojej pozornej innowacyjności zdobywają bez większych problemów dotacje z unijnej sakwy. Jak wskazują badania 40 mld zł przeznaczonych na innowacje zostało przejedzone, zwiększając przede wszystkim popyt. Nie zanotowano żadnych symptomów prorozwojowych, a odzwierciedlają to międzynarodowe wskaźniki innowacyjności, w których - pomimo sporych nakładów - Polska wciąż traci plasując się w ogonie wszystkich państw unijnych. Innowacyjny start-up w wersji tzw. E-biznesu w Polsce to zazwyczaj totalna bujda, a przykładów nie brakuje. Mnożą się projekty dofinansowane kwotami znacznie przekraczającymi pół miliona złotych, po których nie pozostał nawet ślad. Dobrym przykładem może być tu portal cokupujesz.pl, którego domena jest obecnie do kupienia za niecałe 400 zł. Na stronie PARP w dalszym ciągu widnieje informacja o portalu, który jak czytamy „jest internetowym serwisem społecznościowym, w którym użytkownicy mogą publikować swoje opinie na temat produktów oraz zapoznawać się z opiniami innych użytkowników.” Jak dziś pamiętam szumne zapowiedzi Minister Nauki i Szkolnictwa Wyższego, pani Barbary Kudryckiej o wzmocnieniu współpracy między uczelniami i biznesem. Polska innowacyjność i myśl naukowa miała przekładać się na rozwój krajowego biznesu. Miało być również łatwiej o kapitał na badania. Tymczasem wykorzystujemy na ten cel jedynie 20% unijnych środków. Dla porównania w krajach starej unii współczynnik ten jest odwrotny i wynosi prawie 80%! Mam głęboką nadzieję, że nowy budżet unijny przyniesie potrzebne zmiany w obszarze rozwoju przedsiębiorczości i innowacyjności, a pieniądze z unijnej kasy przestaną być marnowane na projekty nie mające często racji bytu.,Piotr Kłyk"Masz pomysł na biznes? Nie korzystaj z unijnych dotacji!"- tak mógłby brzmieć slogan kampanii na rzecz przedsiębiorczości w Polsce. Jak wszyscy dobrze wiemy Polska jest liderem wydatkowania unijnego budżetu. Nikt jednak nie wspomniał, że uzyskane środki wydaje bez sensu. Fakt ten widoczny jest przede wszystkim wśród pomysłów biznesowych, które dzięki swojej pozornej innowacyjności zdobywają bez większych problemów dotacje z unijnej sakwy. Jak wskazują badania 40 mld zł przeznaczonych na innowacje zostało przejedzone, zwiększając przede wszystkim popyt. Nie zanotowano żadnych symptomów prorozwojowych, a odzwierciedlają to międzynarodowe wskaźniki innowacyjności, w których - pomimo sporych nakładów - Polska wciąż traci plasując się w ogonie wszystkich państw unijnych. Innowacyjny start-up w wersji tzw. E-biznesu w Polsce to zazwyczaj totalna bujda, a przykładów nie brakuje. Mnożą się projekty dofinansowane kwotami znacznie przekraczającymi pół miliona złotych, po których nie pozostał nawet ślad. Dobrym przykładem może być tu portal cokupujesz.pl, którego domena jest obecnie do kupienia za niecałe 400 zł. Na stronie PARP w dalszym ciągu widnieje informacja o portalu, który jak czytamy „jest internetowym serwisem społecznościowym, w którym użytkownicy mogą publikować swoje opinie na temat produktów oraz zapoznawać się z opiniami innych użytkowników.” Jak dziś pamiętam szumne zapowiedzi Minister Nauki i Szkolnictwa Wyższego, pani Barbary Kudryckiej o wzmocnieniu współpracy między uczelniami i biznesem. Polska innowacyjność i myśl naukowa miała przekładać się na rozwój krajowego biznesu. Miało być również łatwiej o kapitał na badania. Tymczasem wykorzystujemy na ten cel jedynie 20% unijnych środków. Dla porównania w krajach starej unii współczynnik ten jest odwrotny i wynosi prawie 80%! Mam głęboką nadzieję, że nowy budżet unijny przyniesie potrzebne zmiany w obszarze rozwoju przedsiębiorczości i innowacyjności, a pieniądze z unijnej kasy przestaną być marnowane na projekty nie mające często racji bytu.,Piotr Kłyk