Facebook poinformował, że kupił za około 2 miliardy dolarów firmę Oculus VR, która pracuje nad „okularami wirtualnej rzeczywistości”. Nietypowe okulary, których najnowsza wersja trafiła niedawno do przedsprzedaży, są tworzone przede wszystkim z myślą o grach komputerowych, ale Mark Zuckerberg uważa, że oferowane przez nie możliwości znajdą zastosowanie także w technologiach komunikacyjnych. O zawarciu ostatecznego porozumienia w sprawie zakupu firmy Oculus VR poinformowano na oficjalnej stronie Facebooka. Facebook zapłaci za nowy nabytek około 2 mld dolarów (400 mln w gotówce, 1,6 mld w akcjach Facebooka). Transakcja ma zostać zamknięta w drugim kwartale 2014 roku. Kluczowym produktem firmy Oculus VR są okulary Oculus Rift, które po nałożeniu na głowę przenoszą człowieka do wirtualnej rzeczywistości. Okulary stworzono przede wszystkim z myślą o rynku gier komputerowych, ale Mark Zuckerberg sądzi, że zastosowane w nich technologie mogą być przydatne także w innych branżach (np. komunikacyjnej, medialnej i edukacyjnej). – Oculus ma szansę na stworzenie platformy społecznościowej, jakiej jeszcze nie było, i zmienienie sposobu, w jaki pracujemy, bawimy się czy komunikujemy – powiedział Zuckerberg. Na oficjalnej stronie firmy Oculus VR ruszyła niedawno przedsprzedaż najnowszej wersji okularów. Jeden egzemplarz kosztuje obecnie 350 dolarów, a pierwsze paczki z towarem mają trafić do klientów w lipcu 2014 roku. Nad podobną technologią pracuje firma Sony, producent konsol PlayStation, która najwyraźniej poczuła się zagrożona flagowym produktem Oculusa.,Tomasz BaliszewskiFacebook poinformował, że kupił za około 2 miliardy dolarów firmę Oculus VR, która pracuje nad „okularami wirtualnej rzeczywistości”. Nietypowe okulary, których najnowsza wersja trafiła niedawno do przedsprzedaży, są tworzone przede wszystkim z myślą o grach komputerowych, ale Mark Zuckerberg uważa, że oferowane przez nie możliwości znajdą zastosowanie także w technologiach komunikacyjnych. O zawarciu ostatecznego porozumienia w sprawie zakupu firmy Oculus VR poinformowano na oficjalnej stronie Facebooka. Facebook zapłaci za nowy nabytek około 2 mld dolarów (400 mln w gotówce, 1,6 mld w akcjach Facebooka). Transakcja ma zostać zamknięta w drugim kwartale 2014 roku. Kluczowym produktem firmy Oculus VR są okulary Oculus Rift, które po nałożeniu na głowę przenoszą człowieka do wirtualnej rzeczywistości. Okulary stworzono przede wszystkim z myślą o rynku gier komputerowych, ale Mark Zuckerberg sądzi, że zastosowane w nich technologie mogą być przydatne także w innych branżach (np. komunikacyjnej, medialnej i edukacyjnej). – Oculus ma szansę na stworzenie platformy społecznościowej, jakiej jeszcze nie było, i zmienienie sposobu, w jaki pracujemy, bawimy się czy komunikujemy – powiedział Zuckerberg. Na oficjalnej stronie firmy Oculus VR ruszyła niedawno przedsprzedaż najnowszej wersji okularów. Jeden egzemplarz kosztuje obecnie 350 dolarów, a pierwsze paczki z towarem mają trafić do klientów w lipcu 2014 roku. Nad podobną technologią pracuje firma Sony, producent konsol PlayStation, która najwyraźniej poczuła się zagrożona flagowym produktem Oculusa.,Tomasz Baliszewski