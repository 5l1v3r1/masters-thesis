Polska reprezentacja piłkarska znów spadła w rankingu FIFA. Po porażce ze Szkocją „orły Nawałki” zajmują w zestawieniu 73. pozycję. Przed Polską znalazły się m.in.: Sierra Leone, Libia, Jordania, Burkina Faso oraz Uzbekistan. Rankingowa sytuacja kadry jest jednak lepsza niż jeszcze kilka miesięcy temu. W listopadzie ubiegłego roku Polska plasowała się na 78. pozycji… Spadając w rankingu FIFA z 70. na 73. miejsce, Polska minimalnie wyprzedziła Zambię, Arabie Saudyjską, Trynidad i Tobago, Maroko, Salwador i Haiti. Takie towarzystwo nie napawa optymizmem przed majowym meczem towarzyskim z Niemcami, które utrzymały 2. pozycję, wyprzedzając Argentynę, Portugalię, Kolumbię, Urugwaj, Szwajcarię, Włochy, Brazylię i Belgię. Na szczycie zestawienia FIFA znów znalazła się Hiszpania. Ostatni rywal Polski również spadł o trzy pozycje, ale jego sytuacja nie wygląda tak źle. Szkocja jest bowiem 37. i wyprzedza m.in. Turcję, Wenezuelę i Peru. Z Niemcami i Szkocją polska reprezentacja zmierzy się w kwalifikacjach do Euro 2016. W tej samej grupie znalazły się: Irlandia (68. miejsce), Gruzja (99.) oraz Gibraltar (nie został sklasyfikowany).,Tomasz Baliszewski