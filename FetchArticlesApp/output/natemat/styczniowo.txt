Choć dni już coraz dłuższe, styczeń w ogrodzie jednym z najzimniejszych miesięcy roku. Średnia temperatura waha się od -4,8°C w Polsce północno-wschodniej do -0,6°C w niektórych miejscowościach nadmorskich. Dla roślin jest to okres pełnego spoczynku, choć mimo to na wielu drzewach i krzewach liściastych można zobaczyć pąki, z których wiosną rozwiną się liście i kwiaty. Dla miłośników ogrodnictwa to przede czas aby rozpocząć cięcie drzew w sadzie, doglądać zimujące rośliny, przygotować się do następnego sezonu i zaplanować wiosenne nasadzenia. Już niebawem w sklepach ogrodniczych będzie można kupować nasiona :-) Zanim jednak zabierzemy się za zakup nasion, powinniśmy starannie przemyśleć, co i gdzie będziemy siać, a potem sadzić. Powinniśmy mieć na uwadze tzw. płodozmian, a więc tych samych warzyw nie możemy siać w tym samym miejscu. Podobnie, po roślinach porażonych chorobami, czy zaatakowanymi przez szkodniki, należy sadzić, bądź siać rośliny, które są odporne na te choroby i szkodniki. Planowanie ogrodu jest bardzo ważne, ale i przyjemne. Być może chcemy coś zmienić na działce, może marzy nam się oczko wodne, nowy taras, czy nowe nasadzenia drzew, krzewów, bylin. Teraz jest czas, aby to sobie zaplanować, rozrysować, naszkicować. Pamiętajmy o ptakach , które odwiedzają nasze działki. Ptaki to nasi sprzymierzeńcy w walce ze szkodnikami i chwastami - przez cały rok zjadają naprawdę dużo jaj, larw i osobników dorosłych różnych owadów oraz wiele nasion chwastów. Zimą powinniśmy im pomóc przetrwać mrozy , aby w następnym sezonie pomogły nam w walce ze szkodnikami. Oprócz ptaków zimą opieki wymagają również bezdomne koty. W zimne, śnieżne i mroźne dni warto zanieść im lekko podgrzane mleczko i puszkę czy saszetkę kociego jedzenia o temperaturze pokojowej.,Beata Wielgosz