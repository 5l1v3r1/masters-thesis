Wybory tuż, tuż, Platforma Obywatelska realizuje więc swój stary, sprawdzony scenariusz. Politycy tej partii udają więc nagle wielkich zwolenników tych rozwiązań, które są nośne społecznie, a którymi przez lata najzwyczajniej w świecie bali się zająć. Od kilku dni cała Polska codziennie „bombardowana” jest więc informacjami o tym, jak to politycy Platformy Obywatelskiej ciężko walczą o in vitro. Śmiem twierdzić, że działania PO w tej sprawie są jednak całkowicie nieszczere i obliczone jedynie na zyskanie dodatkowych wyborców. Warto bowiem przypomnieć, iż przez 8 lat rządów, PO nie zrobiła nic aby przyjąć ustawę o leczeniu niepłodności metodą in vitro. Przez 8 lat Platforma blokowała wszystkie rozwiązania, które w tym ważnym społecznie temacie zgłaszał Sojusz Lewicy Demokratycznej. O ile sposób uprawiania polityki przez PO dziwić nikogo już nie powinien, o tyle szokuje w tej sprawie postawa niektórych mediów. W dyskusji o in vitro część mediów pomija bowiem całkowicie głos SLD, a więc jedynego ugrupowania, które konsekwentnie od 10 lat walczy o przyjęcie rozwiązań pozwalających na stosowanie in vitro. To właśnie SLD w 2005 r. przygotowało pierwszy w naszym kraju projekt ustawy o in vitro, to również sldowski prezydent Częstochowy Krzysztof Matyjaszczyk jako pierwszy w Polsce wprowadził do budżetu miasta dofinansowanie przez samorząd miejskiego programu „in vitro”. Jakże cyniczne jest więc postępowanie części mediów i dziennikarzy w tej sprawie, które celowo pomijają lewice w dyskusji o in vitro. Najlepszym tego przykładem jest redaktor Tomasz Lis, który w swoim programie publicystycznym w TVP2 postanowił zająć się tą sprawą. U Tomasza Lisa w dyskusji o in vitro zabrakło jednak przedstawicieli SLD, ale zobaczyliśmy za to aż dwóch polityków Platformy Obywatelskiej, którzy pełni zapału opowiadali o tym, jak ich kochana partia walczy o wprowadzenie in vitro. Postępowanie redaktora Lisa w tej sprawie świadczy niestety o jednym. A mianowicie o tym, iż część przedstawicieli mediów postanowiła aktywnie włączyć się w kampanię wyborczą Platformy Obywatelskiej. Dlatego gdy mowa o in vitro celowo pomija się głos SLD, bo cel jest jeden - w świadomości Polaków trzeba wyrobić przekonanie, iż to jedynie Platforma od zawsze walczyła o in vitro. Głos polityków lewicy mógłby natomiast zaburzyć ten sielankowy obraz. Niestety w całej tej dyskusji nie liczy się już zupełnie obiektywizm i choćby odrobina przyzwoitości, a kreowani na „niezależnych” dziennikarze, stają się niestety tubą propagandową rządzącej partii.,Dariusz JońskiWybory tuż, tuż, Platforma Obywatelska realizuje więc swój stary, sprawdzony scenariusz. Politycy tej partii udają więc nagle wielkich zwolenników tych rozwiązań, które są nośne społecznie, a którymi przez lata najzwyczajniej w świecie bali się zająć. Od kilku dni cała Polska codziennie „bombardowana” jest więc informacjami o tym, jak to politycy Platformy Obywatelskiej ciężko walczą o in vitro. Śmiem twierdzić, że działania PO w tej sprawie są jednak całkowicie nieszczere i obliczone jedynie na zyskanie dodatkowych wyborców. Warto bowiem przypomnieć, iż przez 8 lat rządów, PO nie zrobiła nic aby przyjąć ustawę o leczeniu niepłodności metodą in vitro. Przez 8 lat Platforma blokowała wszystkie rozwiązania, które w tym ważnym społecznie temacie zgłaszał Sojusz Lewicy Demokratycznej. O ile sposób uprawiania polityki przez PO dziwić nikogo już nie powinien, o tyle szokuje w tej sprawie postawa niektórych mediów. W dyskusji o in vitro część mediów pomija bowiem całkowicie głos SLD, a więc jedynego ugrupowania, które konsekwentnie od 10 lat walczy o przyjęcie rozwiązań pozwalających na stosowanie in vitro. To właśnie SLD w 2005 r. przygotowało pierwszy w naszym kraju projekt ustawy o in vitro, to również sldowski prezydent Częstochowy Krzysztof Matyjaszczyk jako pierwszy w Polsce wprowadził do budżetu miasta dofinansowanie przez samorząd miejskiego programu „in vitro”. Jakże cyniczne jest więc postępowanie części mediów i dziennikarzy w tej sprawie, które celowo pomijają lewice w dyskusji o in vitro. Najlepszym tego przykładem jest redaktor Tomasz Lis, który w swoim programie publicystycznym w TVP2 postanowił zająć się tą sprawą. U Tomasza Lisa w dyskusji o in vitro zabrakło jednak przedstawicieli SLD, ale zobaczyliśmy za to aż dwóch polityków Platformy Obywatelskiej, którzy pełni zapału opowiadali o tym, jak ich kochana partia walczy o wprowadzenie in vitro. Postępowanie redaktora Lisa w tej sprawie świadczy niestety o jednym. A mianowicie o tym, iż część przedstawicieli mediów postanowiła aktywnie włączyć się w kampanię wyborczą Platformy Obywatelskiej. Dlatego gdy mowa o in vitro celowo pomija się głos SLD, bo cel jest jeden - w świadomości Polaków trzeba wyrobić przekonanie, iż to jedynie Platforma od zawsze walczyła o in vitro. Głos polityków lewicy mógłby natomiast zaburzyć ten sielankowy obraz. Niestety w całej tej dyskusji nie liczy się już zupełnie obiektywizm i choćby odrobina przyzwoitości, a kreowani na „niezależnych” dziennikarze, stają się niestety tubą propagandową rządzącej partii.,Dariusz Joński