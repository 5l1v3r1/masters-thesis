Wydarzenia ostatnich dni i wysokie, jak na Polskę, temperatury widać nie wszystkim posłużyły w chłodnej ocenie sytuacji. W czasach, gdy stadiony w Polsce stają się coraz piękniejsze, a co za tym idzie, bezpieczniejsze, swoje trzy grosze dokładają wojewodowie. A konkretnie pan Ryszard Stachurski, wojewoda pomorski, który całkowicie „poszedł po bandzie”, oskarżając kluby o współpracę z przestępcami! Słowo przestępcy pada z ust wojewody Stachurskiego, gdy mówi on o postępowaniu klubów piłkarskich. Kieruje wobec nich poważny zarzut. - W chwili obecnej kluby kryją przestępców. Legia Warszawa, Lech Poznań, Lechia Gdańsk. Pani redaktor, przecież kilka miesięcy temu Lechia Gdańsk na meczu z Lechem Poznań wyłączyła monitoring tylko po to, aby umożliwić tym bandytom odpalanie rac w sektorze gości i gospodarzy. Lechia Gdańsk, teraz poproszona przeze mnie pisemnie, żeby wskazała tę osobę, która odpaliła racę w sektorze gospodarzy, odmówiła mi. Więc dla mnie to jest sygnał, że nie chcą współpracować w sprawie karania ludzi, którzy łamią prawo. W związku z tym będę korzystał z narzędzia, które być może okaże się skuteczne. I będę karał klub za to, że nie wywiązuje się z obowiązków organizatora - wyjaśnia wojewoda pomorski w rozmowie z Radiem Gdańsk. Co więcej pan Stachurski dolewa oliwy do ognia, sugerując, że nie zamierza poprzestawać na jednorazowym pogrożeniu palcem, a w dalszym ciągu zamierza dotkliwie karać kluby zamykaniem obiektów! I jak wobec takiego stawiania sprawy ma pismo, które dziś spółka Ekstraklasa S.A wysłała do wszystkich szefów województw, które mają swoich przedstawicieli w ekstraklasie? Owe pismo do wiadomości otrzymali Prezes Rady Ministrów Donald Tusk, Minister Spraw Wewnętrznych Bartłomiej Sienkiewicz, Minister Sportu i Turystyki Joanna Mucha, Przewodniczący sejmowej Komisji Kultury Fizycznej, Sportu i Turystyki Ireneusz Raś, a także Prezes Polskiego Związku Piłki Nożnej Zbigniew Boniek. „List nawiązuje do dyskusji publicznej, która w ostatnich dniach toczy się na temat zachowania kibiców” - czytamy na wstępie. [...] Dalej z kolei treść listu zawiera następujące postulaty: [...] „." Widać wojewoda pomorski postanowił pójść drogą na skróty, wypowiadając wojnę klubom. Jestem tylko ciekaw, jak wobec takich słów zareagują sami zainteresowani. Czy żądać będą przeprosin? A może sam wojewoda zreflektuje się oświadczeniem? Nie rozumiem, dlaczego na podstawie wydarzeń w Gdyni, czy też Łomiankach pan Stachurski wydaje osądy na temat bezpieczeństwa i bandytyzmu na stadionach. Na pewno dyskusja, którą chciał Pan wywołać nie służy ociepleniu wizerunku piłki nożnej w Polsce. Zamiast prowadzić akcje, mające na celu zachęcić ludzi do przychodzenia na stadiony, wojewoda daje pstryczek w nos klubom, których działania marketingowe, współpraca z kibicami w wielu ważnych aspektach, sprowadza się do „bandyckich” układów. Długo nie zabierałem głosu, kiedy widziałem, co dzieje się w mediach i jak nagłaśniane były pewne sprawy. Dziś jednak stukam w klawiaturę z dużym niesmakiem, słuchając jednocześnie wszystkich „mądralińskich” i polityków. W jednym ze swoich wcześniejszych wpisów nawoływałem do dyskusji merytorycznej, popartej argumentami różnych stron. Tak, aby w przyszłości uniknąć sytuacji z ponownym zamykaniem stadionów. I nieważne czy jesteś kibicem Arki, Lechii, Lecha, czy Legii. Radzę w niektórych sprawach zachować zdrowy rozsądek, zanim wyda się wyrok. Skoro tak bardzo optuje Pan i cała rzesza polityków za wojną z kibicami i zamykaniem stadionów, może tak zamknąć plaże w Trójmieście, gdzie także dochodzi do różnych wybryków? Na przykład zakaz wstępu i kąpieli na dwa sezony. Złe rozwiązanie? Tak samo irracjonalne jak puste trybuny stadionów. Powiem więcej - praktycznie codziennie na trójmiejskiej obwodnicy dochodzi do wypadków, często niestety śmiertelnych, czemu zatem nikt nie wnioskuje o wyłączenie z użytkowania tej arterii? Zamknijmy też parki i sklepy. Przecież tam dochodzi do rozbojów. Zamknijmy całe miasta, bo przecież pełno w nich chuliganów. Nie będzie niczego i będzie bezpiecznie! Znajdziesz mnie na Twitterze,Piotr Wiśniewski