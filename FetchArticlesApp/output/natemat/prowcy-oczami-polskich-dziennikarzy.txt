Grzegorz Miecugow, Maciej Orłoś, Tomasz Machała – znani polscy dziennikarze wkrótce wystąpią w Rzeszowie w zupełnie innej niż dotychczas roli. Rozpoznawalne z telewizji, prasy i internetu osobowości będą uczyć specjalistów od budowania wizerunku dobrych praktyk w kontaktach z mediami. Powiedzą o tym, jak wystrzegać się błędów i co zrobić, aby na linii piarowiec-dziennikarz było jak najmniej iskrzenia. Okazją do tego będzie Kongres Profesjonalistów Public Relations 2015. Wydarzenie odbędzie się w dniach 23-24 kwietnia br., a jego tematem przewodnim będą właśnie media relations. Czego dziennikarze najpopularniejszych w Polsce mediów mogą nauczyć piarowców? Tego dowiemy się już niebawem, podczas kolejnej edycji jednego z najdłużej odbywających się w branży wydarzeń – Kongresu Profesjonalistów Public Relations. Na liście tegorocznych prelegentów znalazły się znane wszystkim nazwiska, takie jak: Grzegorz Miecugow, Maciej Orłoś czy Tomasz Machała. Jednak to tylko przedsmak tego, co w kwietniu czeka branżę PR w Rzeszowie. Trudna sztuka media relations Merytoryka na najwyższym poziomie, eksperci branży public relations oraz największe osobowości mediów – tak zapowiada się tegoroczna edycja branżowego spotkania. Na stronie internetowej wydarzenia dostępny jest już wstępny program Kongresu Profesjonalistów PR 2015. Lista prelegentów opiewa na przeszło 20 nazwisk, wśród których są przedstawiciele agencji piarowych i interaktywnych oraz oczywiście mediów. Podczas dwudniowego wydarzenia wystąpią m.in.: Adam Łaszyn, Prezes Zarządu Alert Media Communications, Arkadiusz Mierzwa, Dyrektor ds. Komunikacji i Public Relations nc+, Aleksandra Zarychta-Kuzalska, Brand PR Manager, Kompania Piwowarska, Paweł Biedziak, Rzecznik Prasowy, Najwyższa Izba Kontroli, Paweł Trochimiuk, Prezes Zarządu Partner of Promotion, Bohdan Pawłowicz, Właściciel PBS Solutions, Mateusz Tułecki, Menadżer Inwestycyjny Agora SA, Tomasz Machała, naTemat.pl, Maciej Orłoś, Dziennikarz TVP, Grzegorz Miecugow, dziennikarz i wydawca TVN24, Łukasz SIKORA, Kierownik Zespołu Marketingu i Rozwoju, Port Lotniczy Jasionka, Szymon Sikorski, Prezes Zarządu Publicon oraz Prezes Zarządu Polskiego Stowarzyszenia Public Relations. Aktualny roboczy program wydarzenia dostępny jest na stronie internetowej: www.kongresprofesjonalistow.pl Jak pisać Panie redaktorze? Rola media relations jako fundamentalnego obszaru PR-u pozostaje niezmienna. To jedno z najczęściej wykorzystywanych narzędzi budowania wizerunku. Niestety te działania przysparzają piarowcom wielu trudności, zaś ich efekty są słabo oceniane szczególnie przez dziennikarzy. – Podczas Kongresu spojrzymy na ten obszar z perspektywy przedstawicieli mediów. Zaproszeni goście to nazwiska znane z prasy czy telewizji. Ich doświadczenie z pewnością dostarczy cennych uwag i spostrzeżeń dla praktyków PR. Padną tu odpowiedzi na wiele nurtujących pytań: jak pisać, aby inni chcieli czytać oraz jak zaintrygować media – mówi dr Dariusz Tworzydło, prezes Exacto. Tradycyjnie w programie wydarzenia znalazły się również praktyczne warsztaty, podczas których uczestnicy będą mogli zdobyć wiedzę przydatną w życiu zawodowym. Organizatorami Kongresu są firmy Newsline oraz Ideo, zaś partnerami Urząd Miasta Rzeszów, Stowarzyszenie Informatyka Podkarpacka a także Polskie Stowarzyszenie Public Relations. Sponsorem głównym jest firma PRESS-SERVICE Monitoring Mediów. Szczegółowe informacje oraz program wydarzenia znajdują się na stronie internetowej: www.kongresprofesjonalistow.pl. Zachęcamy również do śledzenia profilu wydarzenia na portalu Facebook.,Tekst powstał we współpracy z Kongresem Profesjonalistów Public Relations 2015