Walka Popka z Gangu Albanii i Pudziana to bez wątpienia "sportowe" wydarzenie tygodnia. W sobotę 3 grudnia w krakowskiej Tauron Arenie emocje bez wątpienia sięgną zenitu, ale większość z nas będzie chciało obejrzeć pojedynek online lub przed telewizorem. Jak to zrobić? Gala KSW 37 na żywo transmitowana będzie w systemie PPV (Pay-Per-View). Dostęp do transmisji jest płatny, a jego koszt to 40 zł. To cena za transmisję całej gali, której najbardziej oczekiwanym momentem będzie walka Króla Albanii z Mariuszem Pudzianowskim. Jak czytamy na stronie kswmma.com, dostęp do gali mogą zamówić w usłudze PPV abonenci i użytkownicy Cyfrowego Polsatu korzystający z dekoderów satelitarnych. Abonenci usługi telewizyjnej, po zamówieniu dostępu, galę KSW obejrzą w HD na pozycji 222. Zamówienia można składać za pomocą jednego z trzech kanałów. Galę KSW będą mogli obejrzeć także subskrybenci platformy Internetowej KSW TV. Walka Pudziana z Popkiem będzie oczywiście dostępna również na platformie IPLA. Wydarzenie będzie dostępne wyłącznie dla użytkowników z terytorium Polski w cenie 40 zł. Zamówienia można składać na stronie www.ipla.tv. Starcie Mariusza Pudzianowskiego i "Króla Albanii" będzie można zobaczyć między innymi w Vectrze na kanale 258 oraz w UPC na kanale 91. Kto wygra? Niedługo przekonamy się, kto lepiej radzi sobie na ringu- Mariusz Pudzianowski czy Paweł Mikołajuw, szerzej znany jako Paweł Rak lub Popek z Gangu Albanii. Raper i emerytowany strongman spotkali się już raz na treningu. Miał być przedsmakiem walki, ale Mariusz Pudzianowski nie zdecydował się wziąć w nim czynnego udziału. Pudzianowski tylko przyglądał się kolegom. Z powodu kontuzji nie mógł trenować. Wiele osób ma wątpliwości, czy zawodnikowi uda się odzyskać sprawność do wyczekiwanej walki z raperem.,Bartosz Świderski