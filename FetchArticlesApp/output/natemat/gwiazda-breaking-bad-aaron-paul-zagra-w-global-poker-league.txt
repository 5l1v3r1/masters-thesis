Kapitan drużyny Los Angeles Sunset Maria Ho przyznała dziką kartę w swojej drużynie aktorowi i pokerzyście Aaronowi Paulowi. GPL to pomysł francuskiego biznesmena z branży pokerowej Alexa Dreyfusa. W sposobie działania przypomina ona ligę NBA. Global Poker League składa się z dwóch Konferencji. W Euroazjatyckiej występują zespoły: -Hong Kong Stars -Paris Aviators -London Royals -Rome Emperors -Moscow Wolverines -Berlin Bears W Konferencji Amerykańskiej występują: -New York Rounders- -Las Vegas Moneymakers -Montreal Nationals -Los Angeles Sunset -Sao Paulo Metropolitans -San Francisco Rush Kapitanami/menadżerami zespołów są jedni z najlepszych pokerzystów na świecie, to samo dotyczy członków zespołów. Każdy z nich liczy po sześciu zawodników. Przez najbliższe kilka miesięcy będzie trwał sezon zasadniczy. W jego ramach pokerzyści wezmą udział w serii meczów 6-Max (na jednym stole gra sześciu pokerzystów) i heads-up (jeden na jednego), które są rozgrywane w internecie. Za zwycięstwa i dalsze miejsca przyznawane są punkty. Po cztery najlepsze zespoły z każdej Konferencji awansują do play-off'ów. Po rozegraniu ćwierćfinałów, ich zwycięzcy awansują do tzw. final 4. Zespoły te przyjadą do Londynu, gdzie w dniach 22-23 listopada w Wembley Arenie będą rywalizować o mistrzowski tytuł. Bilety na finały będą w sprzedaży już za kilka tygodni, więc kibice na własne oczy ocenią, czy GPL to trafiony pomysł. Wszystkie mecze są transmitowane pod adresem twitch.tv/GPL. Mecze odbywają się w każdy wtorek, środę i czwartek. Dzisiaj o 18:00 rozpocznie się druga kolejka meczów. Zespoły ,,należą” do GPL. Żaden kapitan nie musiał opłacać wpisowego do ligi, aby poprowadzić zespół. Uczestnicy meczów nie grają na pieniądze. Projekt jest finansowany z pieniędzy inwestorów i sponsorów. Na najlepsze drużyny czeka pula nagród. W zespole Moscow Wolverines występuje Polak Dmitrij Urbanowicz. Celem Dreyfusa jest ,,usportowienie pokera”. Jak tłumaczy, nie chodzi o to, aby poker stał się sportem, ale by był zbudowany na wzór np. NBA i e-sportu. I w osiągnięciu tego celu ma pomóc m.in. Global Poker League. Wczoraj wieczorem liga poczyniła kolejny krok, aby zbudować swój prestiż i dotrzeć do osób, które do tej pory nie interesowały się pokerem. Kapitan Los Angeles Sunset Maria Ho ogłosiła, że przyznała dziką kartę w swoim zespole Aaronowi Paulowi. Jest to amerykański aktor i gwiazda serialu ,,Breaking Bad”. Na swoim koncie ma m.in. trzy statuetki Emmy właśnie za wspomniany serial, był także nominowany do Złotego Globu. Jedną z pasji Paula jest poker. W wypowiedzi dla strony GlobalPokerLeague.com stwierdził: Maria Ho powiedziała: Alex Dreyfus powiedział, że dzięki obecności Aarona Paula w GPL, liga zrobi milowy krok w swoim rozwoju. dodał. Drugą dziką kartę, Maria przyznała sobie samej. W turniejach live wygrała do tej pory 1,88 mln dolarów. Na swoim koncie ma m.in. 2. miejsce w $5,000 No-Limit Hold'em na WSOP 2011 ($540,020).,Jakub Suszka