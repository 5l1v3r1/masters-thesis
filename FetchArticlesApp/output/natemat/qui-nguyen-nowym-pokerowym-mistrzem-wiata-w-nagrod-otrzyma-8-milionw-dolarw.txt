Amerykanin pochodzący z Wietnamu po wspaniałej grze zwyciężył w najważniejszym turnieju pokerowym. WSOP to wyjątkowe wydarzenie w świecie sportu. Przez sześć tygodni w Las Vegas (od końca maja do połowy lipca) kilkanaście tysięcy pokerzystów bierze udział w kilkudziesięciu turniejach w ramach World Series of Poker. W tym roku najniższe wpisowe wynosiło $565, a najwyższe $111,111. Opłacono w sumie 107,833 wpisowych (rekord w historii WSOP), a łączna pula nagród w 69 turniejach wyniosła 221 milionów dolarów (wzrost o 5,1% w porównaniu do 2015 roku)! Pula nagród w ciągu 47 edycji to w sumie ponad 2,5 miliarda dolarów! Spośród tych kilkudziesięciu turniejów najważniejszy jest Main Event. Dla pokerzystów, WSOP ME to to samo, co Wimbledon dla tenisistów, F1 dla kierowców wyścigowych, Super Bowl dla futbolistów i Puchar Stanleya dla hokeistów. Wpisowe do niego wynosi $10,000. Zwycięzcę WSOP ME nazywa się pokerowym mistrzem świata. W tym roku w ME zagrało 6,737. Organizatorzy przewidzieli 1,011 miejsc płatnych. Najniższa nagroda wynosiła $15,000. Uczestnicy finału (dziewięciu pokerzystów) miało zapewnioną nagrodę w wysokości $1,000,000. Tegoroczny finał rozegrano w dniach 30. października- 1. listopada. W pierwszym dniu finału z gry odpadło czterech uczestników, wczoraj kolejnych dwóch, a dzisiaj w nocy czasu polskiego, do stołu wróciło już tylko trzech najlepszych finalistów. Od 2008 roku finał rozgrywany jest w formacie November Nine. Polega to na tym, że najpierw przez 7 dni wszyscy pokerzyści walczą o awans do finałowej dziewiątki. Gdy zostanie ona wyłoniona, gra jest wstrzymywana do listopada. Dopiero wtedy finaliści wracają do Las Vegas i przez trzy dni walczą o zwycięstwo, pamiątkową bransoletkę i tytuł pokerowego mistrza świata. November Nine to format, który organizatorzy wprowadzili w 2008 roku. Jego celem jest to, aby finaliści przez 3,5 miesiąca, które dzielą wyłonienie NN i sam finał, wykorzystali ten czas na promocję pokera w krajach, z których pochodzą (w większości i tak są to Amerykanie), znaleźli sponsorów, zatrudnili trenerów, przeanalizowali w spokoju grę rywali i jak najlepiej przygotowali się walki o wielkie pieniądze. A mówimy tu o naprawdę wielkich pieniądzach. Tegoroczny zwycięzca WSOP ME otrzymał 8 milionów dolarów! November Nine sprawia także, że szum medialny, a tym samym promocja dla WSOP i telewizji ESPN, która transmituje turniej jest utrzymywany przez wiele tygodni. Wszyscy na tym zyskują. Jeśli chodzi o tegoroczny finał WSOP ME, to jak w każdej grze, faworytów upatrywano wśród najbardziej doświadczonych pokerzystów. Jednak zwycięzcą WSOP ME 2016, a tym samym pokerowym mistrzem świata został Qui Nguyen. Chociaż finał rozpoczynał z drugiej pozycji, to nikt nie wymieniał go wśród faworytów. I to akurat nie dziwi, jeśli spojrzymy na to, ile pieniędzy wygrał w turniejach pokerowych live przed dzisiejszym sukcesem. Było to zaledwie $52,986 (spośród finalistów mniej wygranych miał tylko Fernando Pons: $20,653). Jego poprzedni największy sukces to 54. miejsce w $1,500 No-Limit Hold’em podczas WSOP 2009 ($9,029). Tegoroczny WSOP ME był pierwszym, który zagrał w swojej pokerowej karierze! Amerykanin pochodzący z Wietnamu, każdy z trzech dni finału rozpoczynał jako lider. W heads-up’ie, czyli pojedynku decydującym o mistrzowskim tytule, Nguyen pokonał 27-letniego Amerykanina Gordona Vayo. Ich walka trwała przez osiem godzin, a cały Dzień 3 w sumie 10 godzin. Tegoroczny finał Main Eventu WSOP był najlepszym od lat. W ubiegłym toku finał zdominował Joe McKeehen, ale wszystko przebiegało bez większych emocji. W tym roku było zdecydowanie inaczej. Nguyen może i był jednym z najmniej doświadczonych finalistów, ale po pierwsze, zaprezentował świetną strategię, która ze względu na swoją nietypowość, sprawiała rywalom dużo problemów. Wywierał presję na rywalach, grał agresywnie i wygrywał rozdania, których (przynajmniej w teorii) nie powinien wygrywać. W decydujących momentach, sprzyjały mu także karty. Ktoś powie, że wygrał tylko dzięki szczęściu. Ale nie ma bardziej mylnego myślenia w pokerze. Tak, to nie od nas zależy, jakie dostaniemy karty, ale od nas zależy to, jak rozegramy otrzymane karty. I Nguyen doskonale to udowodnił. W wolnej chwili polecam Wam wpisać ,,WSOP ME FT 2016” na YouTube i obejrzeć, jak grał nowy mistrz. powiedział Nguyen już po finale. I dodał: . Jeśli chodzi o Gordona Vayo, to w turniejach live wygrał do tej pory $9274,714 (nie licząc dzisiejszej nagrody). Jego poprzedni najlepszy wynik to 2. miejsce w $3,000 No-Limit Hold’em 6-Max podczas WSOP 2014 ($314,535). Na WSOP wygrał $608,136 (26 miejsc płatnych). Na swoim koncie ma także 2. miejsce w turnieju $1,100 Hold’em podczas WSOP Circuit Hammond 2011 ($34,024). W heads-up’ie dzielnie walczył, ale to nie był jego dzień (chociaż HU zaczynał mając przed sobą 60% wszystkich żetonów turniejowych). Pomijając fakt, że jego rywal grał świetnie, to w grze Vayo zabrakło mi agresji w decydujących momentach, o czym mówili także komentatorzy telewizji ESPN. W heads-up’ie nie można grać pasywnie, bo w ten sposób niczego nie wygramy. Wśród trenerów młodego pokerzysty był m.in. znakomity Tom Marchese (w turniejach live wygrał do tej pory $14,264,417) ale nawet to nie pomogło. Gdy za kilka dni, opadną emocje związane z finałem, Vayo na pewno w ciszy i spokoju przeanalizuje swoją grę i zobaczy, że przynajmniej kilka rozdań mógł rozegrać lepiej. Niezależnie od wszystkiego, należą mu się wielkie gratulacje. Jako ciekawostkę warto dodać, że Vayo pochodzi z San Francisco. W finale WSOP ME 2015 także zagrał pokerzysta z tego miasta. 61-letni wówczas Neil Blumenfield zajął 3. miejsce ($3,398,398). Vayo w wieku 17 lat został wydalony ze szkoły średniej. Jak mówił, nie był uczniem sprawiającym problemy, ale sporą część ostatniego roku w liceum spędził na grze w pokera online. Miesięcznie zarabiał na pokerze ponad $10,000. To więcej niż wspólnie jego rodzice, którzy byli dyrygentami. I chociaż tegoroczny finał WSOP ME był jednym z najdłuższych w ostatnich latach, to jedyne czego żałuję to to, że... trwał tak krótko. Wszyscy finaliści zaprezentowali się z dobrej strony. Pomimo, że stawką było 8 milionów dolarów, to gracze zachowywali się wobec siebie przyjaźnie, a gdy był na to czas, to także żartowali. W pamięć zapadnie mi scena, gdy w jednym z rozdań, w którym ważyły się losy zwycięstwa Nguyena, razem z Vayo stanęli obok siebie, życzyli sobie powodzenia i wspólnie obserwowali karty, które wykładała krupierka (w tamtym rozdaniu wygrał Vayo). Piękny i prosty gest, a pokazał, że nawet gdy na szali jest 8 milionów dolarów, można zachować się w kulturalny sposób. Oby inni wzięli z nich przykład. Finał Main Eventu WSOP 2016 już teraz zaliczam do jednego z pięciu najlepszych finałów turniejów pokerowych, które miałem okazję oglądać. Znalazł się on w gronie finału PCA ME 2014 (gdy wygrywał Dominik Pańka), EPT Dublin ME 2016 (gdy wygrywał Dmitrij Urbanowicz), EPT Barcelona ME 2016 (gdy wygrywał Sebastian Malec) i WSOP ME 2014 (gdy wspaniałą grę pokazał zwycięzca Martin Jacobson). Przez ostatnie trzy dni wspaniale oglądało się grę Nguyena, a także walkę Vayo i Josephy’ego. Finalistom z 2017 roku ciężko będzie pobić tegoroczny finał pod względem pięknej i emocjonującej gry. Jedyne do czego można się przyczepić, to długość gry. 10-godzinna relacja na ESPN, w tym 8-godzinny heads-up, zachwyca największych kibiców pokera, ale dla przeciętnego widza jest ciężkie do oglądania. Kto w USA, a tym bardziej w Europie, gdzie był środek nocy obejrzał finał od początku do końca? Ja jestem pewnie jednym z niewielu. Organizatorzy muszą pomyśleć, czy i jak skrócić finał, a jednocześnie nie sprawić, aby zniknął element umiejętności, który sprawia, że poker to nie hazard. Zdaniem znanego dziennikarza pokerowego Steve'a Ruddocka, Qui Nguyen to najlepsza rzecz, jaka przytrafiła się pokerowi od czasu zwycięstwa w turnieju WSOP ME 2003 księgowego Chrisa Moneymakera, który zapoczątkował pokerowy boom- pisze. I dodaje: ,,jasne, styl gry Nguyena jest prawdopodobnie w długim okresie stylem przegrywającym, ale Wśród faworytów do tytułu wymieniano lidera stołu finałowego, 50-letniego Cliffa Josephy’ego. W turniejach live wygrał do tej pory $2,641,620. Na swoim koncie ma dwa tytuły mistrzowskie WSOP. Wszyscy finaliści mają zagwarantowaną nagrodę w wysokości 1 miliona dolarów i otrzymują ją jeszcze przed rozpoczęciem gry w finale. Pytany o to, czy za te pieniądze kupił sobie coś godnego uwagi, Josephy mówił: -Nie, nic takiego nie kupiłem. Kupiłem za to 6 biletów na wszystkie mecze New York Mets w fazie play-off [ligi baseballowej- JS], a to o 3 więcej niż w ubiegłym roku, więc myślę, że to nie bardzo zaszalałem-. Amerykanin jest jednym z najbardziej szanowanych graczy w pokerowej społeczności. Ma nie tylko świetne wyniki w turniejach live, ale także w pokerze online. Jest uważany za jednego z ojców tzw. stakingu. W największym uproszczeniu, staking polega na inwestowaniu w graczy poprzez kupowanie u nich udziałów w ich występach w turniejach. Można to porównać do kupowania akcji firm na giełdzie. Jeśli gracz wygrywa jakieś pieniądze w turnieju, w którym w niego zainwestowaliśmy, to dostajemy z powrotem swoją część z tej nagrody. W 2009 roku, Josephy zainwestował w ten sposób w Joe Cadę, zwycięzcę WSOP ME (8,546,435). Josephy po bardzo ciekawej, ale ciężkiej dla siebie grze (przez pierwsze dwa dni finału nie dostawał prawie żadnych grywalnych kart) odpadł na 3. miejscu. W nagrodę otrzymał $3,453,035. Drugi gracz, który był jednym z faworytów to Griffin Benger. W turniejach live wygrał do tej pory $2,395,000. Kanadyjczyk ma 31 lat. W 2007 roku sięgnął po mistrzowski tytuł w e-sporcie, gdy wraz ze swoją drużyną zwyciężył w grę ,,Counter-Strike”. W nagrodę jego zespół otrzymał do podziału nagrodę w wysokości $250,000. -Miałem wiele szczęścia, że odnosiłem sukcesy zarówno w CS oraz w pokerze, że podróżowałem po całym świecie i doświadczałem różnych miejsc i kultur- stwierdził w jednym z wywiadów. W innym mówił m.in., że ostatnie lata nie były najlepsze pod względem jego gry pokerowej. W 2014 roku wygrał telewizyjny program pokerowy ,,Shark Cage”, a w nagrodę otrzymał 1 milion dolarów. Do tegorocznego WSOP ME zakwalifikował się dzięki wygraniu turnieju satelickiego w internecie za $1,000. Do rozpoczęcia WSOP 2016 pod koniec maja, Benger był komentatorem meczów w ramach Global Poker League. Ostatecznie, Kanadyjczyk musiał zadowolić się 7. miejscem i nagrodą w wysokości $1,250,190. Na koniec warto dodać, że w 1998 roku zwycięzcą WSOP ME został Scotty Nguyen (także Amerykanin wietnamskiego pochodzenia, zbieżność nazwisk przypadkowa). W nagrodę otrzymał $1,000,000. Wyniki stołu finałowego WSOP ME 2016: 1) Qui Nguyen- USA- $8,005,310 2) Gordon Vayo- USA- $4,661,228 3) Cliff Josephy- USA- $3,453,035 4) Michael Ruane- USA- $2,576,003 5) Vojtech Ruzicka- Czechy- $1,935,388 6) Kenny Hallaert- Belgia- $1,464,258 7) Griffin Benger- Kanada- $1,250,190 8) Jerry Wong- USA- $1,100,076 9) Fernando Pons- Hiszpania- $1,000,000 Na poniższej grafice możecie zobaczyć, jak u każdego finalisty zmieniała się liczba żetonów na stole finałowym. Zwycięzcy WSOP ME od 2008 roku: 2008 rok- Peter Eastgate- 22 lata 2009 rok- Joe Cada- 21 lat 2010 rok- Jonathan Duhamel- 23 lata 2011 rok- Pius Heinz- 22 lata 2012 rok- Greg Merson- 24 lata 2013 rok- Ryan Riess- 23 lata 2014 rok- Martin Jacobson- 27 lat 2015 rok- Joe McKeehen- 24 lata 2016 rok- Qui Nguyen- 39 lat Ciekawostki dotyczące WSOP 2016: -najwięcej tytułów zdobyli Jason Mercier, Benny Glaser, Ian Johns (po 2) -najwięcej pieniędzy wygrał (nie licząc zwycięzcy) Fedor Holz: $5,023,694 -najwięcej miejsc płatnych w turniejach zajął Roland Israelashvili: 13 -3 kobiety zdobyły mistrzowskie tytuły -najwięcej pieniędzy wygranych spośród pokerzystek: Lisa Meredih ($500,000) -najwięcej miejsc płatnych spośród pokerzystek: Jamie Kerstetter (8) -Bransoletki z podziałem na kraje (tytuły zdobyli pokerzyści z 12 krajów): USA (54), Wielka Brytania (3). Hiszpania, Rosja i Szwecja po 2 tytuły. Belgia, Niemcy, Austria, Kanada, Chiny, Finlandia i Australia po 1 tytule -suma wygranych pieniędzy z podziałem na kraje (TOP-3): USA-($128,328,020), Wielka Brytania ($11,362,356) i Niemcy ($8,922,121) -Kraje z największą liczbą miejsc płatnych (TOP-3): USA (11,916), Kanada (721) i Wielka Brytania (550) -dwunasty rok z rzędu, pula nagród w festiwalu WSOP przekroczyła 100 milionów dolarów, a czwarty raz w historii przekroczyła 200 milionów dolarów -dzięki współpracy WSOP i fundacji One Drop, z części wpisowych od uczestników na konto fundacji wpłynęło $1,206,478. Od 2012 roku udało się zebrać $14,700,000 i pomóc 147,000 osób -znane osoby, które zagrał na WSOP 2016. Sportowcy: John Arne Riise, Max Kruse, Richard Seymour, Shane Warne i Jason White. Aktorzy Ray Romano, Brad Garrett, James Woods, Kevin Pollak i Jennifer Tilly -najstarszy uczestnik Main Eventu WSOP 2016 to William Watcher (95 lat) -średnia wysokość nagrody za 1. miejsce: $55,475 -średni wiek uczestników: 41,12 lat (mężczyzn: 40,91; kobiet: 44,71) -liczba wpisowych opłaconych przez mężczyzn: 102,311 (94,87% wszystkich wpisowych) -liczna wpisowych opłaconych przez kobiety: 5,522 (5,12%),Jakub Suszka