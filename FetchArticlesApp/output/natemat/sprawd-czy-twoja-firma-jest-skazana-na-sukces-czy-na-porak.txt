Większość nowych firm działa wg reguły „kwadratury koła” – z góry są skazane na porażkę. Zły sposób ich budowy i zarządzania od razu kieruje je ku przepaści lub na tory bardzo trudnego funkcjonowania. Jeśli chcesz mieć zdrową firmę, przynoszącą trwały zysk, dowiedz się na co zwrócić uwagę. A jeśli jesteś pracownikiem, dowiedz się jak zaimponować wiedzą swojemu szefowi. Nie mam patentu na sukces każdej firmy i nie podam Ci tutaj prawdy absolutnej, ale pracując w korporacjach, tworząc własne firmy i konsultując ponad setkę innych, znam zasady, które zdecydowanie przyśpieszyły osiąganie zysków i uzdrowiły atmosferę wewnątrz przedsiębiorstwa. Oto one: #1 Każdy musi być odpowiedzialny za sprzedaż. W zdrowej firmie to właśnie sprzedaż pozwala funkcjonować i rozwijać się. Sprzedaż jest celem nadrzędnym. Każdy pracownik, na każdym stanowisku, musi mieć świadomość tego, że to ze sprzedaży otrzymuje swoje wynagrodzenie. Nawet stanowiska z pozoru niezwiązane bezpośrednio ze sprzedażą (księgowość, prawnicy, obsługa techniczna, produkcja, magazyn…) budują na zewnątrz wizerunek firmy i komunikują się z potencjalnymi klientami. To, jak mówią, jak traktują swoją firmę, ma wpływ na to, jak jest ona postrzegana na zewnątrz. Osoby związane bezpośrednio ze sprzedażą muszą mieć świadomość, że to dzięki ich pracy cała firma ma dopływ kapitału i dzięki nim może funkcjonować. #2 Zadaniem kadry zarządzającej jest dbanie o Cały Zespół. Dobrze przeszkoleni ludzie, z prawidłowo rozdzielonymi zadaniami, nie potrzebują ciągłego nadzoru i „uszczęśliwiania” nowymi pomysłami. Dobry menedżer potrafi delegować zadania, wprowadzić systemy kontroli ich wykonania i… nie powinien tego ciągle zmieniać. Czasem uważam, że menedżerowie powinni wziąć sobie dłuższy urlop i nie przeszkadzać w pracy swoim zespołom. Ludzi, którzy wiedzą co i jak mają robić, nie trzeba nieustannie pouczać. Menedżerowie powinni zatroszczyć się o budowanie zmotywowanego zespołu, docenianie pracy ludzi i ich sukcesów (nawet tych najdrobniejszych) oraz pozwalanie na popełnianie błędów wynikających ze starania o rozwój firmy. Powinni też nieustanie zasiewać poczucie odpowiedzialności za całą firmę. Do tego konieczne jest zrozumienie przez pracowników wizji firmy i celu do jakiego zmierza. #3 Nieustanny rozwój i szkolenia pracowników. Podnoszenie kwalifikacji sprawia, że masz coraz lepszych pracowników, którzy dzięki nowym umiejętnościom zwiększą konkurencyjność Twojej firmy. Doszkalanie pozwala wykonywać pracę szybciej, sprawniej i skuteczniej. Dziwię się, kiedy właściciele firm boją się, że wyszkolą pracowników, a oni odejdą do konkurencji lub otworzą własne firmy. Uważam, że największym problemem jest sytuacja, w której niewyszkoleni ludzie wciąż pracują dla Ciebie. #4 Mądry Marketing. Z każdych zarobionych 2 złotych przeznaczaj 1 zł na mądry marketing. Dobry marketing wkłada Ci pieniądze do kieszeni. Mądry oznacza, że dokładnie znasz swój rynek docelowy i swoją Unikalną Ofertę Sprzedaży UOS (to, co Cię wyróżnia wśród podobnych firm). Dobra UOS mówi Twoim klientom, dlaczego mają kupić to, co oferujesz i dlaczego mają kupić to właśnie od Ciebie. Kiedy będziesz znał swoją UOS i swój docelowy rynek, dopiero wtedy wybierz media, za pomocą których przekażesz UOS w swój rynek. Największym i najbardziej kosztownym błędem złego marketingu jest skupienie się na mediach nie mając swojej UOS i nie znając dokładnie swojego rynku. Przykładem niech będzie oferta skierowana do rynku osób po 50. roku życia. Znam mnóstwo firm, które mając taki rynek, wydają majątek na reklamę w internecie, w tym na Facebooku, nie biorąc pod uwagę, że tym kanałem docierają do niewielu osób po 50 r.ż. Te osoby używają innych mediów i inaczej należy im zaprezentować przekaz. Z drugiej strony są firmy mające produkty skierowane do młodzieży i reklamujące się w prasie, na bilbordach, czy na ulotkach. Tymczasem młodzież w większości przebywa w internecie! Przykłady można mnożyć, ale pamiętaj, że mądry marketing może przynieść Ci majątek i zaoszczędzić majątek. Jeśli jesteś właścicielem firmy, sam musisz zdobyć wiedzę o marketingu. #5 Systemy, które automatyzują Twój biznes. Wszystko, co jest powtarzalnym procesem, możesz zautomatyzować. Systemy pozwolą Ci pracować nad biznesem, zamiast w biznesie. Popatrz na McDonald's – idealnie działający system, który zapewnia identyczny produkt na całym świecie. #6 Kodeks Honorowy. Określenie to do biznesu wprowadził Blair Singer, mój wielki nauczyciel. Wiele firm podpatruje duże koncerny i wymyśla swoje misje, deklaracje wartości itp. To wszystko jest ważne, lecz ma jedną zasadniczą wadę. Zostaje narzucone z góry - przez zarząd lub właściciela. Kiedy jednak powiesz ludziom, że sami mogą stworzyć zbiór zasad, taki własny Kodeks Honorowy, otrzymasz potężne narzędzie dla firmy. To, co pochodzi od ludzi, jest przez nich samych przestrzegane. Pracownicy z Kodeksem Honorowym czują się dumni, mają szacunek do siebie i swojej pracy. To Kodeks Honorowy sprawił, że odniosłem wiele sukcesów w pracy. Bardzo Ci go polecam. Pokazałem Ci kilka zasad, dzięki którym Twoja firma jest „skazana” na sukces. Jeśli którejś z nich brakuje w Twoim przedsiębiorstwie, to z bardzo dużym prawdopodobieństwem masz lub możesz mieć problem w biznesie. Kiedy wpadniesz na pomysł skorzystania z konsultacji, napisz proszę na kontakt@adamgrzesik.pl Polecam Ci również prawdopodobnie najlepszy kurs praktycznego biznesu w Polsce - Ekspert Marketingu i Systematyzacji(kliknij) Dopisz się do newslettera na adamgrzesik.gr8.com i skorzystaj z darmowej wiedzy.  Trener i Założyciel BiznesMBA.pl www.adamgrzesik.pl,Adam GrzesikWiększość nowych firm działa wg reguły „kwadratury koła” – z góry są skazane na porażkę. Zły sposób ich budowy i zarządzania od razu kieruje je ku przepaści lub na tory bardzo trudnego funkcjonowania. Jeśli chcesz mieć zdrową firmę, przynoszącą trwały zysk, dowiedz się na co zwrócić uwagę. A jeśli jesteś pracownikiem, dowiedz się jak zaimponować wiedzą swojemu szefowi. Nie mam patentu na sukces każdej firmy i nie podam Ci tutaj prawdy absolutnej, ale pracując w korporacjach, tworząc własne firmy i konsultując ponad setkę innych, znam zasady, które zdecydowanie przyśpieszyły osiąganie zysków i uzdrowiły atmosferę wewnątrz przedsiębiorstwa. Oto one: #1 Każdy musi być odpowiedzialny za sprzedaż. W zdrowej firmie to właśnie sprzedaż pozwala funkcjonować i rozwijać się. Sprzedaż jest celem nadrzędnym. Każdy pracownik, na każdym stanowisku, musi mieć świadomość tego, że to ze sprzedaży otrzymuje swoje wynagrodzenie. Nawet stanowiska z pozoru niezwiązane bezpośrednio ze sprzedażą (księgowość, prawnicy, obsługa techniczna, produkcja, magazyn…) budują na zewnątrz wizerunek firmy i komunikują się z potencjalnymi klientami. To, jak mówią, jak traktują swoją firmę, ma wpływ na to, jak jest ona postrzegana na zewnątrz. Osoby związane bezpośrednio ze sprzedażą muszą mieć świadomość, że to dzięki ich pracy cała firma ma dopływ kapitału i dzięki nim może funkcjonować. #2 Zadaniem kadry zarządzającej jest dbanie o Cały Zespół. Dobrze przeszkoleni ludzie, z prawidłowo rozdzielonymi zadaniami, nie potrzebują ciągłego nadzoru i „uszczęśliwiania” nowymi pomysłami. Dobry menedżer potrafi delegować zadania, wprowadzić systemy kontroli ich wykonania i… nie powinien tego ciągle zmieniać. Czasem uważam, że menedżerowie powinni wziąć sobie dłuższy urlop i nie przeszkadzać w pracy swoim zespołom. Ludzi, którzy wiedzą co i jak mają robić, nie trzeba nieustannie pouczać. Menedżerowie powinni zatroszczyć się o budowanie zmotywowanego zespołu, docenianie pracy ludzi i ich sukcesów (nawet tych najdrobniejszych) oraz pozwalanie na popełnianie błędów wynikających ze starania o rozwój firmy. Powinni też nieustanie zasiewać poczucie odpowiedzialności za całą firmę. Do tego konieczne jest zrozumienie przez pracowników wizji firmy i celu do jakiego zmierza. #3 Nieustanny rozwój i szkolenia pracowników. Podnoszenie kwalifikacji sprawia, że masz coraz lepszych pracowników, którzy dzięki nowym umiejętnościom zwiększą konkurencyjność Twojej firmy. Doszkalanie pozwala wykonywać pracę szybciej, sprawniej i skuteczniej. Dziwię się, kiedy właściciele firm boją się, że wyszkolą pracowników, a oni odejdą do konkurencji lub otworzą własne firmy. Uważam, że największym problemem jest sytuacja, w której niewyszkoleni ludzie wciąż pracują dla Ciebie. #4 Mądry Marketing. Z każdych zarobionych 2 złotych przeznaczaj 1 zł na mądry marketing. Dobry marketing wkłada Ci pieniądze do kieszeni. Mądry oznacza, że dokładnie znasz swój rynek docelowy i swoją Unikalną Ofertę Sprzedaży UOS (to, co Cię wyróżnia wśród podobnych firm). Dobra UOS mówi Twoim klientom, dlaczego mają kupić to, co oferujesz i dlaczego mają kupić to właśnie od Ciebie. Kiedy będziesz znał swoją UOS i swój docelowy rynek, dopiero wtedy wybierz media, za pomocą których przekażesz UOS w swój rynek. Największym i najbardziej kosztownym błędem złego marketingu jest skupienie się na mediach nie mając swojej UOS i nie znając dokładnie swojego rynku. Przykładem niech będzie oferta skierowana do rynku osób po 50. roku życia. Znam mnóstwo firm, które mając taki rynek, wydają majątek na reklamę w internecie, w tym na Facebooku, nie biorąc pod uwagę, że tym kanałem docierają do niewielu osób po 50 r.ż. Te osoby używają innych mediów i inaczej należy im zaprezentować przekaz. Z drugiej strony są firmy mające produkty skierowane do młodzieży i reklamujące się w prasie, na bilbordach, czy na ulotkach. Tymczasem młodzież w większości przebywa w internecie! Przykłady można mnożyć, ale pamiętaj, że mądry marketing może przynieść Ci majątek i zaoszczędzić majątek. Jeśli jesteś właścicielem firmy, sam musisz zdobyć wiedzę o marketingu. #5 Systemy, które automatyzują Twój biznes. Wszystko, co jest powtarzalnym procesem, możesz zautomatyzować. Systemy pozwolą Ci pracować nad biznesem, zamiast w biznesie. Popatrz na McDonald's – idealnie działający system, który zapewnia identyczny produkt na całym świecie. #6 Kodeks Honorowy. Określenie to do biznesu wprowadził Blair Singer, mój wielki nauczyciel. Wiele firm podpatruje duże koncerny i wymyśla swoje misje, deklaracje wartości itp. To wszystko jest ważne, lecz ma jedną zasadniczą wadę. Zostaje narzucone z góry - przez zarząd lub właściciela. Kiedy jednak powiesz ludziom, że sami mogą stworzyć zbiór zasad, taki własny Kodeks Honorowy, otrzymasz potężne narzędzie dla firmy. To, co pochodzi od ludzi, jest przez nich samych przestrzegane. Pracownicy z Kodeksem Honorowym czują się dumni, mają szacunek do siebie i swojej pracy. To Kodeks Honorowy sprawił, że odniosłem wiele sukcesów w pracy. Bardzo Ci go polecam. Pokazałem Ci kilka zasad, dzięki którym Twoja firma jest „skazana” na sukces. Jeśli którejś z nich brakuje w Twoim przedsiębiorstwie, to z bardzo dużym prawdopodobieństwem masz lub możesz mieć problem w biznesie. Kiedy wpadniesz na pomysł skorzystania z konsultacji, napisz proszę na kontakt@adamgrzesik.pl Polecam Ci również prawdopodobnie najlepszy kurs praktycznego biznesu w Polsce - Ekspert Marketingu i Systematyzacji(kliknij) Dopisz się do newslettera na adamgrzesik.gr8.com i skorzystaj z darmowej wiedzy.  Trener i Założyciel BiznesMBA.pl www.adamgrzesik.pl,Adam Grzesik