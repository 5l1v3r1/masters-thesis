Niedziela to dla wielu osób dzień odpoczynku, ale nie dla naszego kandydata. Lider Twojego Ruchu odwiedził dziś województwo świętokrzyskie, gdzie odwiedził muzeum Gombrowicza we Wsoli, a w Kielcach skrytykował działalność Adama Jarubasa jako marszałka województwa. Janusz Palikot nigdy nie ukrywał swojego uznania dla twórczości Witolda Gombrowicza. Był przewodniczącym Komitetu Gombrowiczowskiego oraz jednym ze sponsorów Roku Gombrowicza. Uwielbienie dla pisarza sprawiło, że nasz kandydat w drodze do Kielc nie mógł sobie odmówić wizyty w muzeum Gombrowicza we Wsoli. Następnie polityk wraz ze swoim sztabem udał się do Kielc pod budynek urzędu marszałkowskiego. Tam Janusz Palikot przekonywał, że dzięki działaniom marszałka Adama Jarubasa województwo świętokrzyskie, mimo ogromnych dotacji ze strony Unii Europejskiej, jest najgorzej rozwijającym się regionem w Polsce. Zdaniem naszego kandydata spowodowane jest to tym, że politycy (głównie PSL-u) bardziej zainteresowani są swoimi korzyściami niż dobrem województwa. Symbolem takiego postępowania były złote sztabki, które zostały symbolicznie położone pod budynkiem urzędu. Janusz Palikot zapowiedział także wprowadzenie ustawy zakazującej łączenie stanowisk partyjnych ze stanowiskami w radach nadzorczych spółek państwowych i samorządowych.,Kampania PALIKOTA