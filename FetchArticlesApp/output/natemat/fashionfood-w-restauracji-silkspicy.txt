Zapraszam was do bardzo klimatycznej restauracji sushi&thai "Silk&Spicy" . Zjecie tu sushi z truskawkami, szparagami, pyszną kaczkę oraz zrelaksujecie się w bardzo przytulnym wnętrzu. Polecam również mój pomysł na stylizację w klimatach tego miejsca. Moi drodzy, tym razem chciałabym was serdecznie zaprosić na pyszne Sushi oraz Tajskie jedzenie do restauracji Silk&Spicy na Żurawiej 16/20. Jak zawsze moja wizyta rozpoczyna się tym, że ruszam na poszukiwanie ubrań, które będą pasować do klimatu restauracji. Sushi kojarzy mi się z Japonią. Japonia z minimalizmem i mocno geometrycznymi formami. Znalazłam to, czego szukałam. Sukienka od "ANH" z salonu "Młoda Polska" jest doskonała. Jej forma oraz kolorystyka idealnie się wpasowuje w klimaty restauracji "Silk&Spicy". Do tego dobrałam bardzo wyrazistą bransoletkę od "Made by Tajwan" oraz botki od "Parfois". Czułam się jak samuraj wkraczający w swoje królestwo :) Design restauracji to klimat Sushi Baru w połączeniu z Tajskimi motywami. Bardzo ciepłe i przytulne wnętrze. Podzielę się z wami pozycjami z menu, które przyrządził dla mnie przesympatyczny szef kuchni - Tomek Godlewski. Wszystko było świeże i smakowite. Śmiało polecam każde z tych dań poniżej. Jednak moimi faworytami są zupa, aromatyczna kaczka w pomarańczach oraz sushi z krewetką i szparagami. Na początek zamówiłam sobie YELLOW Curry. Pikantna zupa z curry,warzywami, ananasem, krewetkami i mlekiem kokosowym. Bardzo polecam. Orange Duck. Aromatyczna kaczka w pomarańczach. Mistrz! Wołowina z warzywami i tajską bazylią. Sushi z krewetką i szparagami Sushi w naleśniku z łososiem. W lokalu pytajcie również o Sushi z truskawkami. [photo]349257[/photo,Liza Taste