 po raz kolejny wyróżniło najsilniejsze marki konsumenckie na polskim rynku. 15 tysięcy konsumentów oceniło ponad 2000 marek w 26 kategoriach, doceniając, obok popularnych marek światowych, rodzime marki jak Centrum Nauki Kopernik. Zwieńczeniem edycji 2013/2014 będzie jubileuszowa gala z okazji 10-lecia projektu w Polsce. Superbrands to jedyna na świecie niezależna organizacja promującą ideę brandingu poprzez identyfikację, nagradzanie i opisywanie drogi do sukcesu najsilniejszych marek. W tym roku po raz kolejny wyróżniła grono najsilniejszych marek konsumenckich obecnych na polskim rynku. W Procesie Certyfikacji Superbrands oceniono ponad 2000 marek w 26 kategoriach głównych i 85 podkategoriach. Superbrands wraz z firmą badawczą ARC Rynek i Opinia przeprowadziło we wrześniu b.r. szeroko zakrojone badanie konsumenckie obejmujące 15 tysięcy respondentów. Skala tego przedsięwzięcia plasuje je pośród największych badań marketingowych w Polsce. Uczestnicy badania odpowiadali na pytania o znajomość marki oraz skłonność do jej polecenia. Jedną z tegorocznych nowości była możliwość zgłaszania przez uczestników badania dodatkowych marek, które nie znalazły się na podstawowej liście. Po zakończeniu badania konsumenckiego skrócona lista marek trafiła do ekspertów z Rady Marek Superbrands, w skład której wchodzi 43 specjalistów z wieloletnim doświadczeniem w dziedzinie marketingu, komunikacji i brandingu, którzy oceniali wizerunkową siłę marki w odniesieniu do polskiego rynku. Lista marek została rozszerzona o nowe podkategorie, takie jak polscy projektanci mody, festiwal oraz GLAM (galerie, biblioteki, archiwa i muzea). W kategorii projektantów zwyciężył Maciej Zień, natomiast w kategorii czas wolny – festiwal Heineken Open’er Festival, który już od 2014 roku nie będzie funkcjonował pod tą marką. W kategorii czas wolny – GLAM Polacy docenili zasługi i walory edukacyjne Centrum Nauki Kopernik, które mimo dość krótkiego czasu działania zdołało wyrobić sobie bardzo silną i uznaną markę. W Procesie Certyfikacji Superbrands w aż 56 podkategoriach konsumenci i eksperci wskazali niekwestionowanych liderów. Są wśród nich zarówno marki luksusowe, takie jak Rolex, Apart, Mercedes-Benz czy Parker, jak i znane i lubiane marki, które towarzyszą konsumentom w codziennym życiu – Coca-Cola, Play, Tymbark czy Kamis. Superbrands co roku wyłania grono najsilniejszych marek na rynku. Wyniki Procesu Certyfikacji bieżącej edycji pokazują bardzo wyrównany poziom ocen wśród wyróżnionych. W wielu kategoriach widocznie rysuje się czołówka, natomiast trudno jest wskazać lidera. Dlatego też tym bardziej gratulujemy tym markom, którym bezsprzecznie udało się wysunąć na liderską pozycję w ramach swojej kategorii - mówi Monika Kowalewska, Dyrektor Projektu. W tym roku, obok tytułów Superbrands, ponownie zostaną przyznane Business Superbrands dla najsilniejszych marek biznesowych oraz najchętniej polecanym przez konsumentów polskim markom, Created in Poland Superbrands. Jubileuszowa gala z okazji 10-lecia projektu w Polsce odbędzie się w maju 2014 r. Więcej szczegółów już wkrótce. Pełną listę laureatów znajdą Państwo na stronie www.superbrands.pl,Superbrands