Przedwczoraj mój blog przeszedł małe zmiany i czas powrócić do regularnego pisania. Na dobry początek zaczynam od pierwszej odsłony serii "muzyka wieczorową porą". Od teraz w każdą sobotę będę publikował listę 5 utworów, które moim zdaniem warto chociaż raz wpleść w swoją wieczorną playlistę. Zaczniemy powoli, by skończyć żwawo i tanecznie. Mam nadzieję, że każdemu ktoś wpadnie w ucho. Leonard Cohen - The Partisan Jeśli jest ktoś kto nigdy nie słyszał o tym Panu, to tylko napiszę, że jest to 80-letni artysta pochodzący z Kanady, posiadający na swoim koncie kilkanaście świetnych płyt, a ostatnią wydał pod koniec września ubiegłego roku - . The Partisan znalazł się natomiast na jego drugim albumie studyjnym. Melodię przygotowała Anna Marly, a tekst ułożył Hy Zaret. Tutaj przedstawiam państwu wersję na żywo z koncertu w Helsinkach (2008 rok). Lilly Wood & The Prick - Middle Of The Night Teraz będzie już coraz szybciej. Ten izraelsko-francuski duet działa od 2006 roku, ale najbardziej popularny stał się chyba w ubiegłe lato, kiedy to DJ Robin Schulz wziął na warsztat ich "Prayer C" z 2010 roku. Utwór ten w zremiksowanej wersji zrobił dużą karierę na wielu listach przebojów. Ja jednak proponuję przesłuchać "Middle Of The Night" i polecam przegląd ich piosenek. Hello Mark - Byłaś serca biciem O tej poznańskiej grupie miałem już okazję pisać, kiedy na światło dziennie wyszedł ich pierwszy album studyjny . Nie mogłem ich pominąć również w tym zestawieniu, ponieważ 12 stycznia na portalu Youtube w wykonaniu Hello Mark wybrzmiał przebój Andrzeja Zauchy. Ten żywiołowy cover jest hołdem zespołu dla nieżyjącego od 23-lat wokalisty. Sting & Robert Downey Jr. - Driven to Tears W zasadzie to ten popularny aktor powinien być wymieniony jako pierwszy, ponieważ ten wykon to jego prawdziwe show. Downey Jr. znany przede wszystkim z roli Ironmana oraz Sherlocka Holmesa, zaskoczył wszystkich swoimi umiejętnościami wokalnymi na koncercie upamiętniającym 60. urodziny Stinga. "Driven to Tears" jest utworem The Police z 1980 roku. Polecam również sprawdzić występ aktora w serialu "Ally McBeal", również ze Stingiem. Foals - My number Na koniec chcę przedstawić genialnie melodyjny utwór angielskiego bandu, który znalazł się na ich ostatniej płycie wydanej w 2013 roku. Natomiast ten singiel został wydany w grudniu 2012. Naprawdę gorąco polecam "My number", ponieważ mi jeszcze przez długi czas nie ulotni się z głowy. Remiks przygotowany przez Trophy Wife znalazł się w ścieżce dźwiękowej gry FIFA 14. Już za tydzień przedstawię drugą krótką listę, w której nie zabraknie kolejnych świetnych i klimatycznych piosenek. Bartek.,Bartosz Krajewski