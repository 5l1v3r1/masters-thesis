Regulamin dla uczestników konkursu "Zostań fotografem NaTemat". § 1. Postanowienia ogólne. 1. Organizatorem konkursu o nazwie "Zostań fotografem NaTemat" zwanego dalej "Konkursem" jest GLOB 360 Sp. z o. o. z siedzibą w Warszawie, ul. Koszykowa 51a/37, 00-659, wpisana do rejestru przedsiębiorców prowadzonego przez Sąd Rejonowy dla miasta stołecznego Warszawy, XIII Wydział Gospodarczy Krajowego Rejestru Sądowego pod numerem KRS 0000329219, kapitał zakładowy 450 000, 00 PLN wpłacony w całości, NIP 7010181047 zwana dalej "Organizatorem". 2. Konkurs zostanie przeprowadzony na stronach serwisu internetowego prowadzonego przez Organizatora pod adresem www.natemat.pl, dalej "Serwis" w dniach od 22 września do 26 września do godz 23:59, 2012 roku. 4. Regulamin stanowi podstawę Konkursu i określa prawa i obowiązki jego Uczestników. § 2. Uczestnictwo w Konkursie. 1. Uczestnictwo w Konkursie jest nieodpłatne. 2. Uczestnikami Konkursu mogą być pełnoletnie osoby fizyczne, posiadające pełną zdolność do czynności prawnych oraz zamieszkałe na terytorium Rzeczypospolitej Polskiej, spełniające warunki określone w Regulaminie. Osoby niepełnoletnie mogą brać udział w Konkursie tylko za zgodą swoich rodziców lub opiekunów prawnych. 3. Uczestnikami Konkursu nie mogą być pracownicy Organizatora, jak również ich małżonkowie, dzieci, rodzice oraz rodzeństwo. 4. Przystąpienie do Konkursu jest równoznaczne z akceptacją przez uczestnika Regulaminu w całości. Uczestnik zobowiązuje się do przestrzegania określonych w nim zasad, jak również potwierdza, iż spełnia wszystkie warunki, które uprawniają go do udziału w Konkursie. 5. Uczestnictwa w Konkursie, jak i praw i obowiązków z nimi związanych, w tym także prawa do żądania wydania nagrody, nie można przenosić na inne osoby. § 3. Przebieg i warunki udziału w Konkursie. 1. Aby wziąć udział w Konkursie należy w terminie od dnia 22 września 2012 roku od godziny 8:00, do dnia 26 września 2012 roku do godziny 23:59 wysłać na adres kontakt@natemat.pl JEDNO zdjęcie, które uczestnik zgłasza jako uczestniczące w konkursie. - parametry zdjęcia: rozdzielczość 300 dpi, formaty jpg oraz tif. 2. Poprzez przesłanie zdjęcia konkursowego w sposób określony w niniejszym paragrafie, uczestnik Konkursu oświadcza, że treść przesłanej przez niego odpowiedzi nie narusza przepisów prawa, ani prawem chronionych dóbr osób trzecich, a uczestnik Konkursu jest w pełni uprawniony do zgłoszenia zdjęcia do Konkursu oraz udzielenia zezwolenia na jej publikację w Serwisie. Uczestnik wysyłając zdjęcie wyraża zgodę na jego jednorazową, nieodpłatną publikację w magazynie "NaTemat" oraz w Serwisie i na jego stronie na portalu Facebook. 3. Poprzez przesłanie zdjęcia konkursowego w sposób określony w niniejszym paragrafie, uczestnik Konkursu oświadcza, że wyraża zgodę na publiczne udostępnianie treści wypowiedzi konkursowej na stronach Serwisu i na jego stronie na Facebooku. § 4. Zasady wyłaniania zwycięzców. 1. Zwycięzcy Konkursu zostaną wyłonieni przez jury tylko spośród uczestników, którzy spełniają warunki wymienione w § 1 i 2 i 3 Regulaminu. 2. Spośród zdjęć konkursowych nadesłanych przez uczestników Konkursu spełniających warunki określone w ust. 1 powyżej, jury, czyli Zastępca Redaktora Naczelnego Hanna Rydlewska i Redaktor Działu Kultury, Karolina Sulej wybiorą zwycięzcę, którego zdjęcie zostanie opublikowane jako okładka magazynu NaTemat w ramach BLOG FORUM 2012 oraz będzie pokazane na stronach Serwisu. Jury wybierze również zdjęcia wyróżnione, które znajdą się we wnętrzu magazynu oraz zostaną zaprezentowane na stronach serwisu. 3. W skład jury wchodzą: Zastępca Redaktora Naczelnego Hanna Rydlewska i Redaktor Działu Kultury, Karolina Sulej 4. Laureaci konkursu zostają zawiadomieni o wygranej drogą mailową. § 5. Nagrody. 1. Nagrodą w Konkursie "Zostań fotografem NaTemat.pl jest publikacja w magazynie "NaTemat" na BLOG FORUM 2012 oraz na stronach Serwisu. § 6. Postępowanie reklamacyjne. 1. Reklamacje dotyczące spraw związanych z Konkursem należy składać na piśmie wraz z uzasadnieniem do Organizatora na adres: GLOB 360 SP. Z O.O., ul. Koszykowa 51a/37, 00-659 Warszawa, z dopiskiem "Konkurs: Zostań fotografem NaTemat". Reklamacje należy składać w terminie 14 (czternastu) dni od daty opublikowania listy zwycięzców – bezpośrednio lub listem poleconym (decyduje data stempla pocztowego). 2. Reklamacje rozpatrywać będzie Organizator w terminie 30 (trzydziestu) dni od dnia ich otrzymania. Odpowiedź w sprawie reklamacji zostanie przesłana na adres wskazany w piśmie zawierającym reklamację. § 7. Ochrona danych osobowych. 1. Dane osobowe uczestników Konkursu będą przetwarzane w celach przeprowadzenia Konkursu, wyłonienia zwycięzcy i przyznania nagrody, a także dla celów marketingowych GLOB 360 Sp. z o.o. 2. Dane osobowe uczestników Konkursu będą wykorzystywane zgodnie z warunkami określonymi w ustawie z dnia 29 sierpnia 1997 r. o ochronie danych osobowych (tekst jednolity: Dz. U. z 2002 r., Nr 101 poz. 926. Administratorem danych osobowych jest GLOB 360 Sp. z o.o. 3. Uczestnik ma prawo wglądu do swoich danych osobowych oraz ich poprawiania. 4. Podanie danych osobowych jest dobrowolne, lecz ich niepodanie uniemożliwia udział w Konkursie. § 8. Postanowienia końcowe. 1. Regulamin Konkursu jest dostępny na stronach Serwisu. 2. W sprawach nieuregulowanych Regulaminem, zastosowanie mają przepisy Kodeksu Cywilnego.,Redakcja naTemat