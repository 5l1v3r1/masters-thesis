Cztery lata temu palili jego koszulki, gdy pojawiał się w Cleveland buczeli, gwizdali, wyzywali. Dziś skaczą ze szczęścia! Bo LeBron James postanowił wrócić. Po czterech latach na Florydzie, najlepszy koszykarz świata znów zagra w ekipie Cavaliers. Wczoraj to był najpopularniejszy okrzyk w Cleveland. Miasto opanowało prawdziwe szaleństwo. Po czterech latach do drużyny wraca LeBron James. Jeden z jego największych sponsorów, firma Nike wykupiła billboardy w mieście, witające „króla”. A kibice powtarzają: Cleveland to rzeczywiście niemal dom LeBrona. Pochodzi z pobliskiego Akron. Po szkole średniej Cavaliers wybrali go w drafcie NBA z numerem 1. James przez siedem lat grał w barwach CAVS, ale nie udało mu się zdobyć mistrzostwa. Mimo iż co sezon drużyna z Ohio była wymieniana w gronie faworytów. Wreszcie, w 2010 roku postanowił przenieść się do Miami Heat. „Decyzję” (tak, tak, jego decyzja otrzymała swoją nazwę „The Decision”) ogłosił w studiu telewizji ESPN. – mówił 4 lata temu LBJ. Na Florydzie stworzył wielką „trójkę” z Dwyanem Wadem i Chrisem Boshem. Poprowadzili Heat do czterech z rzędu finałów NBA. Zdobyli dwa tytuły mistrzowskie. Po tamtej "decyzji" Jamesa - w Cleveland też zapanowało szaleństwo. Tylko nieco inne niż teraz. Kibice palili jego koszulki, przy każdej okazji gwizdali, buczeli i wyzywali koszykarza. Właściciel klubu Dan Gilbert na stronie internetowej opublikował list otwarty do LeBrona, w którym pisał że zawodnik zachował się niegodnie. List zniknął dopiero kilkanaście dni temu. Relacje między panami są już jednak dużo lepsze niż w 2010 roku. Właściciel Cavaliers przeprosił za list i wszystkie złe emocje, LeBron James za „show” które towarzyszyło jego odejściu z drużyny. Cztery lata temu LBJ odchodził by wreszcie zdobyć mistrzostwo NBA. Dziś wraca głównie dlatego, że naprawdę traktuje Cleveland jak swój dom. Chciał tu wrócić. Chociaż zostawić Miami też było mu trudno. I chyba rzeczywiście sam do ostatniej chwili nie wiedział na które miasto i który klub się zdecydować. Tym razem nie było programu w telewizji, nie było nawet konferencji prasowej. Był tylko list, opublikowany w „Sports Illustrated”. To tylko fragmenty bardzo emocjonalnego listu LeBrona Jamesa do kibiców. I chociaż LBJ jest mądrzejszy niż rok temu, to znów znajdą się tacy którzy go znienawidzą. Tym razem na Florydzie. Na ogromnym graffiti przedstawiającym podwójnych mistrzów NBA - ekipę Heat, które powstawało przez dwa lata, minionej nocy ktoś zamalował twarz Jamesa. Głos w tej sprawie zabrał nawet Biały Dom. Rzecznik prasowy Josh Earnest powiedział: I teraz pytanie. Czy wyobrażacie sobie, że rzecznik polskiego rządu wydaje oświadczenie w sprawie transferu n.p.: Roberta Lewandowskiego? Absolutne szaleństwo! Bo ta historia możliwa była tylko w Ameryce. Nie przypominam sobie aby transfer jakiegoś piłkarza wzbudzał takie zainteresowanie mediów i - co za tym idzie – kibiców. Nawet przenosiny Davida Beckhama i Cristiano Ronaldo z Manchesteru United do Realu Madryt. Amerykanie szybko zapomnieli o soccerze i mistrzostwach świata. Zajęli się zgadywaniem gdzie zagra LeBron. Trochę to pewnie wina naszych czasów - bo transferowe lato w NBA dzieje się na żywo i 24 godziny na dobę na Twitterze. Co chwilę ktoś ma nowego "newsa", co chwilę ktoś ma nowe źródło informacji. To jeszcze nie koniec wakacji, bo wciąż nad wyborem pracodawcy zastanawia się inny gwiazdor Carmelo Anthony. W środku tego wszystkiego jest chłopak z Ohio - jak sam o sobie mówi LeBron James. I to naprawdę zwykły chłopak. Wychowany tylko przez matkę, z dzieciństwem odbiegającym nieco od "szczęśliwego". Ale też z tą samą dziewczyną od liceum i z tymi samymi kumplami. Od reszty świata odróżnia go to, że genialnie gra w koszykówkę. Tak genialnie, że cała liga NBA czekała na jego decyzję. Tak, at ajedna z najbogatszych i najpotężniejszych organizacji na świecie czekała na to co zrobi jeden z jej 500 pracowników. Dopiero po decyzji LBJ-a można brać się za pozostałe transfery. Nie dziwi zatem fakt, że "Forbes" umieścił LeBrona Jamesa na drugim miejscu w rankingu najbardziej wpływowych ludzi show-biznesu. Tuż za piosenkarką Beyonce. Ale mówimy o człowieku, który za bieganie po parkiecie dostaje ponad 20 milionów dolarów za sezon, kolejne 50 milionów otrzymuje od reklamodawców. Jest dwukrotnym mistrzem NBA, czterokrotnym MVP sezonu zasadniczego, dwukrotnym mistrzem olimpijskim i najlepszym sportowcem Stanów Zjednoczonych 2012 roku. Na jego odejściu bardzo straciło Miami Heat, bardzo zyskało Cleveland Cavaliers, ale najszczęśliwszym człowiekiem na świecie jest chyba David Blatt. Amerykański - izraelski trener prowadził reprezentację Rosji (Mistrzostwo Europy 2007, brąz Igrzysk w Londynie 2012) i mnóstwo klubów. Z Maccabo Tel Aviv w poprzednim sezonie wygrał Euroligę. I mimo wszystko - dosyć niespodziewanie został szkoleniowcem CAVS. No i proszę, od nowego sezonu będzie pracował z najlepszym koszykarzem świata, nic dziwnego że uśmiech nie schodził mu z twarzy: Kto nie spalił koszulki LeBrona Jamesa, wczoraj w Cleveland miał się w co ubrać. I teraz LeBron James będzie grał z Kyrie Irvingiem. Nie wiecie kto to? To warto zobaczyć ten filmik poniżej;),Krzysztof Sendecki