Prowadzimy rekrutację na kreatywną pozycję w jednej z firm. Nie jesteśmy fanami CV więc zadaliśmy kandydatom kilka pytań, które miały pokazać ich tok myślenia, pomysłowość, radzenie sobie z problemami, etc. Jedna z osób odpisała „nie widzę w ogłoszeniu klauzuli, że moje pomysły nie będą wykorzystane jeśli nie przejdę dalej, więc rezygnuję z rekrutacji”. Nie mogłem uwierzyć w ten tekst. Pozwólcie że doprecyzuję, żebyście mieli pełen obraz sytuacji. Nie szukamy projektanta i nie chcemy od niego pracy pod nasze zlecenie (de facto „projekty za darmo”). Nie szukamy copywritera i NIE chcemy od niego opisu naszej firmy czy produktów. Szukamy managera przestrzeni co-workingowej w Krakowie i pytanie o które się cała sytuacja rozbija brzmi: To nie jest jakaś wielka rzecz, prawda? Można przy kawie wymyślić 15 pomysłów i nie będziemy opierać naszego biznesu na żadnym z nich. To pytanie miało zdradzić nam dwie rzeczy: jak kandydat radzi sobie z eliminowaniem „rozpraszaczy” oraz czy ogarnia sprawy techniczne. To czego dowiedzieliśmy się z maila od wspomnianej osoby, to to że już nie ufa swoim przyszłym współpracownikom oraz nie umie rozróżnić pomijalnego problemu od poważnego wyzwania. Myśl z jaką chciałbym was zostawić dziś jest taka: wszyscy wiemy jak wygląda rynek pracy i na 100% można trafić na wałki podczas szukania zajęcia. Jeśli jednak odrobicie zadanie domowe, sprawdzicie że firma i właściciele są godni zaufania i faktycznie chcecie pracować na stanowisku na które się rekrutujecie – traktujcie drugą stronę z szacunkiem i dajcie jej kredyt zaufania. To pierwszy krok do zbudowania wspólnej relacji i jeśli zacznie się tutaj dobrze, to później będzie tylko lepiej. ps opisana rekrutacja jest już zaawansowana, ale szukamy też innych osób więc jeśli szukacie pracy i ogarniacie internety i angielski, powinniście sprawdzić tutaj.,Paweł Nowak