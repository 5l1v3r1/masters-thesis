KIA postanowiła poszerzyć swoją ofertę o nowy model nisko-emisyjny. Hybrydowa KIA Niro ma pod względem estetyki i funkcjonalności przypominać klasycznego SUV-a, zużywając jednocześnie mniej paliwa. Niedawno zostały zaprezentowane pierwsze szkice. Nowy pojazd powstał niezależnie od pozostałych modeli i ma łączyć w sobie założenia eko-motoryzacji z napędami systemowymi najnowszej generacji. Zgodnie z planem koreańskiego giganta na 2014-2020, średnie zużycie paliwa gamy modelowej ma spaść o 25 proc. Nowa hybryda jest zatem zdecydowanym krokiem w realizacji tego zadania. Nowy model ma emitować poniżej 90 g CO2 na kilometr. Zespoły platformy podwoziowej Niro dostosowane zostały do zabudowy napędu benzynowo-hybrydowego nowej generacji. W terminie późniejszym dla gamy Niro oferowany będzie także układ napędowy hybrid plug in (tj. ładowany z zewnętrznego portu elektrycznego). Nowa hybryda ma być nie tylko funkcjonalna i ekologiczna – projektanci zadbali także o jej ciekawą stylizację. Wyróżniające się modernistyczne podwozie połączono z akcentami charakterystycznymi dla najnowszych modeli Kia, takimi jak np. specyficzny grill, który jest przez producenta porównywany do "tygrysiego nosa". Premiera prototypowej KIA Niro jest planowana na przyszły rok, a pod koniec 2016 ma ruszyć produkcja na światowe rynki.,Adam Gaafar