Mgła, zmiana czasu – jesień coraz mocniej daje się nam we znaki. Coraz częściej kolejne dni będą witać nas mocno wyrazistą mgłą, ciemnościami, ograniczeniem widoczności. Dowiedz się jak bezpiecznie jeździć przy mgle. To trochę tak jakby jechać we chmurach, które osadzone są niżej. A przez to mamy ograniczoną widoczność, trudniej jest nam ocenić sytuację na drodze i zachowania innych użytkowników, musimy też zwolnić. A to i tak nie zawsze da nam bezpieczeństwo – dowiedz się jak bezpiecznie jeździć we mgle. Przy mocno ograniczonej widoczności, punkt odniesienia musimy znaleźć przy linii jezdni. Pozwoli to nam kontrolować położenie naszego samochodu na jezdni oraz utrzymać na właściwym pasie ruchu. Niektórzy kierowcy we mgle nagminnie używają świateł drogowych określanych potocznie jako „długie”. W rzeczywistości ten rodzaj oświetlenie nie pomaga, a pogarsza naszą widoczność, ponieważ mocne żarówki rozpraszają mgłę. Jeśli mgła ogranicza naszą widoczność do mniej niż 50 metrów zamiast świateł długich włączmy światłą przeciwmgielne. Dlaczego taka odległość? Bo ten rodzaj oświetlenia w innych warunkach może oślepić pozostałych uczestników ruchu. Szczególnie mocno warto zastanowić się przed włączeniem świateł przeciwmgielnych tylnych. Bardzo trudnym i niebezpiecznym manewrem jest wyprzedzanie podczas mgły. Przepisy obligują, aby podczas wyprzedzania uruchamiać w krótkich odstępach czasu klakson. Inni kierowcy usłyszą go jednak tylko wtedy, gdy wyłączą w swoich samochodach urządzenia audio. Kierujący pojazdem w czasie mgły ma pogorszoną widoczność, musi więc szczególną uwagę zwrócić na otaczające nas dźwięki. Pomocne jest na przykład uchylenie okna w samochodzie.,Dariusz Brzezicki