Polacy w rozmachem wkraczają na rynek gier mobilnych. "Real Boxing" zapowiada się na największą polską produkcję tego rodzaju. Firma Vivid Games chce zmiażdżyć konkurencję. O polskich grach mówi się ostatnio coraz więcej. A to "Wiedźmin" po raz kolejny wygrał jakąś nagrodę, za granicą doceniono "Bulletstorm" czy "Dead Island", minister Waldemar Pawlak zainteresował się tą gałęzią gospodarki i ma zamiar pomóc przedstawicielom rynku IT. Tymczasem, jak podaje portal antyweb.pl, niedługo będziemy mogli zagrać w nową grę mobilną – "Real Boxing". Zapowiada się na największą produkcją tego typu made in Poland. Zobacz też: Waldemar Pawlak patronem "Wiedźmina"? "Gry mogą być kopalnią złota" Ta przeznaczona na iOS gra mobilna światło dzienne ujrzy w ostatnim kwartale tego roku. Będzie to najważniejszy tytuł producenta, Vivid Games. Nie znamy dokładnego kosztu powstania "Real Boxing", lecz szacuje się, że jest to od 500 tysięcy do miliona zł. Spore pieniądze jak na mobilny tytuł w polskich realiach. Gra ma pobić konkurencję grafiką i jakością. Źródło: Antyweb.pl,Krzysztof Majdan