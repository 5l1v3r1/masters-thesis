10 lat po mojej maturze wróciłam do Jasła, by tę zacną rocznicę uczcić. I chociaż nie jestem sentymentalna, to nie mogłam powstrzymać się od powrotu myślami do moich licealnych lat i zastanowienia się, czy i jak mnie one ukształtowały. W tym roku minęło 10 lat od mojej matury. Pełna dekada od wyjazdu z Jasła i rozpoczęcia samodzielnego życia. To na tyle mało, aby jeszcze czuć się pięknym, młodym i głodnym sukcesu, ale na tyle dużo, by spojrzeć na licealne lata z dystansem, wynikającym z dziesięciu lat wzlotów i upadków w dorosłym życiu. (Historię ze zdjęciami publikuję jak zwykle, na moim blogu.) 10-lecie matury świętowaliśmy z całym naszym rocznikiem w przedostatni dzień maja. Pogoda i frekwencja dopisały średnio, ale było z kim porozmawiać i się pobawić. Była to także okazja do zobaczenia paru swoich nauczycieli raz jeszcze, do przeglądnięcia starych kronik i dziennika klasowego, a także do obejrzenia studniówkowego DVD. To ostatnie nie tylko przypomniało mi o tym, jakim byłam kujonem i jak obciachowo wtedy wyglądałam - ale przede wszystkim skłoniło mnie do zastanowienia się, co właściwie dały mi lata spędzone w liceum. Czy wykorzystałam je dobrze? Czy czegoś mnie nauczyły? Dziś mam trochę fioła na punkcie efektywności, więc 10-letnia perspektywa obnażyła boleśnie wszystkie moje niedociągnięcia z licealnych czasów. To mogłam zrobić lepiej, tu postarać się bardziej, coś innego sobie odpuścić, itd. Ale z drugiej strony, po 10 latach łatwiej jest mi też wyodrębnić to, co było dobre. Chyba wszyscy tak mamy, że niektórych ludzi ze szkolnych lat pamiętamy bardziej, a innych prawie wcale. A na pewno każdy z nas ma tak z nauczycielami. Niektórzy wciąż potrafią przyprawiać o ciarki na plecach, o poziomie wiedzy niektórych myślimy z zażenowaniem. Ale na ogół najbardziej pamiętamy tych, którzy byli naprawdę dobrzy. Ja oczywiście też tak mam. Niektórych moich nauczycieli z liceum pamiętam już jak przez mgłę, ale niektórych do dzisiaj wspominam bardzo dobrze. Troje z nich w szczególności. Po pierwsze, zawsze miałam szczęście do nauczycieli z matematyki, a liceum nie było wyjątkiem. Moja nauczycielka od matematyki była konkretna i wymagająca - i bardzo mi się to podobało. Do dzisiaj, gdy zamknę oczy, nie mam problemu z przypomnieniem sobie uczucia jej dłoni na ramieniu i towarzyszącego mu dźwięku słów "Podejdź do tablicy". Ja akurat lubiłam matmę i nigdy nie miałam z nią większych trudności, ale wiem, że wizja ręki na ramieniu podnosiła ciśnienie niejednej osobie w naszej klasie, a czwórki czy piątki nie dostawało się łatwo. I chociaż sporo osób argumentuje, że niektóre zagadnienia matematyczne nie przydają się w życiu, a dorosłość przynosi problemy większe niż ujemna delta - to ja nie mam wątpliwości, że moje szczęście do nauczycieli z matematyki miało pozytywny wpływ na to, jak obecnie radzę sobie w życiu. Już pomijam fakt, że matma przydała mi się na studiach, a moja zawodowa kariera, którą zresztą uwielbiam, w dużej mierze opiera się na cyferkach. Według mnie ten przedmiot uczy umiejętności przydatnych na co dzień - pozwala dostrzec bardziej efektywne rozwiązania, policzyć, czy dany zakup/inwestycja na pewno się opłaca, dostrzec w danej sytuacji logikę lub jej brak. Gdy pomyślę sobie o znajomych mi osobach, które uważam za najbardziej ogarnięte życiowo, to widzę, że wszystkie one dobrze radzą sobie z cyferkami. Przypadek? Nie sądzę. Po drugie, zawsze miałam szczęście do nauczycielek z języka polskiego - wszystkie z nich miały wyrazisty charakter i pasję do tego, co robią - i to w dużej mierze dlatego ten przedmiot nigdy nie kojarzył mi się z nudą. Moją licealną nauczycielkę z języka polskiego od początku ceniłam za ogromną wiedzę, niesztampowość i otwarty umysł. Mówiła "Doczytajcie sobie o tym Słowackim w książce, a my zrobimy coś ciekawszego". I robiliśmy coś ciekawszego. Na naszych lekcjach polskiego było sporo rozwijających dyskusji, a zamiast rozwodzić się długo nad gramatyką, zahaczaliśmy szeroko o różne nauki humanistyczne - o filozofię czy sztukę. I mimo że byliśmy klasą matematyczno-informatyczną, przy sprawdzianach i przepytywaniu nie było taryfy ulgowej. Jak ktoś nie ogarnął, to było "Siadaj, gała", i koniec. Wiedza humanistyczna przydała mi się później bardziej niż mogłam przypuszczać. Będąc w liceum, nie spodziewałam się, że kiedykolwiek będę wydawać własny magazyn - a tymczasem robię to od paru lat i wiem, że byłoby mi ciężko bez humanistycznego zacięcia. Ale nie chodzi tylko o to. Okazało się, że umiejętność rozmowy o malarstwie, literaturze czy filozofii, nawet na podstawowym poziomie, niejednokrotnie pozwalała mi nawiązać kontakty biznesowe! Umiejętności miękkie, prowadzenie "small talk" na odpowiednim poziomie, używanie ładnej polszczyzny - to wszystko przydaje się często bardziej niż twarda wiedza. Dlatego chociaż wiem, że obecnie panuje moda na darcie łacha z humanistów - że nie są przygotowani do życia, że nie odnajdują się w rynkowej rzeczywistości - to nie uważam tego za uzasadnione. A to, że humanistami nazywają siebie często osoby, które po prostu są cieniasami z matmy - to już oddzielna kwestia. Last but not least, z dzisiejszej perspektywy widzę, że miałam też szczęście do wychowawców. Bardzo pozytywną osobą okazał się mój - niestety już świętej pamięci - licealny wychowawca, który był wymagającym nauczycielem, ale również wprowadzał do naszej klasy luźną atmosferę. Tu i tam pousprawiedliwiał parę nieobecności czy pozwalał przesiedzieć w kantorku jakąś lekcję ;) I co ważne, zapraszał na lekcje wychowawcze swoich byłych uczniów, którzy opowiadali o swoich studiach lub wykonywanej pracy - co dla części z nas okazało się inspiracją do podjęcia konkretnej ścieżki dalszej nauki. Był po prostu dobrym wychowawcą, który pokazał, że czasem w życiu się trzeba spiąć, żeby coś osiągnąć - ale trzeba też wiedzieć, kiedy odpuścić. Gdy pisałam powyższe, przypomniała mi się słynna przemowa Steve'a Jobsa z Uniwersytetu Stanforda o "łączeniu punktów" (tak na marginesie: polecam obejrzenie tej przemowy w całości). Jobs mówi w nim, że nie da się zobaczyć spójnej całości patrząc naprzód, lecz można to zrobić dopiero patrząc wstecz. Ja też nie sądziłam, że ciekawostki, które wypisywałam na marginesie zeszytu do polskiego, później okażą się świetnym narzędziem do zawierania interesujących znajomości - nierzadko tych trwających później lata. Z kolei czasem, gdy napotykam skomplikowany problem, przypominają mi się zadania z gwiazdką na sprawdzianach albo na konkursach z matematyki, przy których na początku potrafiłam wypisać tylko dane i wydawało mi się, że na tym się skończy... ale potem okazywało się, że jednak stać mnie na więcej. Takie rzeczy dodawały mi wiary w siebie - nie widziałam tego wtedy, ale widzę to teraz. 10 lat po zakończeniu licealnej nauki zauważyłam, że niektóre - wydawałoby się - drobnostki, do dzisiaj wywierają na mnie pewien wpływ. Z dystansu widać to lepiej.,Dorota Sierakowska10 lat po mojej maturze wróciłam do Jasła, by tę zacną rocznicę uczcić. I chociaż nie jestem sentymentalna, to nie mogłam powstrzymać się od powrotu myślami do moich licealnych lat i zastanowienia się, czy i jak mnie one ukształtowały. W tym roku minęło 10 lat od mojej matury. Pełna dekada od wyjazdu z Jasła i rozpoczęcia samodzielnego życia. To na tyle mało, aby jeszcze czuć się pięknym, młodym i głodnym sukcesu, ale na tyle dużo, by spojrzeć na licealne lata z dystansem, wynikającym z dziesięciu lat wzlotów i upadków w dorosłym życiu. (Historię ze zdjęciami publikuję jak zwykle, na moim blogu.) 10-lecie matury świętowaliśmy z całym naszym rocznikiem w przedostatni dzień maja. Pogoda i frekwencja dopisały średnio, ale było z kim porozmawiać i się pobawić. Była to także okazja do zobaczenia paru swoich nauczycieli raz jeszcze, do przeglądnięcia starych kronik i dziennika klasowego, a także do obejrzenia studniówkowego DVD. To ostatnie nie tylko przypomniało mi o tym, jakim byłam kujonem i jak obciachowo wtedy wyglądałam - ale przede wszystkim skłoniło mnie do zastanowienia się, co właściwie dały mi lata spędzone w liceum. Czy wykorzystałam je dobrze? Czy czegoś mnie nauczyły? Dziś mam trochę fioła na punkcie efektywności, więc 10-letnia perspektywa obnażyła boleśnie wszystkie moje niedociągnięcia z licealnych czasów. To mogłam zrobić lepiej, tu postarać się bardziej, coś innego sobie odpuścić, itd. Ale z drugiej strony, po 10 latach łatwiej jest mi też wyodrębnić to, co było dobre. Chyba wszyscy tak mamy, że niektórych ludzi ze szkolnych lat pamiętamy bardziej, a innych prawie wcale. A na pewno każdy z nas ma tak z nauczycielami. Niektórzy wciąż potrafią przyprawiać o ciarki na plecach, o poziomie wiedzy niektórych myślimy z zażenowaniem. Ale na ogół najbardziej pamiętamy tych, którzy byli naprawdę dobrzy. Ja oczywiście też tak mam. Niektórych moich nauczycieli z liceum pamiętam już jak przez mgłę, ale niektórych do dzisiaj wspominam bardzo dobrze. Troje z nich w szczególności. Po pierwsze, zawsze miałam szczęście do nauczycieli z matematyki, a liceum nie było wyjątkiem. Moja nauczycielka od matematyki była konkretna i wymagająca - i bardzo mi się to podobało. Do dzisiaj, gdy zamknę oczy, nie mam problemu z przypomnieniem sobie uczucia jej dłoni na ramieniu i towarzyszącego mu dźwięku słów "Podejdź do tablicy". Ja akurat lubiłam matmę i nigdy nie miałam z nią większych trudności, ale wiem, że wizja ręki na ramieniu podnosiła ciśnienie niejednej osobie w naszej klasie, a czwórki czy piątki nie dostawało się łatwo. I chociaż sporo osób argumentuje, że niektóre zagadnienia matematyczne nie przydają się w życiu, a dorosłość przynosi problemy większe niż ujemna delta - to ja nie mam wątpliwości, że moje szczęście do nauczycieli z matematyki miało pozytywny wpływ na to, jak obecnie radzę sobie w życiu. Już pomijam fakt, że matma przydała mi się na studiach, a moja zawodowa kariera, którą zresztą uwielbiam, w dużej mierze opiera się na cyferkach. Według mnie ten przedmiot uczy umiejętności przydatnych na co dzień - pozwala dostrzec bardziej efektywne rozwiązania, policzyć, czy dany zakup/inwestycja na pewno się opłaca, dostrzec w danej sytuacji logikę lub jej brak. Gdy pomyślę sobie o znajomych mi osobach, które uważam za najbardziej ogarnięte życiowo, to widzę, że wszystkie one dobrze radzą sobie z cyferkami. Przypadek? Nie sądzę. Po drugie, zawsze miałam szczęście do nauczycielek z języka polskiego - wszystkie z nich miały wyrazisty charakter i pasję do tego, co robią - i to w dużej mierze dlatego ten przedmiot nigdy nie kojarzył mi się z nudą. Moją licealną nauczycielkę z języka polskiego od początku ceniłam za ogromną wiedzę, niesztampowość i otwarty umysł. Mówiła "Doczytajcie sobie o tym Słowackim w książce, a my zrobimy coś ciekawszego". I robiliśmy coś ciekawszego. Na naszych lekcjach polskiego było sporo rozwijających dyskusji, a zamiast rozwodzić się długo nad gramatyką, zahaczaliśmy szeroko o różne nauki humanistyczne - o filozofię czy sztukę. I mimo że byliśmy klasą matematyczno-informatyczną, przy sprawdzianach i przepytywaniu nie było taryfy ulgowej. Jak ktoś nie ogarnął, to było "Siadaj, gała", i koniec. Wiedza humanistyczna przydała mi się później bardziej niż mogłam przypuszczać. Będąc w liceum, nie spodziewałam się, że kiedykolwiek będę wydawać własny magazyn - a tymczasem robię to od paru lat i wiem, że byłoby mi ciężko bez humanistycznego zacięcia. Ale nie chodzi tylko o to. Okazało się, że umiejętność rozmowy o malarstwie, literaturze czy filozofii, nawet na podstawowym poziomie, niejednokrotnie pozwalała mi nawiązać kontakty biznesowe! Umiejętności miękkie, prowadzenie "small talk" na odpowiednim poziomie, używanie ładnej polszczyzny - to wszystko przydaje się często bardziej niż twarda wiedza. Dlatego chociaż wiem, że obecnie panuje moda na darcie łacha z humanistów - że nie są przygotowani do życia, że nie odnajdują się w rynkowej rzeczywistości - to nie uważam tego za uzasadnione. A to, że humanistami nazywają siebie często osoby, które po prostu są cieniasami z matmy - to już oddzielna kwestia. Last but not least, z dzisiejszej perspektywy widzę, że miałam też szczęście do wychowawców. Bardzo pozytywną osobą okazał się mój - niestety już świętej pamięci - licealny wychowawca, który był wymagającym nauczycielem, ale również wprowadzał do naszej klasy luźną atmosferę. Tu i tam pousprawiedliwiał parę nieobecności czy pozwalał przesiedzieć w kantorku jakąś lekcję ;) I co ważne, zapraszał na lekcje wychowawcze swoich byłych uczniów, którzy opowiadali o swoich studiach lub wykonywanej pracy - co dla części z nas okazało się inspiracją do podjęcia konkretnej ścieżki dalszej nauki. Był po prostu dobrym wychowawcą, który pokazał, że czasem w życiu się trzeba spiąć, żeby coś osiągnąć - ale trzeba też wiedzieć, kiedy odpuścić. Gdy pisałam powyższe, przypomniała mi się słynna przemowa Steve'a Jobsa z Uniwersytetu Stanforda o "łączeniu punktów" (tak na marginesie: polecam obejrzenie tej przemowy w całości). Jobs mówi w nim, że nie da się zobaczyć spójnej całości patrząc naprzód, lecz można to zrobić dopiero patrząc wstecz. Ja też nie sądziłam, że ciekawostki, które wypisywałam na marginesie zeszytu do polskiego, później okażą się świetnym narzędziem do zawierania interesujących znajomości - nierzadko tych trwających później lata. Z kolei czasem, gdy napotykam skomplikowany problem, przypominają mi się zadania z gwiazdką na sprawdzianach albo na konkursach z matematyki, przy których na początku potrafiłam wypisać tylko dane i wydawało mi się, że na tym się skończy... ale potem okazywało się, że jednak stać mnie na więcej. Takie rzeczy dodawały mi wiary w siebie - nie widziałam tego wtedy, ale widzę to teraz. 10 lat po zakończeniu licealnej nauki zauważyłam, że niektóre - wydawałoby się - drobnostki, do dzisiaj wywierają na mnie pewien wpływ. Z dystansu widać to lepiej.,Dorota Sierakowska