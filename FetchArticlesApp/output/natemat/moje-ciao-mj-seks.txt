Podczas leczenia Twoje ciało może wydać Ci się wrogie i stanowić barierę w czerpaniu przyjemności z seksu. Wielu kobietom bardzo trudno jest powrócić do życia erotycznego, szczególnie jeśli zmiany w ich ciele zaszły w obrębie narządów powszechnie uważanych za wyznaczniki kobiecości, np. po zabiegach mastektomii czy histerektomii. Muszę Cię zmartwić. Nie znajdziesz tu porad dotyczących tego, jak odzyskać ponownie kobiecość, ponieważ Twoja kobiecość jest w Tobie cały czas. Bez względu na to, czy masz długie włosy, macicę, dwie piersi czy jedną – Twoja kobiecość i seksualność jest w Twojej głowie i to nad nią będziemy pracować :-) Uwaga! Nie będzie łatwo, ale na pewno będzie przyjemnie! Ponowny kontakt ze swoim ciałem będzie wymagał od ciebie uwagi, czasu i cierpliwości, ale odpłaci Ci się pięknym za nadobne i wpłynie pozytywnie na sferę seksualną. Zastanów się, w jakich momentach przed chorobą, czułaś się kobieco, seksownie? Możesz wypisać je na kartce, i zaznaczyć te, które pomimo obecnego stanu nadal jesteś w stanie wykonać. Założę się, że jest ich całkiem sporo! To dlatego, że nasze poczucie kobiecości, bycia seksownym nie wiąże się jedynie z nagością i konkretnymi partami ciała. Wręcz przeciwnie, często czujemy się o wiele seksowniej ubrani niż rozebrani! Spróbuj przywołać w pamięci jak najwięcej sytuacji, w których czułaś się pewna siebie i piękna. Poznaj swoje miejsca intymne. Czy wiesz jak wygląda Twoja wagina? To pytanie może wydać się banalne, jednak wbrew pozorom bardzo wiele kobiet nie wie jak wyglądają ich miejsca intymne. Dlaczego kobiety boją się „tam” zerkać? Niestety, wiele kobiet uważa, że ich narządy płciowe są po prostu brzydkie. Żyjemy w kulturze wstydu, gdzie nagość – ta naturalna, nie poprawiona w photoshopie, nie istnieje lub jest uważana za coś brzydkiego i obrzydliwego. Przekłada się to niestety na zaburzony obraz naszego ciała i myślenia o naszych waginach. Skoro moja nie wygląda tak jak z obrazka, a innej nigdy nie widziałam, to oznacza, ze coś jest ze mną nie tak. Jeśli kobieta ma tak negatywne przekonania na temat narządu, który jest źródłem jej seksualności, to jak ma czerpać w pełni przyjemności z seksu? Czas to zmienić. Jeśli jeszcze nie oglądałaś swoich miejsc intymnych, czas brać się do dzieła. Potrzebujesz jedynie jednego rekwizytu – lusterka. By zadbać w tym czasie o swój komfort skorzystaj z momentu, gdy będziesz sama w domu. Szalejące po domu dzieci lub wołanie na obiad z drugiego pokoju nie sprzyja nawiązywaniu kontaktu z tak intymną częścią ciała. Wprowadź się w stan relaksu, w tym celu możesz włączyć muzykę lub zapalić świecę zapachową. Gdy przyjmiesz już odpowiednią pozycję, przyjrzyj się dokładnie swojej waginie. Spróbuj spojrzeć na nią z innej perspektywy niż dotychczas, z większą czułością i szacunkiem, mając w głowie to, że każda z nas jest inna i nie ma drugiej takiej samej waginy jak Twoja. Nie przejmuj się, jeśli za pierwszym razem nie uda Ci się z nią „zaprzyjaźnić”. Po krótkiej przerwie możesz wrócić do tej czynności i na nowo spróbować oswoić się z jej widokiem. Zbuduj swoją mapę ciała. Mapa erogenna Twojego ciała to nie tylko piersi i narządy płciowe. Na ciele znajdują się setki miejsc, które mogą dawać Ci równie satysfakcjonujące przeżycia. Możesz odnaleźć je sama lub zaprosić do poszukiwań partnera/kę. Umówcie się, że podczas gry wstępnej macie zakaz dotykania miejsc intymnych. Do poszukiwań użyjcie swoich ust, palców i języków. Jeśli chcecie możecie skorzystać z akcesoriów, które jeszcze bardziej podkręcą doznania tj. opaska na oczy, kostki lodu, piórko czy świece do masażu. Bądźcie kreatywni i nie zapomnijcie podzielić się ze sobą wrażeniami! Zrób swojemu ciału przyjemność. Twoje ciało jest piękne, bo jest jedyne w swoim rodzaju. Jest TWOJE. Właśnie dlatego, nawet jeśli w danym momencie nie jest w najlepszej formie, powinnaś o nie dodatkowo zadbać i sprawiać mu przyjemność. Znajdź swój własny sposób na pobudzenie zmysłów - może to być masaż, ciepła kąpiel z olejkami lub zakup nowej bielizny. Spróbuj wygospodarować w swoim planie dnia chociaż chwilę na kontakt tylko z samą sobą. Takie zabiegi wpłyną kojąco nie tylko na Twoje ciało, ale także na umysł. Jeśli powrót do seksualności ze względu na zmiany, jakie zaszły w Twoim ciele będzie sprawiał Ci trudność, nie zapomnij podzielić się swoimi obawami z partnerem. Być może sprawa, która martwi Cię szczególnie, a dotyczy między innymi reakcji partnera, dla niego nie stanowi problemu i będziecie mogli wspólnie czerpać radość z seksu. Autor: RozmowyoSeksie.pl Jeśli chcesz wiedzieć więcej, jak powrócić do bliskości w trakcie lub po leczeniu onkologicznym odwiedź stronę KancerSutra.pl,Fundacja Rak n RollPodczas leczenia Twoje ciało może wydać Ci się wrogie i stanowić barierę w czerpaniu przyjemności z seksu. Wielu kobietom bardzo trudno jest powrócić do życia erotycznego, szczególnie jeśli zmiany w ich ciele zaszły w obrębie narządów powszechnie uważanych za wyznaczniki kobiecości, np. po zabiegach mastektomii czy histerektomii. Muszę Cię zmartwić. Nie znajdziesz tu porad dotyczących tego, jak odzyskać ponownie kobiecość, ponieważ Twoja kobiecość jest w Tobie cały czas. Bez względu na to, czy masz długie włosy, macicę, dwie piersi czy jedną – Twoja kobiecość i seksualność jest w Twojej głowie i to nad nią będziemy pracować :-) Uwaga! Nie będzie łatwo, ale na pewno będzie przyjemnie! Ponowny kontakt ze swoim ciałem będzie wymagał od ciebie uwagi, czasu i cierpliwości, ale odpłaci Ci się pięknym za nadobne i wpłynie pozytywnie na sferę seksualną. Zastanów się, w jakich momentach przed chorobą, czułaś się kobieco, seksownie? Możesz wypisać je na kartce, i zaznaczyć te, które pomimo obecnego stanu nadal jesteś w stanie wykonać. Założę się, że jest ich całkiem sporo! To dlatego, że nasze poczucie kobiecości, bycia seksownym nie wiąże się jedynie z nagością i konkretnymi partami ciała. Wręcz przeciwnie, często czujemy się o wiele seksowniej ubrani niż rozebrani! Spróbuj przywołać w pamięci jak najwięcej sytuacji, w których czułaś się pewna siebie i piękna. Poznaj swoje miejsca intymne. Czy wiesz jak wygląda Twoja wagina? To pytanie może wydać się banalne, jednak wbrew pozorom bardzo wiele kobiet nie wie jak wyglądają ich miejsca intymne. Dlaczego kobiety boją się „tam” zerkać? Niestety, wiele kobiet uważa, że ich narządy płciowe są po prostu brzydkie. Żyjemy w kulturze wstydu, gdzie nagość – ta naturalna, nie poprawiona w photoshopie, nie istnieje lub jest uważana za coś brzydkiego i obrzydliwego. Przekłada się to niestety na zaburzony obraz naszego ciała i myślenia o naszych waginach. Skoro moja nie wygląda tak jak z obrazka, a innej nigdy nie widziałam, to oznacza, ze coś jest ze mną nie tak. Jeśli kobieta ma tak negatywne przekonania na temat narządu, który jest źródłem jej seksualności, to jak ma czerpać w pełni przyjemności z seksu? Czas to zmienić. Jeśli jeszcze nie oglądałaś swoich miejsc intymnych, czas brać się do dzieła. Potrzebujesz jedynie jednego rekwizytu – lusterka. By zadbać w tym czasie o swój komfort skorzystaj z momentu, gdy będziesz sama w domu. Szalejące po domu dzieci lub wołanie na obiad z drugiego pokoju nie sprzyja nawiązywaniu kontaktu z tak intymną częścią ciała. Wprowadź się w stan relaksu, w tym celu możesz włączyć muzykę lub zapalić świecę zapachową. Gdy przyjmiesz już odpowiednią pozycję, przyjrzyj się dokładnie swojej waginie. Spróbuj spojrzeć na nią z innej perspektywy niż dotychczas, z większą czułością i szacunkiem, mając w głowie to, że każda z nas jest inna i nie ma drugiej takiej samej waginy jak Twoja. Nie przejmuj się, jeśli za pierwszym razem nie uda Ci się z nią „zaprzyjaźnić”. Po krótkiej przerwie możesz wrócić do tej czynności i na nowo spróbować oswoić się z jej widokiem. Zbuduj swoją mapę ciała. Mapa erogenna Twojego ciała to nie tylko piersi i narządy płciowe. Na ciele znajdują się setki miejsc, które mogą dawać Ci równie satysfakcjonujące przeżycia. Możesz odnaleźć je sama lub zaprosić do poszukiwań partnera/kę. Umówcie się, że podczas gry wstępnej macie zakaz dotykania miejsc intymnych. Do poszukiwań użyjcie swoich ust, palców i języków. Jeśli chcecie możecie skorzystać z akcesoriów, które jeszcze bardziej podkręcą doznania tj. opaska na oczy, kostki lodu, piórko czy świece do masażu. Bądźcie kreatywni i nie zapomnijcie podzielić się ze sobą wrażeniami! Zrób swojemu ciału przyjemność. Twoje ciało jest piękne, bo jest jedyne w swoim rodzaju. Jest TWOJE. Właśnie dlatego, nawet jeśli w danym momencie nie jest w najlepszej formie, powinnaś o nie dodatkowo zadbać i sprawiać mu przyjemność. Znajdź swój własny sposób na pobudzenie zmysłów - może to być masaż, ciepła kąpiel z olejkami lub zakup nowej bielizny. Spróbuj wygospodarować w swoim planie dnia chociaż chwilę na kontakt tylko z samą sobą. Takie zabiegi wpłyną kojąco nie tylko na Twoje ciało, ale także na umysł. Jeśli powrót do seksualności ze względu na zmiany, jakie zaszły w Twoim ciele będzie sprawiał Ci trudność, nie zapomnij podzielić się swoimi obawami z partnerem. Być może sprawa, która martwi Cię szczególnie, a dotyczy między innymi reakcji partnera, dla niego nie stanowi problemu i będziecie mogli wspólnie czerpać radość z seksu. Autor: RozmowyoSeksie.pl Jeśli chcesz wiedzieć więcej, jak powrócić do bliskości w trakcie lub po leczeniu onkologicznym odwiedź stronę KancerSutra.pl,Fundacja Rak n Roll