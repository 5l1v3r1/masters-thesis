Od 2011 roku jestem gościem terenowych rajdów cross-country organizowanych przez Andrzeja Derengowskiego. Każdy wyjazd to kilka dni fotografowania w terenie i dokumentownia wszystkiego, co związane jest z przebiegiem rajdu. To, co szczególnie zwróciło moją uwagę, to duża ilość ekip, które na start imprezy docierają z róznych zakątków Europy. Zainteresowanie polskimi rajdami off-road nie dotyczy tylko imprez spod znaku Transgothica. Na liście każdego profesjonalnego, dobrze przygotowanego polskiego rajdu off-road można odnaleźć załogi spoza naszego kraju. Czego Europejczycy szukają w polskich lasach? Odpowiedź znajduje się m.in. na moich zdjęciach poniżej. Jako uzupełnienie obrazków postanowiłem zapytać o to Andrzeja Derengowskiego Andrzej Derengowski: Uważam, że zawodnicy, którzy realizują swoją pasję w terenowych rajdach typu cross-country wybierają nasz kraj z kilku powodów. Trudno mi ocenić, który z nich jest najważniejszy - pewnie dla każdego różnie to wygląda - ale niektóre z nich wydają się istotne. Jako pierwszy wymieniłbym ten, który umożliwia uprawianie terenowego moto-sportu na terenach leśnych. Polskie przepisy prawa, chyba jako jedyne, w krajach centralnej Europy pozwalają na taką formę wykorzystania lasów. Jednocześnie zaznaczam , że jako organizatorzy takich rajdów postępujemy zgodnie z zasadami zrównoważonego rozwoju poprzez ograniczenie negatywnego wpływu na środowisko przyrodnicze. Ściśle współpracujemy z rządowymi i pozarządowymi organizacjami ochrony przyrody oraz zarządcami terenów leśnych - pracownikami "Lasów Państwowych". Jako drugi, zaliczyłbym ten, który mówi o dobrej organizacji imprez produkowanych w naszym kraju. Myślę tu o wykorzystaniu przez twórców rajdów wszystkich dostępnych rozwiązań technicznych sprawiających właściwy przebieg imprezy tzn.: bezpieczny, zgodny ze wszystkimi wytycznymi w pełni monitorowany i czytelny dla uczestników i obserwatorów. Jako trzeci powód, uwzględniłbym stosunkowo krótką odległość i łatwość poruszania się między Polską, a krajami Europy zachodniej, z której przyjeżdżają zawodnicy, co ma duży wpływ na obliczanie stosownych budżetów potrzebnych do startów. Jako czwarty i być może nie mniej ważny, to aspekt wspaniałej atmosfery panującej podczas trwania rajdów oraz pięknych okoliczności przyrody, w której rozgrywane są polskie zawody. Andrzej Derengowski od kilkunastu lat czynnie uczestniczy w życiu sportów motorowych jako zawodnik oraz organizator wyścigów. Brał udział w takich rajdach jak: -Transyberia, którego trasa przecinała teren niemalże całej Syberii (wspólnie z Martyną Wojciechowską), -Dakar, rozgrywanym jeszcze w Afryce (w ekipie technicznej Maćka Majchrzaka), -Rain Forest Challenge w Malezjii (współnie z Zygmuntem Popielarczykiem), -Borneo Safari na Borneo (na terenach najstarszych lasów tropikalnych na Świecie), -Drezno-Wrocław (najdłuższym maratonie off-road w Europie) -oraz w wielu edycjach Pucharu Polski Off-Road. Zajmuj się zawodowo organizacją rajdów terenowych. Organizuje imprezy w Polsce, Afryce, Turcji, na Ukrainie, w Rumunii. Aktualnie startuje w zespole rajdowym RMF 4Racing Team.,Marcin Samborski