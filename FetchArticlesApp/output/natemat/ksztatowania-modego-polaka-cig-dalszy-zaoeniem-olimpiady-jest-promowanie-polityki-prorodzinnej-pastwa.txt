Wiemy już jaki ma być młody Polak. Przez ostatni rok temat był wałkowany na wszystkie strony. Analizowano podstawę programową, ekspertów, którzy ją tworzyli, potem podręczniki. Wiemy, jaki nacisk położono na treści patriotyczne i narodowe, nic już nie powinno zatem zaskoczyć. Ale okazuje się, że lektura pt. "Konkursy szkolne i olimpiady" też może dać nieco do myślenia. W tym roku dominuje, na przykład, Jasnogórska Królowa Polski. Kuratoria oświaty właśnie zaczęły prezentować swoją ofertę. To konkursy ogólnopolskie lub o zasięgu lokalnym, nie wszędzie propozycje są takie same. Na przykład Wojewoda Świętokrzyski ogłosił w tym roku konkurs filmowy dla uczniów szkół podstawowych i średnich pod hasłem "Co to znaczy być patriotą”, który odbywa się tylko w tym województwie. Cel, jaki sobie wyznaczył to "wzmacnianie więzi obywatelskiej i ukazywanie wzorowych postaw patriotycznych". "Formacja duchowa i wzrastanie młodych ludzi w wierze" Olimpiad i konkursów dla uczniów jest mnóstwo, bardzo często jest to już kolejna edycja, organizowana w niezmienionej formie od lat, ale nie brakuje też nowości wprowadzonych za obecnej władzy. Na przykład II Ogólnopolski Festiwal Piosenki Niezłomnej i Niepodległej im. Henryka Rasiewicza KIMA (nformuje o nim m.in. kuratorium oświaty w Kielcach). Tu małe wtrącenie, nikt tego nie potępia. Niech młodzież startuje i się uczy. Pewne zjawiska rzucają się jednak w oczy. A wartości, które mocno promuje obecny rząd, można znaleźć na stronach kuratoriów oświaty aż nadto. Ale po kolei. Tegoroczna nowość to "Jasnogórska Królowa Polski – w 300. rocznicę koronacji Jej Cudownego Wizerunku”. To konkurs, można powiedzieć historyczny, gdyż pierwszy raz skierowany do uczniów klas 7, ale też starszej młodzieży do LO włącznie. Organizatorem jest Rada Szkół Katolickich i Klasztor Ojców Paulinów na Jasnej Górze. Cele konkursu? Wymieńmy przykładowo cztery, choć jest ich więcej: • popularyzacja wiedzy o historii i współczesności Klasztoru Jasnogórskiego • popularyzacja wiedzy o historii koronacji Cudownego Wizerunku Jasnogórskiej Królowej i znaczeniu kultu maryjnego w Polsce • formacja duchowa i wzrastanie młodych ludzi w wierze, a szczególnie w kulcie Matki Bożej Jasnogórskiej • podkreślenie nierozerwalnych związków między historią państwa polskiego i chrześcijaństwem. "Na zlecenie Ministerstwa Edukacji Narodowej" Chętni znajdą się na pewno, tak jak podczas ubiegłorocznej Olimpiady Wiedzy o Rodzinie, której II edycja rusza lada dzień. Teoretycznie nie powinno być w niej nic zaskakującego, taka olimpiada dla uczniów odbywała się już w poprzednich latach. Ale w praktyce różni się od tamtej pewną otoczką. Zresztą – co istotne – wraz z nową władzą, pojawił się nowy organizator tego konkursu. "Na zlecenie Ministra Edukacji Narodowej Wydział Teologii Uniwersytetu Warmińsko-Mazurskiego po raz drugi organizuje Olimpiadę Wiedzy o Rodzinie" – tak informują o nim kuratoria, np. w Łodzi w komunikacie sprzed dosłownie dwóch dni. Inne robią to dobitniej. "Założeniem Organizatora Olimpiady jest również promowanie polityki prorodzinnej państwa, co znajduje swój mocny akcent w Programie Olimpiady" – można przeczytać na stronie lubelskiego kuratorium oświaty o ubiegłorocznej, I edycji. Jest też mowa o tym, że olimpiada ma skłonić młodzież do zainteresowania się problematyką małżeństwa i rodziny, "a przez to zachęcić młodzież do uczęszczania na lekcje Wychowania do życia w rodzinie". Wnioski miały iść do minister Rafalskiej Konkurs współfinansuje MEN, a Minister Rodziny, Pracy i Polityki Społecznej objął go honorowym patronatem. Minister Rafalska była nawet zaproszona na finał, ale nie mogła przyjechać. Przysłała jednak list, w którym tłumaczy jako bardzo wartościowa jest to olimpiada. "Zwiększa zainteresowanie młodzieży problematyką prorodzinną, co w przyszłości może przynieść korzystny efekt" – napisała. O wyjazd do Chorwacji oraz indeks olsztyńskiej uczelni biło się w ubiegłym roku ponad 2 tysiące uczniów. Organizatorzy byli zachwyceni. – Wnioski z dyskusji zaprezentowane przez młodzież, a dotyczące polityki prorodzinnej w Polsce, zamierzamy przedstawić pani minister rodziny Elżbiecie Rafalskiej – cieszył się ksiądz , o czym informował "Gość Niedzielny". Jak będzie w tym roku? Zobaczymy. Orzeł Biały i wybory W edukację uczniów zaangażował się też Marszałek Senatu Stanisław Karczewski, który – z okazji 100. rocznica odzyskania przez Polskę niepodległości – organizuje dla szkół konkurs plastyczny "Orzeł Biały – nasza duma". Ciekawie zapowiada się też II edycja Ogólnopolskiego Konkursu Wiedzy o Prawie Wyborczym "Wybieram wybory" – organizuje go Państwowa Komisja Wyborcza wraz z Krajowym Biurem Wyborczym, a rzecz ma dotyczyć wyborów samorządowych. To, oczywiście, nie jest cała oferta, młodzież ma ogromny wybór w całym wachlarzu tematów. Na przykład Ogólnopolską Olimpiadę Wiedzy o Prawie albo Konkurs o Polsko-Niemiecką Nagrodę Młodzieży "Razem w Europie. Jeden cel" pod patronatem MEN. Zważywszy ostatnie dyskusje w Polsce na temat prawa oraz napięcie w stosunkach polsko-niemieckich – brzmi to naprawdę ciekawie. Aż samo ciśnie się na usta – młodzieży, ucz się i sama wyciągaj wnioski.,Katarzyna ZuchowiczWiemy już jaki ma być młody Polak. Przez ostatni rok temat był wałkowany na wszystkie strony. Analizowano podstawę programową, ekspertów, którzy ją tworzyli, potem podręczniki. Wiemy, jaki nacisk położono na treści patriotyczne i narodowe, nic już nie powinno zatem zaskoczyć. Ale okazuje się, że lektura pt. "Konkursy szkolne i olimpiady" też może dać nieco do myślenia. W tym roku dominuje, na przykład, Jasnogórska Królowa Polski. Kuratoria oświaty właśnie zaczęły prezentować swoją ofertę. To konkursy ogólnopolskie lub o zasięgu lokalnym, nie wszędzie propozycje są takie same. Na przykład Wojewoda Świętokrzyski ogłosił w tym roku konkurs filmowy dla uczniów szkół podstawowych i średnich pod hasłem "Co to znaczy być patriotą”, który odbywa się tylko w tym województwie. Cel, jaki sobie wyznaczył to "wzmacnianie więzi obywatelskiej i ukazywanie wzorowych postaw patriotycznych". "Formacja duchowa i wzrastanie młodych ludzi w wierze" Olimpiad i konkursów dla uczniów jest mnóstwo, bardzo często jest to już kolejna edycja, organizowana w niezmienionej formie od lat, ale nie brakuje też nowości wprowadzonych za obecnej władzy. Na przykład II Ogólnopolski Festiwal Piosenki Niezłomnej i Niepodległej im. Henryka Rasiewicza KIMA (nformuje o nim m.in. kuratorium oświaty w Kielcach). Tu małe wtrącenie, nikt tego nie potępia. Niech młodzież startuje i się uczy. Pewne zjawiska rzucają się jednak w oczy. A wartości, które mocno promuje obecny rząd, można znaleźć na stronach kuratoriów oświaty aż nadto. Ale po kolei. Tegoroczna nowość to "Jasnogórska Królowa Polski – w 300. rocznicę koronacji Jej Cudownego Wizerunku”. To konkurs, można powiedzieć historyczny, gdyż pierwszy raz skierowany do uczniów klas 7, ale też starszej młodzieży do LO włącznie. Organizatorem jest Rada Szkół Katolickich i Klasztor Ojców Paulinów na Jasnej Górze. Cele konkursu? Wymieńmy przykładowo cztery, choć jest ich więcej: • popularyzacja wiedzy o historii i współczesności Klasztoru Jasnogórskiego • popularyzacja wiedzy o historii koronacji Cudownego Wizerunku Jasnogórskiej Królowej i znaczeniu kultu maryjnego w Polsce • formacja duchowa i wzrastanie młodych ludzi w wierze, a szczególnie w kulcie Matki Bożej Jasnogórskiej • podkreślenie nierozerwalnych związków między historią państwa polskiego i chrześcijaństwem. "Na zlecenie Ministerstwa Edukacji Narodowej" Chętni znajdą się na pewno, tak jak podczas ubiegłorocznej Olimpiady Wiedzy o Rodzinie, której II edycja rusza lada dzień. Teoretycznie nie powinno być w niej nic zaskakującego, taka olimpiada dla uczniów odbywała się już w poprzednich latach. Ale w praktyce różni się od tamtej pewną otoczką. Zresztą – co istotne – wraz z nową władzą, pojawił się nowy organizator tego konkursu. "Na zlecenie Ministra Edukacji Narodowej Wydział Teologii Uniwersytetu Warmińsko-Mazurskiego po raz drugi organizuje Olimpiadę Wiedzy o Rodzinie" – tak informują o nim kuratoria, np. w Łodzi w komunikacie sprzed dosłownie dwóch dni. Inne robią to dobitniej. "Założeniem Organizatora Olimpiady jest również promowanie polityki prorodzinnej państwa, co znajduje swój mocny akcent w Programie Olimpiady" – można przeczytać na stronie lubelskiego kuratorium oświaty o ubiegłorocznej, I edycji. Jest też mowa o tym, że olimpiada ma skłonić młodzież do zainteresowania się problematyką małżeństwa i rodziny, "a przez to zachęcić młodzież do uczęszczania na lekcje Wychowania do życia w rodzinie". Wnioski miały iść do minister Rafalskiej Konkurs współfinansuje MEN, a Minister Rodziny, Pracy i Polityki Społecznej objął go honorowym patronatem. Minister Rafalska była nawet zaproszona na finał, ale nie mogła przyjechać. Przysłała jednak list, w którym tłumaczy jako bardzo wartościowa jest to olimpiada. "Zwiększa zainteresowanie młodzieży problematyką prorodzinną, co w przyszłości może przynieść korzystny efekt" – napisała. O wyjazd do Chorwacji oraz indeks olsztyńskiej uczelni biło się w ubiegłym roku ponad 2 tysiące uczniów. Organizatorzy byli zachwyceni. – Wnioski z dyskusji zaprezentowane przez młodzież, a dotyczące polityki prorodzinnej w Polsce, zamierzamy przedstawić pani minister rodziny Elżbiecie Rafalskiej – cieszył się ksiądz , o czym informował "Gość Niedzielny". Jak będzie w tym roku? Zobaczymy. Orzeł Biały i wybory W edukację uczniów zaangażował się też Marszałek Senatu Stanisław Karczewski, który – z okazji 100. rocznica odzyskania przez Polskę niepodległości – organizuje dla szkół konkurs plastyczny "Orzeł Biały – nasza duma". Ciekawie zapowiada się też II edycja Ogólnopolskiego Konkursu Wiedzy o Prawie Wyborczym "Wybieram wybory" – organizuje go Państwowa Komisja Wyborcza wraz z Krajowym Biurem Wyborczym, a rzecz ma dotyczyć wyborów samorządowych. To, oczywiście, nie jest cała oferta, młodzież ma ogromny wybór w całym wachlarzu tematów. Na przykład Ogólnopolską Olimpiadę Wiedzy o Prawie albo Konkurs o Polsko-Niemiecką Nagrodę Młodzieży "Razem w Europie. Jeden cel" pod patronatem MEN. Zważywszy ostatnie dyskusje w Polsce na temat prawa oraz napięcie w stosunkach polsko-niemieckich – brzmi to naprawdę ciekawie. Aż samo ciśnie się na usta – młodzieży, ucz się i sama wyciągaj wnioski.,Katarzyna Zuchowicz