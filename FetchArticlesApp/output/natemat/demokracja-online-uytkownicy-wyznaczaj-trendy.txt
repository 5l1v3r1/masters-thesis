Coraz więcej światowych marek uruchamia sprzedaż internetową. E-commerce rządzi się jednak swoimi prawami. Tu zacierają się wyraźne granice między producentami odzieży - a konsumentami. Internauci stają się równie ważnymi trendsetterami jak i projektanci. Dzięki temu coraz większą popularnością cieszą się takie platformy, jak Sellektor.com, która wraz z działem styl.natemat.pl zaprasza do akcji #HUNTERnotFOLLOWER. Jeszcze dekadę temu domy modowe nie zamierzały konsultować swoich kolekcji z odbiorcami. Dziś muszą brać pod uwagę zdanie klientów. Pomoc w znalezieniu większej nici porozumienia między markami, dystrybutorami - a konsumentami postanowiła wyszukiwarka Google. W tym celu firma przygotowała swój pierwszy raport dotyczący branży modowej pt. „Google Fashion Trends Report”. Po przeanalizowaniu ponad 6 mld wyszukiwanych haseł z okresu od stycznia 2012 do lutego 2015 roku Google zidentyfikował realne preferencje modowe internautów. Wskazano nie tylko aktualne trendy oraz najbardziej poszukiwane artykuły. Rozpoznano też produkty tracące popularność. Prawdziwym hitem tegorocznego sezonu wiosennego okazały się spódniczki tiulowe, spodenki do biegania, spódnice midi oraz spodnie palazoo. Do lamusa natomiast odchodzą rurki, gorsetowe sukienki czy personalizowane koszulki. Ma to być cenna wskazówka marketingowa dla projektantów i przedsiębiorców z branży fashion. - Celem raportu jest podzielenie się przydatnymi danymi do opracowania strategii marketingowej, - tłumaczą autorzy raportu Olivier Zimmer i Yarden Horwitz z Google. - Chcemy być dla marek poważnym konsultantem, a nie tylko partnerem od sprzedawania reklam, - potwierdza w rozmowie z dziennikiem „The New York Times” Lisa Green, szefowa działu mody i towarów luksusowych w Google. - Teraz firmy będą mogły powiedzieć: Google zidentyfikował ten trend, więc mamy kilka tygodni by odpowiednio zareagować na rynku - dodaje. To nie koniec. Wyszukiwarka rozpoznaje nawet takie szczegóły jak preferowany kolor produktu czy pożądana struktura tkaniny. Jeżeli chodzi o spódniczki tiulowe, na topie są czerń i biel. Natomiast w przypadku spodenek do biegania absolutnym must have sezonu są szorty w takie wzory jak emoji czy moro. Ponadto Google analizuje zachowania internautów powiązane z wyszukiwanymi hasłami. W przypadku spódnic midi wiele użytkowników sięga także po wskazówki odnośnie tego, jak powinna wyglądać dana stylizacja. Z kolei fani spódniczek tiulowych korzystają z informacji o tym, jak uszyć taką kreację samodzielnie. Eksperci są zgodni - Internet nabiera coraz większego znaczenia w funkcjonowaniu branży fashion. Obecnie niemal połowa decyzji o zakupie dóbr luksusowych jest inspirowana treściami, z jakimi konsument ma do czynienia właśnie w sektorze online – wynika z badań amerykańskiej firmy konsultingowej McKinsey przeprowadzonych w Niemczech, Wielkiej Brytanii i USA. Nic więc dziwnego, że coraz więcej marek chce zaistnieć w Internecie. Producentów wabi zawrotne tempo rozwoju branży e-commerce. Już za trzy lata udział handlu internetowego w całości rynku w przypadku samych tylko kobiecych artykułów luksusowych ma wzrosnąć ponad pięciokrotnie do 17 proc. - przewiduje McKinsey. Domy modowe decydują się więc na uruchomienie własnych sklepów internetowych, jak i współpracują z butikami typu multibrand.Jak wytłumaczyć rosnącą popularność zakupów internetowych?Jak podpowiadają respondenci McKinsey, pewne sukcesu w sektorze online mogą być marki, które dbają o szybkość dostaw, nieskrępowaną możliwość dokonania zwrotów oraz funkcjonalny i wygodny interfejs swojej platformy internetowej. Wielkie znaczenie ma też ekskluzywność towarów. Jest to walor ważniejszy niż nawet cena artykułów. Więcej informacji o akcji styl.natemat.pl i Sellektor.com znajdziecie w artykule pod tym linkiem.,Nino Dżikija