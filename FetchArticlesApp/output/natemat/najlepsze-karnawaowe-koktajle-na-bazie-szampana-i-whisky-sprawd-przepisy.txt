W Sylwestra i podczas karnawału najczęściej pijemy whisky i szampana. Pierwszy trunek wybierają zazwyczaj panowie, drugi zdecydowanie częściej panie. Chcąc zainspirować was do wypróbowania ciekawszych koktajli niż standardowe połączenie whisky z colą, poprosiliśmy Marka Datkuna z klubu Syreni Śpiew, o przepisy na najlepsze wypróbowane drinki na bazie tych dwóch alkoholi. Od siebie możemy powiedzieć, że są naprawdę rewelacyjne. Old Cuban Koktajl wymyślony przez Audrey Saunders w nowojorskim Pegu Club jako twist na mojito i daiquiri w bardziej ekskluzywnej wersji. Składniki: 50 ml złotego rumu 30 ml soku z limonki, 20 ml syropu cukrowego, mięta, szampan Szkło: koktajlówka Metoda: shake Dekoracja: listek mięty Pornstar MartiniWymyślony w latach 90. przez Douglasa Ankhara w LAB w londyńskim Soho. Początkowy pity jako sam koktajl, pod nazwą Maverick cocktail. Shot szampana wprowadziły gwiazdy porno, które lubiły przepijać tego drinka musującym alkoholem. Składniki: 40 ml waniliowej wódki, 20 ml syropu waniliowego, 20 ml soku z limonki puree z całej marakui Szkło: koktajlówka Metoda: shake Dekoracja: shot szampana, połówka marakui French 75Popularna historia mówi o żołnierzach brytyjskich rezydujących w Paryżu w czasie I Wojny Światowej, którzy nazwali koktajl na cześć 75 milimetrowego pocisku artyleryjskiego. Prawda jest taka, że koktajl powstał w londyńskim Buck’s Clubie jako twist na Tomie Collinsie w wykonaniu tamtejszego barmana MacGarrego. Składniki: 30 ml ginu 20 ml soku z cytryny 10 ml syropu cukrowego Całość uzupełniamy szampanem Szkło: long Metoda: shake Dekoracja: skórka z cytryny PenicylinaTwist na whisky sour w wykonaniu Sam Rossa z nowojorskiego klubu Milk & Honey. Zestawienie szkockiej z syropem miodowo-imbirowym, cytryną i torfem. Składniki: 40 ml szkockiej blended 20 ml syropu miód – imbir 30 ml soku z cytryny 20 ml kurzego białka aromat torfu Szkło: short Metoda: shake Dekoracja: imbir Old FashionedNazwa jednego z najstarszych koktajli bierze się od szkła, w którym był serwowany. "Staromodny" to jeden z pierwowzorów współczesnego koktajlu. Jego podstawowa receptura mówiła o połączeniu whisky z cukrem, wodą oraz Angostura Bitters. Składniki: 60 ml bourbona 5 ml syropu z cukru demerara lub kostka cukru 3 krople Angostura Bitters Szkło: short Metoda: shake Dekoracja: skórka pomarańczy Mint Julep (od arabskiego juleb – woda różana)Genezą koktajlu był trunek na bazie lokalnego alkoholu wraz z płatkami róży, który na przestrzeni czasu przywędrował do Europy, gdzie róże zastąpiono miętą. Obecnie, jest tradycyjnym koktajlem pitym w czasie gonitw konnych typu derby w amerykańskim mieście Louisville w stanie Kentucky. Składniki: 60 ml bourbonu, 10 ml syropu z cukru demerara, 3 krople Angostura Bitters, pęczek mięty Szkło: long Metoda: budowany Dekoracja: mięta, puder,Katarzyna Sołtysik