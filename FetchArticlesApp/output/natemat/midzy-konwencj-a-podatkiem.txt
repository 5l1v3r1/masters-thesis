Ratyfikowanie przez Sejm Konwencji Rady Europy o zapobieganiu i zwalczaniu przemocy wobec kobiet i przemocy domowej połączone z odrzuceniem projektu ustawy o podatku dochodowym od osób fizycznych w pełni oddaje fantasmagoryczny świata myślenia o prawie, stosunkach społecznych i ekonomicznych. Wzniosłość i postępowość pierwszego jest wprost proporcjonalna do słabości drugiego. Jako adwokat często na sali sądowej staję po stronie krzywdzonych i krzywdzących. Wbrew temu, co się mówi, przemoc domowa (to zła nazwa, ale wobec jej powszechności nie będę od niej uciekał), a dokładniej jej zwalczenie, zajmuje dziś pokaźne miejsce w działaniach organów ścigania i wymiaru sprawiedliwości. W działaniach tych mamy co do zasady do czynienia z pełnym automatyzmem. Zło przybierające postać agresywnego mężczyzny, musi zostać ukarane i nikt nie docieka jego przyczyn. Skoro nikt nie szuka przyczyn, w szczególności nie szuka ich państwo wraz z nieprzebranymi rzeszami swoich funkcjonariuszy, nie szukają naukowcy, publicyści, wreszcie nie szuka opinia publiczna, to dlaczego miałyby to robić sądy. Można w tym miejscu zauważyć, iż dobrą tradycją oświeconego zachodniego rozumu, było przez wieki poszukiwanie przyczyn zjawisk. Wraz z pojawieniem się myślenia w kategoriach społeczeństwa, zaczęliśmy się zastanawiać na przyczynami zjawisk społecznych. Odejście od tej – wydawałoby się – dobrej tradycji miało miejsce pod koniec wieku XX. To wtedy gospodarczy względny dobrobyt pojawiający się na skalę niemalże masową (z wyłączeniem dzieci i matek szyjących buty gdzieś w Indiach i Bangladeszu), którego utraty zaczęliśmy się panicznie bać już w chwili jego ZAISTNIENIA, zdominował myślenie, które natychmiast odrzuciło same siebie. Są to wszystko rzeczy dość banalne, a jednak warte podniesienia wobec faktu, że coraz mniej zdajemy z nich sobie sprawę. Przemoc domowa podzieliła losy poszukiwania przyczyn światowego terroryzmu, wojen, wzrastającej temperatury i społecznego niezadowolenia przybierającego różne barwy w różnych miejscach świata. Niezadowolenie wynikało z niezrozumienia przez miliony mechanizmów (tak zwanego) wolnego rynku, a ocieplenie klimatu z działalności wulkanów. Zło terroryzmu miało jednak i ma charakter substancjalny. To element nowego średniowiecza, o którym tak pięknie mówi w rozmowie ze Sławomirem Sierakowskim Slavoj Žižek*. Dokładnie w tej samej perspektywie postrzega się „zło mężczyzn”. Innymi słowy, mężczyźni i terroryści po prostu są źli. A jeśli coś jest złe w sposób substancjalny, można z tym czymś walczyć jedynie na dwa sposoby – poprzez fizyczne unicestwienie lub poprzez tworzenie aktów prawnych, represję administracyjną, a przede wszystkim – represję karną. Przypisanie komuś substancjalnego zła zwalnia nas z wysiłku dochodzenia jego prawdziwych przyczyn. W te proste ramy wchodzą nawet ci, którzy skądinąd zawodowo zajmują się myśleniem – myśliciele, filozofowie, publicyści z obydwu stron barykady – bo przecież – nie wolno o tym zapominać – jesteśmy po obydwu stronach barykady. Każdy kto się na nią wspina i woła: zaniechajmy walki – prawda (nauka) nas wyzwoli – ginie od kamieni rzucanych z obydwu stron. Powróćmy na salę sądową, gdzie ostateczne przemoc zostanie osądzona. Typowa polska sytuacja przemocowa jest wynikiem działania dwóch czynników. Pierwszy z nich to całkowite nierozumienie sytuacji własnej i sytuacji partnera przez obydwie strony „konfliktu”. Drugi to ekonomiczna słabość uczestników związku. Przemocowy mężczyzna i kobieta – ofiara są ze sobą ekonomicznie związani, niczym więźniowe skuci kajdankami uciekający z transportu. Wspólne kredyty, mieszkanie, posiadanie pracy tylko przez jednego z partnerów, który utrzymuje drugiego. Niezrozumienie siebie i niezrozumienie sytuacji, w jakiej się tkwi, jest – przepraszam za kolejny banał – wytworem określonych stosunków społecznych. Stosunków, które od jakichś 30 lat opierają się na morderczym wtłaczaniu ludzi w ramy konsumpcji, kredytów, „zaspokajania potrzeb” itp., przy całkowitym ignorowaniu ich rzeczywistych potrzeb – bliskości, zrozumienia, spokoju, wolnego czasu, przestrzeni. Dochodzi do tego słabość rynku pracy (to eufemistyczne określenie dla systemu udającego, że nie jest niewolnictwem), deprecjonowanie wszelkich form życia „niepraktycznego” i wreszcie globalny problem przeludnienia. Nie będzie szczególnym odkryciem jeżeli uznamy, że im więcej ludzi tym większa liczba nerwic, depresji i wiążącej się z nimi agresji. Innymi słowy, gdyby ktoś naprawdę chciał walczyć z przemocą wobec kobiet i przemocą w rodzinie – walczyłby o to, aby rodziny, mężczyźni, kobiety, dzieci miały zapewnioną stałą, rzetelną, fachową opiekę psychologiczną, przy czym trzeba wiedzieć, że sytuacja przemocowa jest wynikiem schematów poznawczych i sposobów działania, które najczęściej odkładają się w kimś od wielu lat. Żadne gminne czy powiatowe ośrodki pomocy rodzinie i tym podobne instytucje nie są w stanie tej pracy psychologicznej wykonać. Zresztą pomoc ta musiałaby polegać – powiedzmy to sobie szczerze – na psychoanalizie terapeutycznej i być świadczona w sposób stały i częsty, bo tylko wtedy terapie mają jakiś sens. W takie rzeczy nikt nie będzie się bawił. Drugi, nie najważniejszy, ale też niepomijalny aspekt przemocy domowej to sytuacja ekonomiczna związków. Sytuacja ta jest co do zasady zła. Wiele środowisk również w tym obszarze usiłuje przypisać mężczyźnie (znowu substancjalne) zło, brak i nieudolność. W usymbolizowanym świecie leniwy mężczyzna nie idzie do kopalni, w której kopie się pieniądze i nie przynosi ich rodzinie, względnie idzie, ale przepija. Zgódźmy się, że pierwsze jest nieprawdą, drugie nierzadko jest prawdą. To znaczy nie ma kopalni pieniędzy, a jeśli już są to pieniądze kopie się w nich nie dla siebie tylko dla właścicieli kopalni. To, co zostaje, nierzadko nadaje się już tylko do przepicia i słabszy psychologicznie mężczyzna – często w tę (znowu psychologiczną) pułapkę wpada. Sytuacja ekonomiczna polskich rodzin jest zła również dlatego, że państwo polskie dławi przedsiębiorczość i nakłada na obywateli zbyt wysokie podatki. Pozwala również instytucjom finansowym na nierówne reguły gry, co dobrze widać choćby na przykładzie nieszczęsnych frankowiczów, którzy w zwariowanym świecie stali się kimś w rodzaju nowych trędowatych, głupców, którym się nie udało. To państwo polskie pozwala, aby bogaci i duzi działali w sferze straty, nie płacąc podatków, przekładając podatkowe ciężary na małych i biednych, którzy nie mogą wymknąć się z systemu. Ekonomiczny ucisk państwa skutkuje ekonomiczną słabością związków (nie do końca potrafię ustalić, dlaczego konwencja posługuje się przestarzałym słowem „rodzina”), których członkowie zamiast zajmować się życiem, zajmują się walką o przetrwanie. właśnie dlatego wyjeżdżają z Polski do krajów traktujących ich poważniej. To upodlenie ekonomiczne rodzi najpierw depresję i nerwice, potem przemoc, która u mężczyzn jest rzeczywiście bardziej czytelna. Odrzucenie projektu ustawy Twojego Ruchu zwiększającego kwotę wolną od podatku z jednoczesnym przyjęciem wzniosłej wolnościowej konwencji jest zdarzeniem na wskroś symbolicznym. Faktyczne ekonomiczne zniewolenie musi zostać obudowane wizją ziemskiego raju. Jest to współcześnie większości rozwiniętych demokracji, na czele z demokracjami Unii Europejskiej. Autystyczne (ujmujące określenie Cezarego Michalskiego zastosowane wobec kogoś innego w innej sytuacji) i kompulsywne tworzenie coraz to nowych rzesz ekonomicznych niewolników, w którym to procesie państwa współdziałają z wielkim kapitałem, znajduje swoją przeciwwagę w biczowaniu tychże niewolników represją administracyjną i karną. Ostatnim elementem procesu jest nadanie złu symbolicznej maski. Tym razem jest to maska złego, przemocowego mężczyzny. Niewolnik jest karany za to, że jest niewolnikiem. Rola niewolnicy ma charakter praktyczny i symboliczny. Istnienie kary jest warunkowane istnieniem zbrodni, zbrodnia musi mieć swój przedmiot. Gdyby niewolnica była niezależna ekonomicznie (na co nie pozwoli jej państwo stwarzające tylko werbalnie warunki jej wolności), zostawiłaby przemocowego mężczyznę i zajęła się swoimi sprawami. Przemoc nie miałaby się gdzie realizować. Ale gdyby jej nie było, nie można by było tworzyć konwencji antyprzemocowych przesłaniających prawdziwe formy ekonomicznej przemocy, które wiążą niewolników i niewolnice niczym kajdanki i które warunkują wzajemną agresję. Na polskim gruncie ratyfikacja konwencji ma pragmatycznie inny istotny wymiar. Platforma Obywatelska zebrała się w sobie i prawdopodobnie pierwszy raz od siedmiu lat postawiła Kościołowi, niczym żona, która po raz pierwszy oddaje cios bijącemu ją mężowi. Monolit światopoglądowy został w sposób faktyczny rozbity. Wokół wolności, której najważniejszą składową, jest świat bez przemocy, ustawiono jeszcze jeden parawan. Czasami jednak zdarza się cud i parawany zaczynają żyć własnym życiem. Może tak będzie i tym razem. Prawdziwa wolność będzie się rozgrywać między wzniosłością prawa i faktycznością podatków. ________________________ *, "Dziennik Opinii".,Andrzej GąsiorowskiRatyfikowanie przez Sejm Konwencji Rady Europy o zapobieganiu i zwalczaniu przemocy wobec kobiet i przemocy domowej połączone z odrzuceniem projektu ustawy o podatku dochodowym od osób fizycznych w pełni oddaje fantasmagoryczny świata myślenia o prawie, stosunkach społecznych i ekonomicznych. Wzniosłość i postępowość pierwszego jest wprost proporcjonalna do słabości drugiego. Jako adwokat często na sali sądowej staję po stronie krzywdzonych i krzywdzących. Wbrew temu, co się mówi, przemoc domowa (to zła nazwa, ale wobec jej powszechności nie będę od niej uciekał), a dokładniej jej zwalczenie, zajmuje dziś pokaźne miejsce w działaniach organów ścigania i wymiaru sprawiedliwości. W działaniach tych mamy co do zasady do czynienia z pełnym automatyzmem. Zło przybierające postać agresywnego mężczyzny, musi zostać ukarane i nikt nie docieka jego przyczyn. Skoro nikt nie szuka przyczyn, w szczególności nie szuka ich państwo wraz z nieprzebranymi rzeszami swoich funkcjonariuszy, nie szukają naukowcy, publicyści, wreszcie nie szuka opinia publiczna, to dlaczego miałyby to robić sądy. Można w tym miejscu zauważyć, iż dobrą tradycją oświeconego zachodniego rozumu, było przez wieki poszukiwanie przyczyn zjawisk. Wraz z pojawieniem się myślenia w kategoriach społeczeństwa, zaczęliśmy się zastanawiać na przyczynami zjawisk społecznych. Odejście od tej – wydawałoby się – dobrej tradycji miało miejsce pod koniec wieku XX. To wtedy gospodarczy względny dobrobyt pojawiający się na skalę niemalże masową (z wyłączeniem dzieci i matek szyjących buty gdzieś w Indiach i Bangladeszu), którego utraty zaczęliśmy się panicznie bać już w chwili jego ZAISTNIENIA, zdominował myślenie, które natychmiast odrzuciło same siebie. Są to wszystko rzeczy dość banalne, a jednak warte podniesienia wobec faktu, że coraz mniej zdajemy z nich sobie sprawę. Przemoc domowa podzieliła losy poszukiwania przyczyn światowego terroryzmu, wojen, wzrastającej temperatury i społecznego niezadowolenia przybierającego różne barwy w różnych miejscach świata. Niezadowolenie wynikało z niezrozumienia przez miliony mechanizmów (tak zwanego) wolnego rynku, a ocieplenie klimatu z działalności wulkanów. Zło terroryzmu miało jednak i ma charakter substancjalny. To element nowego średniowiecza, o którym tak pięknie mówi w rozmowie ze Sławomirem Sierakowskim Slavoj Žižek*. Dokładnie w tej samej perspektywie postrzega się „zło mężczyzn”. Innymi słowy, mężczyźni i terroryści po prostu są źli. A jeśli coś jest złe w sposób substancjalny, można z tym czymś walczyć jedynie na dwa sposoby – poprzez fizyczne unicestwienie lub poprzez tworzenie aktów prawnych, represję administracyjną, a przede wszystkim – represję karną. Przypisanie komuś substancjalnego zła zwalnia nas z wysiłku dochodzenia jego prawdziwych przyczyn. W te proste ramy wchodzą nawet ci, którzy skądinąd zawodowo zajmują się myśleniem – myśliciele, filozofowie, publicyści z obydwu stron barykady – bo przecież – nie wolno o tym zapominać – jesteśmy po obydwu stronach barykady. Każdy kto się na nią wspina i woła: zaniechajmy walki – prawda (nauka) nas wyzwoli – ginie od kamieni rzucanych z obydwu stron. Powróćmy na salę sądową, gdzie ostateczne przemoc zostanie osądzona. Typowa polska sytuacja przemocowa jest wynikiem działania dwóch czynników. Pierwszy z nich to całkowite nierozumienie sytuacji własnej i sytuacji partnera przez obydwie strony „konfliktu”. Drugi to ekonomiczna słabość uczestników związku. Przemocowy mężczyzna i kobieta – ofiara są ze sobą ekonomicznie związani, niczym więźniowe skuci kajdankami uciekający z transportu. Wspólne kredyty, mieszkanie, posiadanie pracy tylko przez jednego z partnerów, który utrzymuje drugiego. Niezrozumienie siebie i niezrozumienie sytuacji, w jakiej się tkwi, jest – przepraszam za kolejny banał – wytworem określonych stosunków społecznych. Stosunków, które od jakichś 30 lat opierają się na morderczym wtłaczaniu ludzi w ramy konsumpcji, kredytów, „zaspokajania potrzeb” itp., przy całkowitym ignorowaniu ich rzeczywistych potrzeb – bliskości, zrozumienia, spokoju, wolnego czasu, przestrzeni. Dochodzi do tego słabość rynku pracy (to eufemistyczne określenie dla systemu udającego, że nie jest niewolnictwem), deprecjonowanie wszelkich form życia „niepraktycznego” i wreszcie globalny problem przeludnienia. Nie będzie szczególnym odkryciem jeżeli uznamy, że im więcej ludzi tym większa liczba nerwic, depresji i wiążącej się z nimi agresji. Innymi słowy, gdyby ktoś naprawdę chciał walczyć z przemocą wobec kobiet i przemocą w rodzinie – walczyłby o to, aby rodziny, mężczyźni, kobiety, dzieci miały zapewnioną stałą, rzetelną, fachową opiekę psychologiczną, przy czym trzeba wiedzieć, że sytuacja przemocowa jest wynikiem schematów poznawczych i sposobów działania, które najczęściej odkładają się w kimś od wielu lat. Żadne gminne czy powiatowe ośrodki pomocy rodzinie i tym podobne instytucje nie są w stanie tej pracy psychologicznej wykonać. Zresztą pomoc ta musiałaby polegać – powiedzmy to sobie szczerze – na psychoanalizie terapeutycznej i być świadczona w sposób stały i częsty, bo tylko wtedy terapie mają jakiś sens. W takie rzeczy nikt nie będzie się bawił. Drugi, nie najważniejszy, ale też niepomijalny aspekt przemocy domowej to sytuacja ekonomiczna związków. Sytuacja ta jest co do zasady zła. Wiele środowisk również w tym obszarze usiłuje przypisać mężczyźnie (znowu substancjalne) zło, brak i nieudolność. W usymbolizowanym świecie leniwy mężczyzna nie idzie do kopalni, w której kopie się pieniądze i nie przynosi ich rodzinie, względnie idzie, ale przepija. Zgódźmy się, że pierwsze jest nieprawdą, drugie nierzadko jest prawdą. To znaczy nie ma kopalni pieniędzy, a jeśli już są to pieniądze kopie się w nich nie dla siebie tylko dla właścicieli kopalni. To, co zostaje, nierzadko nadaje się już tylko do przepicia i słabszy psychologicznie mężczyzna – często w tę (znowu psychologiczną) pułapkę wpada. Sytuacja ekonomiczna polskich rodzin jest zła również dlatego, że państwo polskie dławi przedsiębiorczość i nakłada na obywateli zbyt wysokie podatki. Pozwala również instytucjom finansowym na nierówne reguły gry, co dobrze widać choćby na przykładzie nieszczęsnych frankowiczów, którzy w zwariowanym świecie stali się kimś w rodzaju nowych trędowatych, głupców, którym się nie udało. To państwo polskie pozwala, aby bogaci i duzi działali w sferze straty, nie płacąc podatków, przekładając podatkowe ciężary na małych i biednych, którzy nie mogą wymknąć się z systemu. Ekonomiczny ucisk państwa skutkuje ekonomiczną słabością związków (nie do końca potrafię ustalić, dlaczego konwencja posługuje się przestarzałym słowem „rodzina”), których członkowie zamiast zajmować się życiem, zajmują się walką o przetrwanie. właśnie dlatego wyjeżdżają z Polski do krajów traktujących ich poważniej. To upodlenie ekonomiczne rodzi najpierw depresję i nerwice, potem przemoc, która u mężczyzn jest rzeczywiście bardziej czytelna. Odrzucenie projektu ustawy Twojego Ruchu zwiększającego kwotę wolną od podatku z jednoczesnym przyjęciem wzniosłej wolnościowej konwencji jest zdarzeniem na wskroś symbolicznym. Faktyczne ekonomiczne zniewolenie musi zostać obudowane wizją ziemskiego raju. Jest to współcześnie większości rozwiniętych demokracji, na czele z demokracjami Unii Europejskiej. Autystyczne (ujmujące określenie Cezarego Michalskiego zastosowane wobec kogoś innego w innej sytuacji) i kompulsywne tworzenie coraz to nowych rzesz ekonomicznych niewolników, w którym to procesie państwa współdziałają z wielkim kapitałem, znajduje swoją przeciwwagę w biczowaniu tychże niewolników represją administracyjną i karną. Ostatnim elementem procesu jest nadanie złu symbolicznej maski. Tym razem jest to maska złego, przemocowego mężczyzny. Niewolnik jest karany za to, że jest niewolnikiem. Rola niewolnicy ma charakter praktyczny i symboliczny. Istnienie kary jest warunkowane istnieniem zbrodni, zbrodnia musi mieć swój przedmiot. Gdyby niewolnica była niezależna ekonomicznie (na co nie pozwoli jej państwo stwarzające tylko werbalnie warunki jej wolności), zostawiłaby przemocowego mężczyznę i zajęła się swoimi sprawami. Przemoc nie miałaby się gdzie realizować. Ale gdyby jej nie było, nie można by było tworzyć konwencji antyprzemocowych przesłaniających prawdziwe formy ekonomicznej przemocy, które wiążą niewolników i niewolnice niczym kajdanki i które warunkują wzajemną agresję. Na polskim gruncie ratyfikacja konwencji ma pragmatycznie inny istotny wymiar. Platforma Obywatelska zebrała się w sobie i prawdopodobnie pierwszy raz od siedmiu lat postawiła Kościołowi, niczym żona, która po raz pierwszy oddaje cios bijącemu ją mężowi. Monolit światopoglądowy został w sposób faktyczny rozbity. Wokół wolności, której najważniejszą składową, jest świat bez przemocy, ustawiono jeszcze jeden parawan. Czasami jednak zdarza się cud i parawany zaczynają żyć własnym życiem. Może tak będzie i tym razem. Prawdziwa wolność będzie się rozgrywać między wzniosłością prawa i faktycznością podatków. ________________________ *, "Dziennik Opinii".,Andrzej Gąsiorowski