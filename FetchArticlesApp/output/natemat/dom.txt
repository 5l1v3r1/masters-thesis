Twardo, zimno, w ciągu dnia gorąco, robaki. To elementy jakie kojarzyły mi się zawsze z sypianiem w namiocie. Niewiele miałam okazji w życiu, żeby korzystać z tego rodzaju wypoczynku. Niewiele też chciałam mieć. Kiedy zdecydowałam się jednak na podróż dookoła świata, namiot stał się nieunikniony. Myślałam, że będzie mi trudno przywyknąć, że będę marudzić, stało się jednak coś zupełnie odwrotnego. Uwielbiam nasz „domek”. Daje mi schronienie i wolność jednocześnie, dzięki czemu mogę codziennie budzić się gdzie indziej. Owszem – jest twardo, gdyż nie mamy dmuchanych materacy, jest zimno nocami (mamy tylko lekkie śpiwory) i bywa gorąco rano, ale wszystko to nie ma znaczenia. Bliskość natury jest tego warta. Sypiamy w różnych miejscach, unikamy jednak tych płatnych – 30$ za skrawek ziemi, na którym chcemy się rozbić raptem na kilka godzin, kłóci się z moim poczuciem wolności i sensem całego przedsięwzięcia. W USA nie jest łatwo znaleźć „ziemię niczyją”, ale czasem się udaje (m.in. The Bureau of Land Management), a czasem trzeba kombinować. Któregoś dnia zmęczeni poszukiwaniami podjechaliśmy do rozmawiających ze sobą mieszkańców małego miasteczka. Podeszłam do mężczyzny, który stał na swoim terenie (duży ogród ze starymi sekwojami) i zapytałam czy zna jakieś miejsce, gdzie moglibyśmy się rozbić za darmo. Z uśmiechem na twarzy pokazał nam swój ogród. Po nocach z kojotami i misiami tuż obok namiotu, czyjś ogród był dla nas idealnym schronieniem. Dodatkowo Tom, nasz gospodarz, okazał się niesamowitym człowiekiem, ale to już zupełnie inna historia. Jest coś absolutnie wyzwalającego w spaniu na łonie natury, zgodnie z porami dnia i nocy, kąpielach w zimnych, górskich potokach i jedzeniu kolacji prosto z ogniska (niekoniecznie świeżo upolowanej). Ci, którzy mnie ciut znają, wiedzą, że bliższe mi zawsze były pokoje hotelowe i długie, ciepłe prysznice. Sama się sobie dziwię, że wszystko to sprawia mi tak niesamowitą radość i jakąś dziwną satysfakcję. Dobrze mi z tym koczowniczym trybem życia, z niewiedzą gdzie śpimy kolejnej nocy itd. Będąc w 2012 r. w Nowej Zelandii, gdzie nie występują na wolności żadne drapieżniki, a my jeździliśmy wozem kempingowym, bałam się bardziej niż w środku amerykańskiego lasu pełnego niedźwiedzi i pum. Tym samym mogę z czystym sumieniem powiedzieć po raz drugi – dowiedziałam się o sobie czegoś nowego i przekroczyłam pewne dotychczasowe bariery. Największe wyzwanie jednak przede mną – Ameryka Południowa to znacznie więcej niż misie. Ciekawa jestem co to będzie. Marta,Koniec Świata PoczątekNiezwykłe historie domu w Milanówku. Dwa lata temu dostałam w prezencie biografię pani Bogny Sokorskiej - słowika Warszawy, z bardzo ciekawymi ilustracjami, pięknie wydaną, napisaną przez młodą i piękną śpiewaczkę Opery Kameralnej panią Justynę Reczeniedi. Przed kilkoma dniami, odwiedziła mnie pani Justyna, która w tej chwili zajmuje się opracowaniem na temat Stanisława Gruszczyńskiego, słynnego polskiego tenora. Przypadek sprawił, że mieszam od 22 lat w domu, który pan Stanisław zbudował dla siebie i swojej rodziny. Pani Justyna odwiedziła mnie więc, żeby dowiedzieć się, co wiem i czy mam jakieś pamiątki. Nie wiem prawie nic, pamiątek nie mam, prócz planu sytuacyjnego posesji na której stoi dom, dom wpisany do rejestru zabytków, dom, który - szczerze mówiąc - razem z mężem, a głownie mój mąż, uratowaliśmy od całkowitego zniszczenia, przywróciliśmy mu dawny kształt, funkcje poszczególnych pomieszczeń itd., bo w momencie kiedy go kupiliśmy był nieogrzewaną ruiną z dziwnymi przebudowaniami. Zdjęliśmy kilka liczników elektrycznych, mieszkało w nim kilka rodzin, był sklep meblowy, a wcześniej szpital powstańczy, szkoła, melina, menelownia itd., itp. Od wielu lat pielęgnujemy i dom, i ogród, i staramy się przywrócić mu dawną świetność, kochamy go. Tu urodzili się już moi synowie, tu co roku cała nasza rodzina gromadzi się z okazji świąt, rocznic, urodzin mojej mamy. Tu spędzają weekendy, wakacje i od lat już traktujemy ten dom, to miejsce w Milanówku jako nasze. Tu w tym domu umarł mój ojciec i mój mąż. Dla nas jest to dom i miejsce bardzo, bardzo ważne. O samym domu i ogrodzie krążą legendy, koleje losu samego domu są dramatyczne, ściśle związane z powstaniem warszawskim i obozem przejściowym w Pruszkowie, z kolejnymi właścicielami i ich rodzinami, a pół cmentarza milanowskiego zajmuje kwatera białych betonowych krzyży, to groby ludzi, którzy umarli w mojej dziś sypialni, a wtedy tzw. „umieralni”, sali szpitala, gdzie leżeli najciężej ranni. Pisałam wielokrotnie o tym domu, o historiach z nim związanych, nie będę teraz przypominać. Zdarzyło się i nam, naszej rodzinie tutaj kilka rzeczy znaczących i prawie niemożliwych, niewiarygodnych, z pogranicza guseł, czarów i zabobonów, ale niewątpliwie coś w tym domu, miejscu, jest. W tych murach coś trwa. Wracając do Stanisława Gruszczyńskiego. To wspaniała i tragiczna postać. Jeden z największych polskich śpiewaków. Człowiek o sercu podobno tak wielkim, jak jego talent. Umarł nieopodal tego domu, zamarzł na kupie węgla, zamroczony alkoholem. Byłyśmy z mamą na Jego grobie, na Powązkach. Zapomniany grób, jak i On sam, przez Boga i ludzi. Mamy Jego nagrania, czasem Go słuchamy. Tego roku dostałam od pana Bogusława Kaczyńskiego w prezencie kalendarz. Niedawno siedziałyśmy z mamą przy śniadaniu, spojrzałam - z kalendarza patrzył na nas pan Stanisław. Powiedziałam: - Mamo, spójrz, On na nas patrzy, naprawdę. Jemy śniadanie, u Niego, w Jego jadalni. Stół stał prawdopodobnie w tym samym miejscu. W Twojej mamo dziś, sypialni, wtedy była zamknięta jego żona, chora na schizofrenię, podobno całymi dniami siedziała przed lustrem i czesała włosy… Mama, jak to moja mama odpowiedziała - No i dobrze, na pewno jest z nas zadowolony, dbamy o jego dom, niech patrzy. Wszystkiego dobrego panie Stanisławie. Czekamy na książkę pani Reczeniedi z zainteresowaniem. Ostatnio przysłała mi zdjęcia pana Stanisława, zebrane i w muzeum Teatru Wielkiego w Muzeum Teatralnym, spotka się z ludźmi, śpiewakami, mieszkańcami Milanówka, tymi, którzy Go jeszcze pamiętają. Jestem bardzo ciekawa co uda Jej się zgromadzić i zapisać. A my? A ja? – Panie Stanisławie, moja babcia stale rozmawiała z Zaświatami, więc i ja się odważę- Panie Stanisławie, dziękuję za dom. Byłam w nim bardzo szczęśliwa. Dziennik Krystyny Jandy Facebook Krystyny Jandy Twitter Fundacji Krystyny Jandy Na Rzecz Kultury,Krystyna JandaNiezwykłe historie domu w Milanówku. Dwa lata temu dostałam w prezencie biografię pani Bogny Sokorskiej - słowika Warszawy, z bardzo ciekawymi ilustracjami, pięknie wydaną, napisaną przez młodą i piękną śpiewaczkę Opery Kameralnej panią Justynę Reczeniedi. Przed kilkoma dniami, odwiedziła mnie pani Justyna, która w tej chwili zajmuje się opracowaniem na temat Stanisława Gruszczyńskiego, słynnego polskiego tenora. Przypadek sprawił, że mieszam od 22 lat w domu, który pan Stanisław zbudował dla siebie i swojej rodziny. Pani Justyna odwiedziła mnie więc, żeby dowiedzieć się, co wiem i czy mam jakieś pamiątki. Nie wiem prawie nic, pamiątek nie mam, prócz planu sytuacyjnego posesji na której stoi dom, dom wpisany do rejestru zabytków, dom, który - szczerze mówiąc - razem z mężem, a głownie mój mąż, uratowaliśmy od całkowitego zniszczenia, przywróciliśmy mu dawny kształt, funkcje poszczególnych pomieszczeń itd., bo w momencie kiedy go kupiliśmy był nieogrzewaną ruiną z dziwnymi przebudowaniami. Zdjęliśmy kilka liczników elektrycznych, mieszkało w nim kilka rodzin, był sklep meblowy, a wcześniej szpital powstańczy, szkoła, melina, menelownia itd., itp. Od wielu lat pielęgnujemy i dom, i ogród, i staramy się przywrócić mu dawną świetność, kochamy go. Tu urodzili się już moi synowie, tu co roku cała nasza rodzina gromadzi się z okazji świąt, rocznic, urodzin mojej mamy. Tu spędzają weekendy, wakacje i od lat już traktujemy ten dom, to miejsce w Milanówku jako nasze. Tu w tym domu umarł mój ojciec i mój mąż. Dla nas jest to dom i miejsce bardzo, bardzo ważne. O samym domu i ogrodzie krążą legendy, koleje losu samego domu są dramatyczne, ściśle związane z powstaniem warszawskim i obozem przejściowym w Pruszkowie, z kolejnymi właścicielami i ich rodzinami, a pół cmentarza milanowskiego zajmuje kwatera białych betonowych krzyży, to groby ludzi, którzy umarli w mojej dziś sypialni, a wtedy tzw. „umieralni”, sali szpitala, gdzie leżeli najciężej ranni. Pisałam wielokrotnie o tym domu, o historiach z nim związanych, nie będę teraz przypominać. Zdarzyło się i nam, naszej rodzinie tutaj kilka rzeczy znaczących i prawie niemożliwych, niewiarygodnych, z pogranicza guseł, czarów i zabobonów, ale niewątpliwie coś w tym domu, miejscu, jest. W tych murach coś trwa. Wracając do Stanisława Gruszczyńskiego. To wspaniała i tragiczna postać. Jeden z największych polskich śpiewaków. Człowiek o sercu podobno tak wielkim, jak jego talent. Umarł nieopodal tego domu, zamarzł na kupie węgla, zamroczony alkoholem. Byłyśmy z mamą na Jego grobie, na Powązkach. Zapomniany grób, jak i On sam, przez Boga i ludzi. Mamy Jego nagrania, czasem Go słuchamy. Tego roku dostałam od pana Bogusława Kaczyńskiego w prezencie kalendarz. Niedawno siedziałyśmy z mamą przy śniadaniu, spojrzałam - z kalendarza patrzył na nas pan Stanisław. Powiedziałam: - Mamo, spójrz, On na nas patrzy, naprawdę. Jemy śniadanie, u Niego, w Jego jadalni. Stół stał prawdopodobnie w tym samym miejscu. W Twojej mamo dziś, sypialni, wtedy była zamknięta jego żona, chora na schizofrenię, podobno całymi dniami siedziała przed lustrem i czesała włosy… Mama, jak to moja mama odpowiedziała - No i dobrze, na pewno jest z nas zadowolony, dbamy o jego dom, niech patrzy. Wszystkiego dobrego panie Stanisławie. Czekamy na książkę pani Reczeniedi z zainteresowaniem. Ostatnio przysłała mi zdjęcia pana Stanisława, zebrane i w muzeum Teatru Wielkiego w Muzeum Teatralnym, spotka się z ludźmi, śpiewakami, mieszkańcami Milanówka, tymi, którzy Go jeszcze pamiętają. Jestem bardzo ciekawa co uda Jej się zgromadzić i zapisać. A my? A ja? – Panie Stanisławie, moja babcia stale rozmawiała z Zaświatami, więc i ja się odważę- Panie Stanisławie, dziękuję za dom. Byłam w nim bardzo szczęśliwa. Dziennik Krystyny Jandy Facebook Krystyny Jandy Twitter Fundacji Krystyny Jandy Na Rzecz Kultury,Krystyna Janda