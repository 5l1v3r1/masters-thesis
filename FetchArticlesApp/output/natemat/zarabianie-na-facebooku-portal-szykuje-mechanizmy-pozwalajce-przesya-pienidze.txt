Najpopularniejszy na świecie serwis społecznościowy nie szczędzi wysiłków, by aktywność jego prywatnych użytkowników nie ograniczała się tylko do oceniania i komentowania wrzucanych do sieci postów. Facebook chce oddać im do dyspozycji funkcje związane z transferem pieniędzy. Proponowane opcje monetyzacji obecności na Facebooku zostały wymienione w ankiecie, którą mogli wypełnić wybrani użytkownicy portalu. Na liście nowych funkcji znalazły się m.in. takie rozwiązania jak Tip jar (przycisk zostawiania napiwków dla autorów postów), Donate (przycisk przesyłania datków) czy Revenue sharing (zarabianie na reklamach wyświetlanych w postach). Zarabianie na Facebooku do tej pory było domeną wydawców ze zweryfikowanym kontem. Jak komentuje rzecznik serwisu, projektowane mechanizmy przesyłania pieniędzy mają zwiększyć atrakcyjność Facebooka dla indywidualnych użytkowników oraz ułatwić zbiórkę pieniędzy na szczytne cele.,Dawid Wojtowicz