Poznaliśmy pierwsze informacje nt. nowego projektu pokerowego, którego celem jest stworzenie zawodowej ligi pokera. Global Poker League to pomysł Alexa Dreyfusa i należącego do niego spółki Mediarex Sports & Enternainment (jest też właścicielem m.in. Global Poker Index). Dreyfus chce dokonać czegoś, co w przeszłości nie udało się nikomu. A patrząc na pierwsze szczegóły, sukces wydaje się wielce prawdopodobny. GPL ma być dla pokera tym, czym NFL, NBA, NASCAR i PGA są dla futbolu amerykańskiego, koszykówki, wyścigów i golfa. Cechą charakterystyczną GPL ma być The Cube, czyli specjalna arena do prowadzenia rozgrywek. Jej koszt to $500,000, waży 11 ton i w ciągu dwóch dni może zostać dostarczona w wybrane miejsce na świecie, a wymiary to 4,5×4,5×3 metry. The Cube jest dźwiękoszczelna, co pozwoli kibicom zgromadzonym w hali sportowej na oglądanie transmisji z odkrytymi kartami na telebimach, a także na usłyszenie rozmów, które będą toczyć się pomiędzy pokerzystami. GPL przeprowadziło niedawno badania (całość zostanie przedstawiona w najbliższych tygodniach), z których wynika, że na świecie jest ponad 100 milionów kibiców pokera, z czego 51 milionów w USA. Pierwszy sezon GPL wystartuje w pierwszym kwartale 2016 roku i będzie składać się z 12 zespołów. Powstaną dwie Konferencje- Amerykańska oraz Eurazjatycka. Każdy zespół będzie reprezentował inne miasto- zespoły z KA będą prawdopodobnie z Nowego Jorku, Los Angeles, San Francisco, Las Vegas, Toronto i Sao Paulo. Natomiast zespołu z KEA będą z Londynu, Paryża, Pragi, Barcelony, Moskwy i Hongkongu. W pierwszym sezonie, rywalizacja będzie toczyć się przez co najmniej 14 tygodni. Mecze będą rozgrywane w internecie, studiu telewizyjnym lub na arenach sportowych. Każdy zespół będzie składać się z pięciu pokerzystów- właściciel wybierze trójkę z pierwszego 1,000 sklasyfikowanych w rankingu Global Poker Index, a dwóch na podstawie tzw. dzikiej karty. Odbędzie się także GPL Draft Day przypominające draft w NBA. Przystanki live Global Poker League odbędą się w najbardziej znanych arenach na całym świecie. Finał sezonu, czyli GPL World Championships zaplanowano w jednej ze znanych hal sportowych w USA. Wszystkie mecze GPL będą transmitowane na stronie GPL.tv. Część z nich zostanie pokazana w relacji ,,na żywo” w wybranych stacjach telewizyjnych. GPL planuje także kilka innowacyjnych rozwiązań- ograniczenie długości trwania jednego meczu (np. do 30, 60 minut), shotclocków znanych m.in. z szachów oraz stołów z wirtualnymi kartami i prawdziwymi żetonami- to ostatnie pozwoli rozgrywać nawet cztery razy więcej rozdań niż w przypadku zastosowania tradycyjnych kart. Z badań GPL wynika, że 30 procent respondentów zadeklarowało kupno biletu na eventy organizowane przez GPL; 25 procent kupiłoby gadżety związane z GPL lub zespołem; 63 procent wyraziło zainteresowanie oglądaniem GPL World Championships. W rozmowie z portalem PokerNews, Alex Dreyfus tłumaczy: -Nie zamierzamy konkurować z innymi w tej branży. Rozwijamy produkt, który zintegruje się z tym, co istnieje już dzisiaj oraz przyczyni się do rozwoju gry-. Przypomina jednocześnie, że pokerzyści, aby zostać wybranymi w drafcie będą musieli uczestniczyć np. w EPT, WPT, WSOP, aby zdobywać punkty do Global Poker Index. Na koniec dodaje: -Musimy stworzyć pokerowy produkt, który skupia się na kibicach, a nie tylko na graczach. Musimy ,,stworzyć” kibiców pokera i utrzymać ich zaangażowanie-. *,Jakub Suszka