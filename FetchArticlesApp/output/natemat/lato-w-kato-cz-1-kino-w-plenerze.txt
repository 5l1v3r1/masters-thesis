Poszukiwacze filmowych doznań w przestrzeni wybitnie niekinowej w tym roku mają w czym wybierać. Darmowe projekcje pod chmurką odbędą się w mieście w kilku miejscach, a repertuar jest na tyle zróżnicowany, że każdy widz powinien znaleźć coś dla siebie. Kino na placu Miarki Od początku czerwca do końca sierpnia na wieczorne seanse można się wybrać na plac Miarki. Projekcje, organizowane przez klub Bavitto, odbywają się w każdym tygodniu w ramach określonych cyklów tematycznych. W środy widzowie mogą obejrzeć kino festiwalowe, w czwartki – filmy ze sportem w tle, w piątki – blockbustery, w soboty – kino ze spluwą, a w niedzielę – filmy z cyklu „Nie lubię poniedziałków”. Zapowiedzi można śledzić na bieżąco na stronie wydarzenia. Seanse przy kuźni Na pokazy filmowe zaprasza także Muzeum Śląskie. W ramach inicjatywy „Kino Kuźnia” w nowej siedzibie muzeum – przy byłej kopalnianej kuźni – pokazywane są filmy z przemysłem w tle. Miłośnicy industrialnych klimatów w sobotnie lipcowe wieczory mogą zobaczyć, jak w różnych filmowych językach opowiadano o przemyśle i technice. Szczegółowe informacje o wydarzeniu można znaleźć na stronie muzeum. Filmy na placu Kwiatowym Ścisłe centrum miasta również ożyje za sprawą filmowych projekcji. Na placu Kwiatowym przez pięć piątków, począwszy od 10 lipca, można oglądać najciekawsze polskie produkcje ostatnich lat. Wśród nich są takie tytuły, jak: , czy . Więcej o seansach można przeczytać na stronie Urzędu Miasta Katowice. Kino samochodowe pod Spodkiem Jak co roku ledowy ekran przy katowickim Spodku rozświetli się w czasie projekcji kina samochodowego. Zmotoryzowani (i nie tylko) będą mogli skorzystać z seansów w lipcowe i sierpniowe wtorki i czwartki. W czasie projekcji ścieżka audio nadawana jest przez fale radiowe, warto więc przed przyjazdem przetestować sprawność radioodbiorników. W repertuarze tegorocznego kina samochodowego znalazły się komedie z lat 80., o których więcej można się dowiedzieć na stronie wydarzenia. Galopem do kina W wyjątkowej przestrzeni dawnego baru Galop, który zyskał właśnie nowe życie, pojawią się projekcje filmowe poświęcone fotografii. Seanse odbywają się w ramach cyklu „Wszyscy jesteśmy fotografami”, organizowanego jednocześnie w kilku polskich miastach. Widzowie mogą zobaczyć filmy zrealizowane przez fotografów lub poświęcone sztuce fotografii. Harmonogram seansów dostępny jest na stronie wydarzenia. oprac. Hanna Kostrzewska,Rajza Po Kato