Tradycyjną przyrządza się z ziemniaków, cebuli, jajek i oliwy. Można ją wzbogacić kiełbasą albo papryką. Hiszpańska zdecydowanie różni się od meksykańskich placków z mąki kukurydzianej, również zwanych tortilla. Składniki: (4-6 osób) 1 szklanka + 2 łyżki oliwy, 1 cebula, 1 kg ziemniaków (średniej wielkości), 6 jajek, łyżeczka soli, szczypiorek do posypania. Na głębszej patelni o średnicy ok. 30 cm rozgrzejcie szklankę oliwy. Wrzućcie pokrojoną w cienkie pióra cebulę i smażcie przez 7-10 minut, aż zmięknie, ale nie zrobi się brązowa. Dodajcie pokrojone w plastry ziemniaki, wymieszajcie żeby wszystkie pokryły się oliwą. Przykryjcie i gotujcie na średnim ogniu przez ok.20 minut, aż ziemniaki zmiękną. W dużej misce roztrzepcie jajka, dodajcie sól. Przy pomocy łyżki cedzakowej przełóżcie ziemniaki i cebulą do miski z jajkami i delikatnie wymieszajcie. Wyczyśćcie patelnię i rozgrzejcie na niej dwie łyżki oliwy. Masę z miski przelejcie na patelnię i smażcie na średnim ogniu przez ok. 7-10 minut. Jajka powinny być ścięte na brzegach. Patelnie przykryjcie dużym talerzem albo deską do krojenia. Ostrożnie obróćcie patelnię do góry dnem i przełóżcie tortille na talerz. Patelnię postawcie na kuchence i ostrożnie przełóżcie na nią placek tak żeby mógł przypiec się z drugiej strony. Po ok. 5-7 minutach tortilla powinna być gotowa. Przełóżcie na duży talerz. Przed pokrojeniem odczekajcie 10 minut żeby wystygła nieco. Podawajcie posypaną szczypiorkiem. Dobrze smakuje z kwaśną śmietaną. Smacznego!,eintopf