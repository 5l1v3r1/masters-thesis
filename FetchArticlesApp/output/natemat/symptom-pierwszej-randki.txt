Nie cierpię randek, naprawdę. Zwłaszcza pierwszych. Trzeba się spotkać z obcą osobą, okazywać entuzjazm, pokazywać się tylko z dobrej strony, a do tego jeszcze wymieniać swoimi przeżyciami, opiniami i zainteresowaniami. Z obcą osobą. Masakra! Bardzo chciałbym, żeby sytuacja wygląda tak: ludzie wymieniają się swoimi portfolio, przekazują sobie CV i listy polecające od poprzednich partnerek / partnerów i na podstawie castingu decydują się o ewentualnym spotkaniu bądź też odmowie. Ułatwiłoby to sprawę praktycznie wszystkim. Ile razy spotykaliśmy się z kimś, kto teoretycznie miał być naprawdę cool, a okazywało się, że niestety, jest to jakiś dramat? Ile razy zwiewaliście z randek w stylu Julii Roberts albo pisaliście ukradkiem do koleżanki, żeby udawała babcię mającą właśnie wylew? Pomijając kwestię, że to nie fair w stosunku do babci, ale też w stosunku do randki. Uciekanie przed kimś, z kim nie chce dzielić się ani łóżka, ani życia nie jest fajne. Mimo wszystko randka nie zawiniła niczym specjalnym i zasługuje na odrobinę szacunku. A uciekając, ściemniając, krzycząc przez ramię "to się zdzwonimy" nie okazujemy go, przykro mi. Nawet wtedy gdy przeprosimy i powiemy "cześć". Nie wiem dlaczego nie powstał jeszcze Goldenline dla singli. Pisalibyśmy tam z kim i ile byliśmy, na jakim stanowisku, czego oczekujemy i jakie warunki współpracy nam pasują. Czy jesteśmy mobili czy nie, czy posiadamy prawo jazdy kategorii C (cokolwiek to oznacza) i czy skończyliśmy kierunek studiów, który nie żenuje potencjalnego partnera / partnerki. Inaczej naprawdę nie zapowiada się to dobrze. Czas ucieka, a przecież poza randkami (jaka jest dopuszczalna ilość randek w tygodniu? czy można się od tego uzależnić?) jest jeszcze praca, dom, rodzina / przyjaciele, seriale i inne sprawy, których się nie ominie. Randko, nie mam na ciebie czasu. Wyślij mi swoje CV to odpiszę. Jeśli nie chrapiesz zbyt głośno.,Patryk ChilewiczNie cierpię randek, naprawdę. Zwłaszcza pierwszych. Trzeba się spotkać z obcą osobą, okazywać entuzjazm, pokazywać się tylko z dobrej strony, a do tego jeszcze wymieniać swoimi przeżyciami, opiniami i zainteresowaniami. Z obcą osobą. Masakra! Bardzo chciałbym, żeby sytuacja wygląda tak: ludzie wymieniają się swoimi portfolio, przekazują sobie CV i listy polecające od poprzednich partnerek / partnerów i na podstawie castingu decydują się o ewentualnym spotkaniu bądź też odmowie. Ułatwiłoby to sprawę praktycznie wszystkim. Ile razy spotykaliśmy się z kimś, kto teoretycznie miał być naprawdę cool, a okazywało się, że niestety, jest to jakiś dramat? Ile razy zwiewaliście z randek w stylu Julii Roberts albo pisaliście ukradkiem do koleżanki, żeby udawała babcię mającą właśnie wylew? Pomijając kwestię, że to nie fair w stosunku do babci, ale też w stosunku do randki. Uciekanie przed kimś, z kim nie chce dzielić się ani łóżka, ani życia nie jest fajne. Mimo wszystko randka nie zawiniła niczym specjalnym i zasługuje na odrobinę szacunku. A uciekając, ściemniając, krzycząc przez ramię "to się zdzwonimy" nie okazujemy go, przykro mi. Nawet wtedy gdy przeprosimy i powiemy "cześć". Nie wiem dlaczego nie powstał jeszcze Goldenline dla singli. Pisalibyśmy tam z kim i ile byliśmy, na jakim stanowisku, czego oczekujemy i jakie warunki współpracy nam pasują. Czy jesteśmy mobili czy nie, czy posiadamy prawo jazdy kategorii C (cokolwiek to oznacza) i czy skończyliśmy kierunek studiów, który nie żenuje potencjalnego partnera / partnerki. Inaczej naprawdę nie zapowiada się to dobrze. Czas ucieka, a przecież poza randkami (jaka jest dopuszczalna ilość randek w tygodniu? czy można się od tego uzależnić?) jest jeszcze praca, dom, rodzina / przyjaciele, seriale i inne sprawy, których się nie ominie. Randko, nie mam na ciebie czasu. Wyślij mi swoje CV to odpiszę. Jeśli nie chrapiesz zbyt głośno.,Patryk Chilewicz