Próbując przespać się w ciągu dnia usłyszałem ostatnio drwiące "Będziesz spał w południe? Musisz napisać książkę »Jak przespać życie«". Niechętny żadnym polemikom, ułożyłem się wygodnie oddając się na kolejne 20 minut słodkim marzeniom. Ku mojej uciesze dowiedziałem się niedawno, że krótki sen w ciągu dnia jest nie tylko dobrym, ale wysoce wskazanym nawykiem. W związku z dzisiejszym "dniem drzemki w pracy" (tak, tak, obchodzony jest na całym świecie), warto przytoczyć kilka faktów na ten temat. Do popołudniowej drzemki przyzwyczajone są przede wszystkim kraje śródziemnomorskie. We Włoszech, Hiszpanii czy Grecji około godziny 13 życie wszędzie zamiera. Sklepy są zamknięte, urzędy nieczynne, place wyludnione. Po obowiązkowym lunchu następuje równie niezbędna drzemka. Z kolei w Chinach prawo do drzemki zapisane jest w tamtejszej konstytucji (nie może jednak trwać dłużej niż 30 minut). Od dawna pojawiają się głosy, że jest to bardzo zdrowy rozkład aktywności w ciągu dnia, niezależnie od klimatu. Naukowcy z Uniwersytetu w Manchesterze udowodnili niedawno, że komórki mózgowe po większym posiłku po prostu się wyłączają. Szczególnie wzrost glukozy we krwi skutecznie obniża aktywność połączeń nerwowych. Wtedy jest najlepszy czas na krótką uspokajającą i regenerującą drzemkę. Co nam daje kilkanaście minut snu? Przede wszystkim obniża poziom stresu. Zwiększa też koncentrację i produktywność poprawiając przy tym pamięć i zdolność zapamiętywania. Badania dowodzą, że drzemka zwiększa motywację oraz kreatywność pracownika. Poza tym, reguluje nasz normalny cykl snu. Jeśli masz problemy z zaśnięciem w nocy, drzemka w ciągu dnia pozwoli ci uregulować i tę kwestię. Będziesz zasypiał szybciej i będziesz spał głębszym snem. Warto też zauważyć, że drzemka w ciągu dnia jest dobra dla naszego zdrowia. W Grecji zbadano osoby będące w grupie wysokiego ryzyka zachorowania na serce, wylew lub raka. Okazało się, że w przypadku tych którzy urządzali sobie sjestę przynajmniej trzy razy w tygodniu, ryzyko choroby serca obniżało się o 37 procent. Dobre skutki drzemki zauważył w 2007 roku rząd Francji. Rozpoczęto tam wtedy kampanię zachęcającą do regularnego praktykowania krótkiego snu w południe. Przyczyna była czysto pragmatyczna - taka praktyka znacznie podnosi efektywność i wydajność w pracy. Wiele firm, również wiedziona pragmatyzmem, z własnej inicjatywy zachęca swoich pracowników do krótkiej drzemki w godzinach pracy. Często wydzielają na to w firmie specjalne miejsce. Przekonani do popołudniowego snu muszą pamiętać, żeby na krótką drzemkę zawsze znaleźć bezpieczne i spokojne miejsce... Należy przy tym wszystkim pamiętać, żeby nie zaniechać ośmiogodzinnego snu w nocy. Jest to podstawa funkcjonowania naszego organizmu, z której pełnego wymiaru nie powinno się rezygnować.,Piotr CzaudernaPróbując przespać się w ciągu dnia usłyszałem ostatnio drwiące "Będziesz spał w południe? Musisz napisać książkę »Jak przespać życie«". Niechętny żadnym polemikom, ułożyłem się wygodnie oddając się na kolejne 20 minut słodkim marzeniom. Ku mojej uciesze dowiedziałem się niedawno, że krótki sen w ciągu dnia jest nie tylko dobrym, ale wysoce wskazanym nawykiem. W związku z dzisiejszym "dniem drzemki w pracy" (tak, tak, obchodzony jest na całym świecie), warto przytoczyć kilka faktów na ten temat. Do popołudniowej drzemki przyzwyczajone są przede wszystkim kraje śródziemnomorskie. We Włoszech, Hiszpanii czy Grecji około godziny 13 życie wszędzie zamiera. Sklepy są zamknięte, urzędy nieczynne, place wyludnione. Po obowiązkowym lunchu następuje równie niezbędna drzemka. Z kolei w Chinach prawo do drzemki zapisane jest w tamtejszej konstytucji (nie może jednak trwać dłużej niż 30 minut). Od dawna pojawiają się głosy, że jest to bardzo zdrowy rozkład aktywności w ciągu dnia, niezależnie od klimatu. Naukowcy z Uniwersytetu w Manchesterze udowodnili niedawno, że komórki mózgowe po większym posiłku po prostu się wyłączają. Szczególnie wzrost glukozy we krwi skutecznie obniża aktywność połączeń nerwowych. Wtedy jest najlepszy czas na krótką uspokajającą i regenerującą drzemkę. Co nam daje kilkanaście minut snu? Przede wszystkim obniża poziom stresu. Zwiększa też koncentrację i produktywność poprawiając przy tym pamięć i zdolność zapamiętywania. Badania dowodzą, że drzemka zwiększa motywację oraz kreatywność pracownika. Poza tym, reguluje nasz normalny cykl snu. Jeśli masz problemy z zaśnięciem w nocy, drzemka w ciągu dnia pozwoli ci uregulować i tę kwestię. Będziesz zasypiał szybciej i będziesz spał głębszym snem. Warto też zauważyć, że drzemka w ciągu dnia jest dobra dla naszego zdrowia. W Grecji zbadano osoby będące w grupie wysokiego ryzyka zachorowania na serce, wylew lub raka. Okazało się, że w przypadku tych którzy urządzali sobie sjestę przynajmniej trzy razy w tygodniu, ryzyko choroby serca obniżało się o 37 procent. Dobre skutki drzemki zauważył w 2007 roku rząd Francji. Rozpoczęto tam wtedy kampanię zachęcającą do regularnego praktykowania krótkiego snu w południe. Przyczyna była czysto pragmatyczna - taka praktyka znacznie podnosi efektywność i wydajność w pracy. Wiele firm, również wiedziona pragmatyzmem, z własnej inicjatywy zachęca swoich pracowników do krótkiej drzemki w godzinach pracy. Często wydzielają na to w firmie specjalne miejsce. Przekonani do popołudniowego snu muszą pamiętać, żeby na krótką drzemkę zawsze znaleźć bezpieczne i spokojne miejsce... Należy przy tym wszystkim pamiętać, żeby nie zaniechać ośmiogodzinnego snu w nocy. Jest to podstawa funkcjonowania naszego organizmu, z której pełnego wymiaru nie powinno się rezygnować.,Piotr Czauderna