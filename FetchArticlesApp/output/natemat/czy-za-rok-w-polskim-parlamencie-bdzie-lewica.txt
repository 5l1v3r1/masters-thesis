Ostatnio jestem jednym ze świadków prób zjednoczenia lewicy, lub też stworzenia nowej lewicy, działającej według zupełnie nowych zasad. Próbują tego dokonać między innymi Anna Grodzka, Ryszard Kalisz i Jan Hartman. Pierwszą wadą wszelkich prób zjednoczenia lewicy jest indywidualizm sporej części „jednoczycieli” (a w niektórych wypadkach po prostu pieniactwo). Wiele osób zamiast dowiedzieć się, co się dzieje na „zjednoczeniowym rynku”, od razu przechodzi do tworzenia własnych zalążków „czegoś lewicowego”. Bywa, że mający pod sobą kilkutysięczną strukturę lewicowy działacz o wieloletnim stażu w rządach i samorządach dostaje nagle od jakiegoś przysłowiowego Jasia Kowalskiego zaproszenie do budowy kolejnej lewicy z Jasiem jako prezesem. Tego typu zjawiska czynią zasadnym moje tytułowe pytanie. Może się okazać, że za rok w polskim parlamencie w zasadzie nie będzie lewicy. Będzie duopol PiS – PO z PSL jako języczkiem u wagi, a może nawet językiem, a nie języczkiem, bo PSL ostatnio świetnie sobie radzi. Jako, że nie jestem ultralewicowcem, a raczej socjalliberałem, mającym na niektóre sprawy pogląd nawet centroliberalny, nie popełnię z tego powodu harakiri, ani też nie będę „najbardziej załamanym wśród swoich znajomych”. Zwłaszcza, że Sojusz Lewicy Demokratycznej, mający póki co największe szanse, aby jednak być w miarę zauważalnym w polskim parlamencie za rok, wystawił do wyborów prezydenckich dr Magdalenę Ogórek, której poglądy na temat feminizmu, prof. Chazana, prawa kobiet do własnego ciała, jak i innych konfliktów na styku świeckości i klerykalizmu, są w zasadzie zbieżne z oficjalną linią programową PiS. Można zresztą nieco przekornie stwierdzić, że za rok w parlamencie z pewnością będzie lewica, a nawet może będzie tworzyć rząd. W końcu PiS w jakimś stopniu jest partią populistyczno – socjalną i można go określić mianem narodowej, klerykalnej i konserwatywnej lewicy. Być może kandydatura dr Ogórek jest ze strony SLD akcesem do tego typu lewicowości, a nie tylko dość pokerową zagrywką wizerunkową. Co ciekawe, nie tak bardzo dawno byłem wraz z RacjonalistaTV świadkiem czytania Konwencji przeciwko przemocy wobec kobiet przez środowiska feministyczne i przedstawicieli Twojego Ruchu. Jeszcze dawniej śledziłem (też wraz z kamerą) przeprowadzoną przez podobne siły akcję „dzieci Chazana”, której celem była obrona kobiet przed całkowitym zakazem aborcji, w przypadku prof. Chazana mającym do tego charakter pozaprawny. Co ciekawe Janusz Palikot ma obecnie dwa procent poparcia, zaś Magdalena Ogórek osiem procent. Nie bronię dziwacznego pomysłu SLD na swoją kandydatkę w wyborach prezydenckich, ale zadziwia mnie, że lewicowa opinia publiczna w dużej mierze nie dostrzega tych zależności. Wiadomo, że Palikot popełnił tysiące błędów. Ale jednak tylko u niego obecnie można szukać elementów feministycznych, antykonserwatywnych i wyraźnie prolaickich. Mimo to ma niezwykle niskie poparcie, co świadczy o tym, że internetowa popularność ateizmu i antyklerykalnych tematów jest w dużym stopniu tylko internetowa i nie wychodzi na ulice, a już zwłaszcza w dniu wyborów. O kandydaturze dr Magdaleny Ogórek wypowiedział się dla nas bardzo ciekawie dr Marek Balicki, były dwukrotny minister zdrowia. Zwrócił uwagę na całkowity brak politycznego doświadczenia pani Ogórek, co nie pozwala myśleć w pełni poważnie o niej, jako o realnej kandydatce na prezydentkę kraju. Z tego co wiem, dr Marek Balicki, związany z SLD, też był jednym z ewentualnych kandydatów na kandydata na prezydenta z ramienia tejże partii. W naszym wywiadzie z dr Markiem Balickim padła bardzo ciekawa propozycja. Otóż chodzi o bezpłatną dla wszystkich służbę zdrowia. Skoro dla lewicowców istotna powinna być równość szans życiowych i wspieranie grup bardziej pokrzywdzonych przez los, to czy powszechny dostęp do lekarza i lekarstw nie powinien być tu na pierwszym miejscu? Takich właśnie śmiałych, oraz istotnych dla wielu, propozycji brakuje sporej części lewicy i ludzie w zasadzie nie wiedzą, dlaczego mieliby wspierać swoimi głosami lewą stronę sceny politycznej. Innym problemem jest odejście od tego, co dla lewicy powinno być najważniejsze. Odejście od wspierania ludzi pracy i to tych grup, które są najliczniejsze i choćby przez to najbardziej pokrzywdzone. Nie powinno zatem lewicy chodzić głównie o górników, ale o ludzi pracujących na umowach śmieciowych, a może przede wszystkim o młodych pracowników pracujących na rzecz koncernów i drobnych przedsiębiorców. Czy osoba gnębiona przez zarząd swojej korporacji może liczyć na wsparcie lewicy? Czy młody sprzedawca w sklepie może liczyć na lewicowców, którzy wesprą go w negocjacjach z jego szefem? Młodzi ludzie w większości wypadków niestety nie mogą liczyć na żadne rzeczywiste wsparcie ze strony lewicy, dlatego na nią nie głosują. Za zastaną sytuację obarczają zbyt mocno „systemową” PO i łudzą się często populizmem PiS, czy też KNP/KORWiN. Jak pokazują wyniki wyborów, lewicy w tym równaniu nie ma, chyba, że potraktujemy PiS jako specyficzny gatunek lewicy (od którego ja zdecydowanie wolę do pewnego stopnia neoliberalne, ale przynajmniej mniej konserwatywne i populistyczne PO). Oczywiście stworzenie warunków, w których lewica efektywnie broniłaby praw pracowników korporacji czy nawet drobnych biznesmenów jest trudne. Dużo łatwiej wprowadzić związki zawodowe do państwowego przedsiębiorstwa wydobywczego niż do działającej w Polsce międzynarodowej korporacji. Ale porządna lewica o tym właśnie powinna myśleć. Powinna oprzeć się na obronie praw ludzi pracy. A ludzie pracy są w korporacjach, oraz w różnych drobniejszych przedsiębiorstwach. W ramach prób takiej obrony praw ludzi pracy pojawiają się czasem nieracjonalne i potencjalnie groźne pomysły radykalnej lewicy. Są to idee typu – zakazać korporacji, zamknąć rynki, zamknąć granice etc. Tworzenie zamkniętego, nacjonalistycznego rynku to zgubny krok w stronę Białorusi i szczęśliwie minionej epoki agresywnych państw narodowych. Chęć usunięcia z kraju korporacji to niszczenie ogromnej ilości miejsc pracy i niedocenianie pozytywnych aspektów istnienia korporacji. Te pozytywne aspekty, to choćby komputer na którym piszę ten artykuł, to smartfon, który mam w kieszeni i choćby to, że podróż na drugi koniec świata nie jest dla mnie nieosiągalnym marzeniem, ale kwestią zaoszczędzenia sumy pieniędzy osiągalnej na przestrzeni miesięcy. W ramach prób zjednoczenia lewicy coraz większe znaczenie osiąga Partia Zieloni. Jakiś czas temu Zieloni zyskali Annę Grodzką, która jest bardziej czerwona niż zielona. Ja sam darzę Zielonych coraz większą sympatią, choć nie zgadzam się z nimi w kwestii miażdżącej krytyki energii nuklearnej, czy żywności modyfikowanej genetycznie. Pomysł Anny Grodzkiej polega na prawyborach prezydenckich, mających na celu wyłonienie nowej twarzy lewicy, która ma rzeczywiste, „oddolne” poparcie. Z powyższej dyskusji łatwo zauważyć inne dylematy wokół definicji i celów lewicy. Radosław Gawlik, który już w wolnej Polsce był odpowiedzialny w rządzie za ochronę środowiska, a w PRL był znanym opozycjonistą, odcina się na przykład od określania Zielonych mianem lewicy. Nie on jeden. Pojawiają się też w trakcie dyskusji głosy mówiące o przeterminowaniu się podziału na lewicę i prawicę, postulujące raczej wprowadzenie rozróżnienia na progresywistów i konserwatystów. Innym problemem jest stosunek wobec SLD. Wykluczyć, czy próbować współpracy? Z kolei prof. Jan Hartman, znany między innymi ze swojego coraz wyrazistszego antyklerykalizmu i ogólnie nawoływania do postaw wolnościowych, stara się powołać do istnienia „Nowoczesną Lewicę”. W materiale, który warto zobaczyć, wdaje się między innymi w polemikę z przedstawicielem „Staroświeckiej Lewicy” Czesławem Cyrulem, znanym publicystą i przewodniczącym wrocławskiej SLD (a wice dolnośląskiej). Czesław Cyrul, który podobnie jak Hartman, jak przedstawiciele Zielonych, Twojego Ruchu i PO bierze czasem udział w racjonalistycznych inicjatywach naszego stowarzyszenia, wzbudził we mnie sympatię pewnego rodzaju lojalnością wobec struktur własnej partii. Choć decyzje SLD bywają ostatnio bardziej niż kontrowersyjne, to jednak takiej lojalności często brakuje wśród lewicowych inicjatyw. Z jednej strony mamy jednak lojalność, a z drugiej zapędy autorytarne, które zarzuca się, często nie bez racji, wszelkim liderom politycznym w naszym kraju – Tuskowi, Kaczyńskiemu, Millerowi, Palikotowi etc. Jan Hartman w ramach projektu nowoczesnej lewicy chce zaproponować pewną płaszczyznę budowania porozumienia i nowej jakości, a nie zakrzyknąć - „słuchajcie, zakładam nową partię i będę jej wodzem!”. Jednakże nie wszyscy rozumieją, że można coś próbować budować w jakiś bardziej demokratyczny sposób. Zresztą, w tym swoim niezrozumieniu oddolnej demokracji ludzie też mają pewną rację. W Polsce póki co albo mamy pieniactwo, gdzie prawie każdy chce mówić bez końca i być najważniejszy, albo mniej lub bardziej umiejętnych partyjnych wodzów, trzymających za twarz swoich potencjalnych pieniaczy i wręcz pozbywających się konkurencyjnych liderów z własnych ugrupowań. Nie jest to tylko problem lewicy, ale całej naszej sceny politycznej. Ale to właśnie lewica próbuje teraz stworzyć coś nowego...,Jacek TabiszOstatnio jestem jednym ze świadków prób zjednoczenia lewicy, lub też stworzenia nowej lewicy, działającej według zupełnie nowych zasad. Próbują tego dokonać między innymi Anna Grodzka, Ryszard Kalisz i Jan Hartman. Pierwszą wadą wszelkich prób zjednoczenia lewicy jest indywidualizm sporej części „jednoczycieli” (a w niektórych wypadkach po prostu pieniactwo). Wiele osób zamiast dowiedzieć się, co się dzieje na „zjednoczeniowym rynku”, od razu przechodzi do tworzenia własnych zalążków „czegoś lewicowego”. Bywa, że mający pod sobą kilkutysięczną strukturę lewicowy działacz o wieloletnim stażu w rządach i samorządach dostaje nagle od jakiegoś przysłowiowego Jasia Kowalskiego zaproszenie do budowy kolejnej lewicy z Jasiem jako prezesem. Tego typu zjawiska czynią zasadnym moje tytułowe pytanie. Może się okazać, że za rok w polskim parlamencie w zasadzie nie będzie lewicy. Będzie duopol PiS – PO z PSL jako języczkiem u wagi, a może nawet językiem, a nie języczkiem, bo PSL ostatnio świetnie sobie radzi. Jako, że nie jestem ultralewicowcem, a raczej socjalliberałem, mającym na niektóre sprawy pogląd nawet centroliberalny, nie popełnię z tego powodu harakiri, ani też nie będę „najbardziej załamanym wśród swoich znajomych”. Zwłaszcza, że Sojusz Lewicy Demokratycznej, mający póki co największe szanse, aby jednak być w miarę zauważalnym w polskim parlamencie za rok, wystawił do wyborów prezydenckich dr Magdalenę Ogórek, której poglądy na temat feminizmu, prof. Chazana, prawa kobiet do własnego ciała, jak i innych konfliktów na styku świeckości i klerykalizmu, są w zasadzie zbieżne z oficjalną linią programową PiS. Można zresztą nieco przekornie stwierdzić, że za rok w parlamencie z pewnością będzie lewica, a nawet może będzie tworzyć rząd. W końcu PiS w jakimś stopniu jest partią populistyczno – socjalną i można go określić mianem narodowej, klerykalnej i konserwatywnej lewicy. Być może kandydatura dr Ogórek jest ze strony SLD akcesem do tego typu lewicowości, a nie tylko dość pokerową zagrywką wizerunkową. Co ciekawe, nie tak bardzo dawno byłem wraz z RacjonalistaTV świadkiem czytania Konwencji przeciwko przemocy wobec kobiet przez środowiska feministyczne i przedstawicieli Twojego Ruchu. Jeszcze dawniej śledziłem (też wraz z kamerą) przeprowadzoną przez podobne siły akcję „dzieci Chazana”, której celem była obrona kobiet przed całkowitym zakazem aborcji, w przypadku prof. Chazana mającym do tego charakter pozaprawny. Co ciekawe Janusz Palikot ma obecnie dwa procent poparcia, zaś Magdalena Ogórek osiem procent. Nie bronię dziwacznego pomysłu SLD na swoją kandydatkę w wyborach prezydenckich, ale zadziwia mnie, że lewicowa opinia publiczna w dużej mierze nie dostrzega tych zależności. Wiadomo, że Palikot popełnił tysiące błędów. Ale jednak tylko u niego obecnie można szukać elementów feministycznych, antykonserwatywnych i wyraźnie prolaickich. Mimo to ma niezwykle niskie poparcie, co świadczy o tym, że internetowa popularność ateizmu i antyklerykalnych tematów jest w dużym stopniu tylko internetowa i nie wychodzi na ulice, a już zwłaszcza w dniu wyborów. O kandydaturze dr Magdaleny Ogórek wypowiedział się dla nas bardzo ciekawie dr Marek Balicki, były dwukrotny minister zdrowia. Zwrócił uwagę na całkowity brak politycznego doświadczenia pani Ogórek, co nie pozwala myśleć w pełni poważnie o niej, jako o realnej kandydatce na prezydentkę kraju. Z tego co wiem, dr Marek Balicki, związany z SLD, też był jednym z ewentualnych kandydatów na kandydata na prezydenta z ramienia tejże partii. W naszym wywiadzie z dr Markiem Balickim padła bardzo ciekawa propozycja. Otóż chodzi o bezpłatną dla wszystkich służbę zdrowia. Skoro dla lewicowców istotna powinna być równość szans życiowych i wspieranie grup bardziej pokrzywdzonych przez los, to czy powszechny dostęp do lekarza i lekarstw nie powinien być tu na pierwszym miejscu? Takich właśnie śmiałych, oraz istotnych dla wielu, propozycji brakuje sporej części lewicy i ludzie w zasadzie nie wiedzą, dlaczego mieliby wspierać swoimi głosami lewą stronę sceny politycznej. Innym problemem jest odejście od tego, co dla lewicy powinno być najważniejsze. Odejście od wspierania ludzi pracy i to tych grup, które są najliczniejsze i choćby przez to najbardziej pokrzywdzone. Nie powinno zatem lewicy chodzić głównie o górników, ale o ludzi pracujących na umowach śmieciowych, a może przede wszystkim o młodych pracowników pracujących na rzecz koncernów i drobnych przedsiębiorców. Czy osoba gnębiona przez zarząd swojej korporacji może liczyć na wsparcie lewicy? Czy młody sprzedawca w sklepie może liczyć na lewicowców, którzy wesprą go w negocjacjach z jego szefem? Młodzi ludzie w większości wypadków niestety nie mogą liczyć na żadne rzeczywiste wsparcie ze strony lewicy, dlatego na nią nie głosują. Za zastaną sytuację obarczają zbyt mocno „systemową” PO i łudzą się często populizmem PiS, czy też KNP/KORWiN. Jak pokazują wyniki wyborów, lewicy w tym równaniu nie ma, chyba, że potraktujemy PiS jako specyficzny gatunek lewicy (od którego ja zdecydowanie wolę do pewnego stopnia neoliberalne, ale przynajmniej mniej konserwatywne i populistyczne PO). Oczywiście stworzenie warunków, w których lewica efektywnie broniłaby praw pracowników korporacji czy nawet drobnych biznesmenów jest trudne. Dużo łatwiej wprowadzić związki zawodowe do państwowego przedsiębiorstwa wydobywczego niż do działającej w Polsce międzynarodowej korporacji. Ale porządna lewica o tym właśnie powinna myśleć. Powinna oprzeć się na obronie praw ludzi pracy. A ludzie pracy są w korporacjach, oraz w różnych drobniejszych przedsiębiorstwach. W ramach prób takiej obrony praw ludzi pracy pojawiają się czasem nieracjonalne i potencjalnie groźne pomysły radykalnej lewicy. Są to idee typu – zakazać korporacji, zamknąć rynki, zamknąć granice etc. Tworzenie zamkniętego, nacjonalistycznego rynku to zgubny krok w stronę Białorusi i szczęśliwie minionej epoki agresywnych państw narodowych. Chęć usunięcia z kraju korporacji to niszczenie ogromnej ilości miejsc pracy i niedocenianie pozytywnych aspektów istnienia korporacji. Te pozytywne aspekty, to choćby komputer na którym piszę ten artykuł, to smartfon, który mam w kieszeni i choćby to, że podróż na drugi koniec świata nie jest dla mnie nieosiągalnym marzeniem, ale kwestią zaoszczędzenia sumy pieniędzy osiągalnej na przestrzeni miesięcy. W ramach prób zjednoczenia lewicy coraz większe znaczenie osiąga Partia Zieloni. Jakiś czas temu Zieloni zyskali Annę Grodzką, która jest bardziej czerwona niż zielona. Ja sam darzę Zielonych coraz większą sympatią, choć nie zgadzam się z nimi w kwestii miażdżącej krytyki energii nuklearnej, czy żywności modyfikowanej genetycznie. Pomysł Anny Grodzkiej polega na prawyborach prezydenckich, mających na celu wyłonienie nowej twarzy lewicy, która ma rzeczywiste, „oddolne” poparcie. Z powyższej dyskusji łatwo zauważyć inne dylematy wokół definicji i celów lewicy. Radosław Gawlik, który już w wolnej Polsce był odpowiedzialny w rządzie za ochronę środowiska, a w PRL był znanym opozycjonistą, odcina się na przykład od określania Zielonych mianem lewicy. Nie on jeden. Pojawiają się też w trakcie dyskusji głosy mówiące o przeterminowaniu się podziału na lewicę i prawicę, postulujące raczej wprowadzenie rozróżnienia na progresywistów i konserwatystów. Innym problemem jest stosunek wobec SLD. Wykluczyć, czy próbować współpracy? Z kolei prof. Jan Hartman, znany między innymi ze swojego coraz wyrazistszego antyklerykalizmu i ogólnie nawoływania do postaw wolnościowych, stara się powołać do istnienia „Nowoczesną Lewicę”. W materiale, który warto zobaczyć, wdaje się między innymi w polemikę z przedstawicielem „Staroświeckiej Lewicy” Czesławem Cyrulem, znanym publicystą i przewodniczącym wrocławskiej SLD (a wice dolnośląskiej). Czesław Cyrul, który podobnie jak Hartman, jak przedstawiciele Zielonych, Twojego Ruchu i PO bierze czasem udział w racjonalistycznych inicjatywach naszego stowarzyszenia, wzbudził we mnie sympatię pewnego rodzaju lojalnością wobec struktur własnej partii. Choć decyzje SLD bywają ostatnio bardziej niż kontrowersyjne, to jednak takiej lojalności często brakuje wśród lewicowych inicjatyw. Z jednej strony mamy jednak lojalność, a z drugiej zapędy autorytarne, które zarzuca się, często nie bez racji, wszelkim liderom politycznym w naszym kraju – Tuskowi, Kaczyńskiemu, Millerowi, Palikotowi etc. Jan Hartman w ramach projektu nowoczesnej lewicy chce zaproponować pewną płaszczyznę budowania porozumienia i nowej jakości, a nie zakrzyknąć - „słuchajcie, zakładam nową partię i będę jej wodzem!”. Jednakże nie wszyscy rozumieją, że można coś próbować budować w jakiś bardziej demokratyczny sposób. Zresztą, w tym swoim niezrozumieniu oddolnej demokracji ludzie też mają pewną rację. W Polsce póki co albo mamy pieniactwo, gdzie prawie każdy chce mówić bez końca i być najważniejszy, albo mniej lub bardziej umiejętnych partyjnych wodzów, trzymających za twarz swoich potencjalnych pieniaczy i wręcz pozbywających się konkurencyjnych liderów z własnych ugrupowań. Nie jest to tylko problem lewicy, ale całej naszej sceny politycznej. Ale to właśnie lewica próbuje teraz stworzyć coś nowego...,Jacek Tabisz