California Wines Polska od lat promuje wina ze słonecznego stanu USA, czyli Kalifornii. Komentowane degustacje win prowadzone przez wybitnych znawców czy spotkania z winiarzami to tylko część ich działalności. Propagatorzy win z antypodów z zapałem uczą nas też, jak łączyć ten szlachetny napój z jedzeniem, często zapraszając do współpracy wybitnych szefów kuchni. Tym razem bohaterem cyklu warsztatów paringowych, które Wydarzenia Kulinarne współtworzyły, stał się jeden ze szczepów, uważany za sztandarowy w Kalifornii, czyli Zinfandel. Nie byłoby w tym nic dziwnego, gdyby nie składnik kulinarny, czyli czekolada. Partnerem całej akcji był producent wysokiej jakości czekolad, czyli firma Lindt. Uczestnicy spotkań - dziennikarze, blogerzy, sommelierzy i miłośnicy wina mieli okazję poznać historie Zinfandela zaprezentowaną przez redaktora naczelnego Magazynu Wino, Tomasza Prange - Barczyńskiego. Opowiadał on barwnie o walorach wina i jego historii. Przez lata obowiązywała doktryny uznająca szczep Zinfandel za endemiczną odmianę amerykańską. Tymczasem kilkudziesięcioletnie, skomplikowanych badania historyków winiarstwa i genetyków udowodniły, że odmiany z różnych regionów świata są w rzeczywistości jedną. Dzisiaj przyjmuje się za pewnik, że dalmacki TRIBIDRAG, CRLJENAK KASTELANSKI PRIBIDRAG, włoskie PRIMITIVO i kalifornijski ZINFANDEL, to jedna odmiana winorośli. Zinfandel, to typ wind bardzo chętnie wybierany przez Polaków. Charakteryzuje się: pełnym owocem, korzennością, szczodrością, nutami suszonych owoców, smakiem śliwek jeżyn oraz umiarkowaną kwasowością i garbnikiem. Uprawiany jest aż w blisko 18.000 ha winnic. Zachowaniem tożsamości Zinfandela, edukacją oraz badaniami naukowymi zajmuje się stowarzyszenie Heritage Vineyards. W degustacji znalazło się sześć win: Hess Select Zinfandel, 2015, California Hess Collection, importer. Sommelier Zinfandel 2013, Mendocino County Edmeades, importer AMKA Mauro Americano Zinfandel Reserve 2015 Lodi Mare Magnum, importer PWW Zinfandel Dry Creek Valley 2014 Sonoma County Rancho Zabaco, importer Gallo Vineyards Old Vine Zinfandel Lodi 2015 Ironstone, importer Wine Avenue Mega Zin California 2015 Mare Magnum, importer PWW) Zinfandel jest mocno obecny w kuchni, najczęściej łączony jest z najstępującymi potrawami: BBQ (żeberka, kiełbaski, łosoś), wołowina teriyaki i stir-fired, ogon wołowy, klopsiki, kuchnia pikantna (cajun), potrawy z sosem musztardowym, kurczak piri-piri, chili con carne i kuchnia tex-mex, zając, grzyby z patelni, pasta z sosem bolońskim czy średnio twarde sery. Połączenie z czekoladą wydaje się na tym tle zaskakujące. Tymczasem kieliszek dobrego Zinfandela świetnie współgra ze szlachetną czekoladą o wysokiej zawartości ziarna kakao. Żeby się o tym przekonać, uczestnicy warsztatów poznali najpierw zasady 5 kroków degustacji czekolady, oparte na pięciu zmysłach: * Widok: jedwabisty połysk, jednolita konsystencja, * Dotyk: gładka, nie ma wyczuwalnej szorstkości i grudek, topi się w temperaturze ciała. * Zapach: zapach jest różny zależnie od zawartości kakao, może zależeć od miejsca pochodzenia kakao, w czekoladach mogą być wyczuwalne różne nuty zapachowe: wanilia, owoce, przyprawy korzenne. * Dźwięk: czekolada z wysoką zawartością kakao przy złamaniu wydaje wyraźny, ostry trzask, mleczna czekolada przy łamaniu kostek daje delikatny dźwięk z powodu zawartości mleka. * Smak: mogą być wyczuwalne różne smaki: ostry, gorzki, słodki, słony, owocowy, neutralny, odczuwanie smaku wzmaga wciąganie powietrza nosem i ustami, lepsze odczucie smaku daje wolne rozpuszczanie kostki czekolady w ustach, jej obrócenie 3-5 razy. Z Zinfandelami w czasie spotkania łączyliśmy czekolady Lindt: mleczną oraz z serii Excellece o różnej zawartości kakao: 70%, 85%, 90% i szczególnie wyrafinowaną 99%, ostatnia była pralina Lindor o 60% zawartości kakao. Swoje typy połączeń zaprezentował Tomasz Prange-Barczyński i były to: * Zinfandel Dry Creek Valley 2014 Sonoma County, Rancho Zabaco i pralina LINDOR; * Old Vine Zinfandel Lodi 2015 Ironstone czekolada Lindt Excellence 90% Cocoa * Mega Zin California 2015 Mare Magnum i czekolada Lindt Excellence 99% Cocoa Ale to każdy z warsztatowiczów samodzielnie odkrywał swoje połączenia. Wywiązała się również dyskusja nad poszukiwaniem zastosowania takich czekolad w kuchni. Pojawiły się pomysły na klasyczny sos mole, fondant czekoladowy, ale też na kostki szlachetnego sera Bursztyn oblane czekoladą. Jesteśmy przekonani, że taka zabawa w nieoczywiste łączenie smaków wina i czekolady zainspiruje uczestników spotkań do dalszych poszukiwać, a być może w restauracjach pojawią się w menu nowe pozycje paringu Zinfandela i czekolady. Spotkania odbyły się podczas Gali Grand Prix Magazynu Wino w Warszawie, w poznańskiej restauracji SPOT. oraz w nowootwartym hotelu Hampton by Hilton w Gdańsku - Oliwie.,Wydarzenia kulinarne