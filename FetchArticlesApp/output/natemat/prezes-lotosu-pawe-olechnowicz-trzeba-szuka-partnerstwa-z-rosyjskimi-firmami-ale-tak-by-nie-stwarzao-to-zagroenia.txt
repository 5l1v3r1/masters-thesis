Jako Unia Europejska przespaliśmy to, co Rosja robiła przez wiele lat. Zbudowała bardzo silne biznesowe, jednostronne relacje z ważnymi graczami na Zachodzie – mówił podczas Europejskiego Kongresu Gospodarczego w Katowicach Paweł Olechnowicz, prezes Lotosu. Jednocześnie podkreślał, że Polacy powinni poszukiwać możliwości współpracy z Rosjanami. O Rosji prezes Lotosu wspominał w kontekście energetyki. Jak podkreślał, Europa przespała możliwość stworzenia jedności energetycznej w czasie, kiedy Rosja tworzyła silne więzi z innymi państwami. Widać to było podczas kryzysu ukraińskiego. Energetyczne umowy z Rosją podpisały wtedy m.in. Słowacja czy Austria. – Na pewno będziemy mieli wiele problemów wewnętrznych, żeby to załatwić – stwierdził Olechnowicz. Dodał jednak, że w Polsce powinniśmy "poszukiwać partnerstwa z rosyjskimi firmami", ale w taki sposób, by "nie stwarzało to zagrożenia". Dlatego też Olechnowicz, co zaznaczał wielokrotnie, jest za umową o wolnym handlu Unii Europejskiej z USA. – Wolny rynek daje bardzo wiele, a współpraca, jakakolwiek by nie była, daje jeszcze więcej – przekonywał prezes Lotosu. Jak wyjaśnił, jeśli forma tej współpracy nie została jeszcze dokładnie zdefiniowana, to należy to jak najszybciej zrobić. - Nie przeciągajmy tego czasowo. Można stworzyć ramowe założenia, dające potem przesłanki do ustalania szczegółów – mówił Olechnowicz. Takie podejście prezesa paliwowej spółki wynika z tego, że jak tłumaczył, sprawy do ustalenia między USA i Unią przy tej umowie są bardzo skomplikowane. I bynajmniej nie ze względu na problemy prawne a na fakt, że na tej umowie korzystać mają obie strony, choć ich interes jest nieco sprzeczny. – Każdy dąży do tego, by jak najwięcej eksportować – tłumaczył Olechnowicz. Zaznaczał jednak, że i tak współpraca ze Stanami powinna nastąpić jak najszybciej. – Politycznie byłoby to strategicznym oddechem – ocenił prezes Lotosu.,Michał WąsowskiJako Unia Europejska przespaliśmy to, co Rosja robiła przez wiele lat. Zbudowała bardzo silne biznesowe, jednostronne relacje z ważnymi graczami na Zachodzie – mówił podczas Europejskiego Kongresu Gospodarczego w Katowicach Paweł Olechnowicz, prezes Lotosu. Jednocześnie podkreślał, że Polacy powinni poszukiwać możliwości współpracy z Rosjanami. O Rosji prezes Lotosu wspominał w kontekście energetyki. Jak podkreślał, Europa przespała możliwość stworzenia jedności energetycznej w czasie, kiedy Rosja tworzyła silne więzi z innymi państwami. Widać to było podczas kryzysu ukraińskiego. Energetyczne umowy z Rosją podpisały wtedy m.in. Słowacja czy Austria. – Na pewno będziemy mieli wiele problemów wewnętrznych, żeby to załatwić – stwierdził Olechnowicz. Dodał jednak, że w Polsce powinniśmy "poszukiwać partnerstwa z rosyjskimi firmami", ale w taki sposób, by "nie stwarzało to zagrożenia". Dlatego też Olechnowicz, co zaznaczał wielokrotnie, jest za umową o wolnym handlu Unii Europejskiej z USA. – Wolny rynek daje bardzo wiele, a współpraca, jakakolwiek by nie była, daje jeszcze więcej – przekonywał prezes Lotosu. Jak wyjaśnił, jeśli forma tej współpracy nie została jeszcze dokładnie zdefiniowana, to należy to jak najszybciej zrobić. - Nie przeciągajmy tego czasowo. Można stworzyć ramowe założenia, dające potem przesłanki do ustalania szczegółów – mówił Olechnowicz. Takie podejście prezesa paliwowej spółki wynika z tego, że jak tłumaczył, sprawy do ustalenia między USA i Unią przy tej umowie są bardzo skomplikowane. I bynajmniej nie ze względu na problemy prawne a na fakt, że na tej umowie korzystać mają obie strony, choć ich interes jest nieco sprzeczny. – Każdy dąży do tego, by jak najwięcej eksportować – tłumaczył Olechnowicz. Zaznaczał jednak, że i tak współpraca ze Stanami powinna nastąpić jak najszybciej. – Politycznie byłoby to strategicznym oddechem – ocenił prezes Lotosu.,Michał Wąsowski