W Stanach Zjednoczonych narasta problem domów-zombie. Nie jest on tak spektakularny jak wymarłe miasta w Chinach, ale coraz bardziej uwiera mieszkańcom dzielnic usianych porzuconymi domami. Według najnowszych badań jest ich już ponad 300 tysięcy. Budynki niszczeją i tracą na wartości i tym samym stają się doskonałym schronieniem dla przestępców. Domy-zombie to prawdziwa plaga pogrążonych w kryzysie Stanów Zjednoczonych. Ponad 300 tysięcy nieruchomości zostało porzucone przez swoich właścicieli lub zagubiło się w postępowaniach komorniczych. Najwięcej z nich jest zlokalizowanych na Florydzie (ponad 90 tysięcy) – większość z nich to zapewne domy wakacyjne, na utrzymanie których nie starczyło już pieniędzy. Zobacz też: Miasta-widma w Chinach naprawdę istnieją. Mogłyby zamieszkać w nich miliony ludzi, ale świecą pustkami Jednak ta liczba może się jeszcze zwiększyć, bo już teraz około 1,5 miliona domów należy do banków, a kolejne niemal 11 milionów jest tym zagrożone. Część z nich nie może znaleźć nabywców, więc pozostaje bez opieki. Niektórymi – szczególnie tymi, które zostały zapomniane przez prywatnych właścicieli – opiekują się lokalne władze. Podatnicy płacą za naprawy, ochronę czy sprzątanie. Czasami jednak władze zostawiają domy same sobie i nieruchomości niszczeją. Czytaj też: George W. Bush w minionym roku kosztował Amerykanów 1,3 mln dolarów Choć urzędnicy starają się odzyskać później pieniądze podatników, nie zawsze się to udaje. Jednak arsenał narzędzi jest całkiem spory, bo władze mogą zająć część pensji czy zwrot podatku. W niektórych regionach można nawet trafić do więzienia za porzucenie swojego domu. Jednak na razie te metody są chyba mało skuteczne, bo z roku na rok domów-zombie przybywa. Źródło: The Huffington Post,Kamil Sikora