Bardzo dobre wiadomości napływają do nas z Wiednia. W turnieju Eureka Poker Tour 3. miejsce zajął Błażej Przygórzewski. Mamy także sukces polskiej pokerzystki. Na turniej Eureka Poker Tour, który zakończył się w niedzielę wieczorem w Wiedniu, przyjechało aż 60 polskich pokerzystów. I byli jedną z najliczniejszych nacji w tym turnieju. Wpisowe w wysokości €1,100 opłaciło w sumie 1,432 pokerzystów, co jest rekordem w turniejach z tej serii. Turniej rozgrywano historycznym pałacu Hofburg, w którym od XIII wieku do 1918 roku mieszkali władcy Austrii. Po emocjonujących ,,dniach eliminacyjnych” (tzw. Dzień 1A i 1B) do Dnia 2 turnieju awansowało aż 22 Polaków. Trudy rozgrywki przetrwało 47 zawodników, w tym czwórka Polaków. Po zaciętej grze, udział na 8-osobowym stole finałowym zapewniło sobie 2 polskich pokerzystów- Błażej Przygórzewski i Robert Malinowski. Na początku gry na stole finałowym odpadł Robert. Błażej przez długi czas prowadził. o Błażeju usłyszymy jeszcze nie raz, jestem pewien. Pokazał bardzo wysokie umiejętności i mądrą grę. Ostatecznie, Błażej pokazując wielkie umiejętności zajął doskonałe 3. miejsce (wygrana €98,2010), a Robert Malinowski 8. miejsce (€23,430). Błażej ma 22 lata, pochodzi z Poznania, obecnie studiuje. Wcześniej odnosił sukcesy poza pokerem. Jest 3-krotnym mistrzem Polski w żeglarstwie (2010- juniorów, 2010 i 2012- seniorów). 3. miejsce w Eureka Wiedeń to jego największy sukces pokerowy. W 2013 roku zajął miejsce płatne w jednym z turniejów Poker Festival Pardubice. Robert Malinowski ma 49 lat. Poker to jego hobby, na co dzień prowadzi własny biznes. 8. miejsce w wiedeńskiej Eurece to największy sukces w jego karierze pokerowej. W grudniu 2013 roku zaliczył miejsce płatne w turnieju Deutsche Poker Tour Rozvadov. W Wiedniu, Roberta wspierała jego żona. Miejsca pozostałych Polaków w turnieju Eureka Poker Tour Wiedeń: 36. Paweł Czartoryski- €4,780 [wygrane w dotychczasowych turniejach live- bez Eureki: $60,450 60. Mateusz Warowiec- €3,240 [wygrane w dotychczasowych turniejach live- bez Eureki: $87,955] 89. Michał Starzec- €2,780 109. Rafał Kaczmarski- €2,420 115. Tomasz Panek- €2,420 [wygrane w dotychczasowych turniejach live- bez Eureki: $20,966] 148. Patryk Ślusarek- €1,890 [wygrane w dotychczasowych turniejach live- bez Eureki: $273,749] W turnieju High Roller za €2,200 na Eurece Polacy także mocno zaznaczyli swoją obecność. W turnieju zagrało 455 pokerzystów, w tym kilku Polaków. Patryk Poterek i Mateusz Rypulak zajęli 10. i 11 miejsce i wygrali po €13,700. Patryk Poterek w swojej dotychczasowej karierze live wygrał (nie wliczając HR z Wiednia- $10,172. Mateusz Rypulak ma na swoim koncie $224,997 wygranych w turniejach live. W 2012 roku wygrał turniej z serii France Poker Series w Paryżu- $190,762. Dominik Pańka, który wygrał w styczniu turniej PCA 2014 (prawie 4,3 miliona złotych) oraz High Roller w Deauville (1,2 miliona złotych) zajął doskonałe 8. miejsce i wygrał €20,150. Od wczoraj, w Hofburgu trwa turniej European Poker Tour. Również tam Polacy stawili się licznie. Po Dniu 1A 3 Polaków awansowało dalej. Wiceliderem jest Polak, Dimitry Urbanovich. Dzisiaj, w Dniu 1B w grze zobaczymy m.in. Dominika Pańkę i Błażeja Przygorzeewskiego. W turnieju Ladies Event za €330, Małgorzata Ostrowska zajęła 3. miejsce (€2,485). Ideą Ladies Event jest przede wszystkim pomoc początkującym pokerzystkom w nabraniu doświadczenia pokerowego. Dzisiaj rano Dominik, jeszcze przed grą w EPT wziął udział w Google Hangout, który zorganizował największy na świecie portal pokerowy. Zapraszam do oglądania. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka