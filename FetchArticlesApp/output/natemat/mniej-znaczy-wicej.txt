Razem żyć i prowadzić biznes. Czy to jest możliwe? Niezmiernie rzadko. Jednak Izie i Robertowi udało się stworzyć nie tylko dobry i ciepły związek, wspólnie prowadzą również firmę. W ogóle są wyjątkowi. Bez napięcia, z dystansem do siebie i świata. Rozumiejący co jest w życiu ważne. Z takimi ludźmi chce się być, bo ich energia zaraża do życia i bycia szczęśliwym. Zapraszam Was na to spotkanie! Styl to... wszystko co mnie otacza, począwszy od kubka do kawy, a skończywszy na dźwiękach i zapachach. Styl to sposób życia. Musi być konsekwentny we wszystkich aspektach otaczającego nas świata. Styl można porównać do ramy obrazu. Powinien podkreślać nasze wewnętrzne ja. Poprzez styl pokazujemy siebie innym, to on jest oceniany jako pierwszy, a nie uroda. Stylu nie da się podrobić, skopiować. On jest niepowtarzalny. Mój styl jest... taki jak moja marka, ponadczasowy. Więcej inspirujących materiałów na www.kateboss.pl Rodzina... jest moim kręgosłupem, inspiracją i absolutnym motorem. Wspólny biznes... Z Robertem, mimo sprzeczności i różnic, żyjemy w symbiozie. On poukładany i rozważny w każdej decyzji, ja roztrzepana, gwałtowna i czasem lekkomyślna. Właściwie to on podejmuje najważniejsze decyzje, a ja się z nim zgadzam lub nie. W biznesie dzielimy się kreacją i zarządzaniem. Ja podejmuję wszystkie decyzje dotyczące projektowania i kolekcji, Robert odpowiedzialny jest za sprawy finansowo-marketingowe. Nie będę kłamać, że wspólny biznes i małżeństwo to sielanka. Czasami bardzo trudno to wszystko ze sobą pogodzić. Ale podchodzimy do tego jak do przygody, która codziennie nas napędza nowymi wyzwaniami. Sam fakt, że bardzo się kochamy, pomaga przezwyciężyć trudne momenty. Dom… Przyjechaliśmy z Kanady w 2006 roku. Od początku wiedzieliśmy, że chcemy zainwestować w dom. Zanim powstał pomysł, oglądaliśmy domy na sprzedaż. Wiedzieliśmy tylko dwie rzeczy: ma być blisko centrum i musi nadawać się do zburzenia. W końcu, po roku naprawdę intensywnych poszukiwań, znaleźliśmy to, czego szukaliśmy. Budowa trwała rok. Wszystko bardzo dokładnie zaplanowaliśmy, więc nie miało znaczenia, że okna zamówiliśmy zanim powstała skorupa domu. Wszyscy pukali nam w głowę, że tak się nie robi, ale naszą koncepcję domu udało się i tak zrealizować w 100%. Urządzanie środka również było nietypowe. Na przykład podłoga - to miała być wylewka betonowa szlifowana. Pomimo opisów, zdjęć i tłumaczeń, wykonawca nie do końca nas zrozumiał. Teraz myślę, że to właśnie jej największy atut - jest zrobiona metodą prób i błędów. Wnętrze miało być ponadczasowe i jednocześnie bardzo proste. Inspirowaliśmy się trochę Francją, trochę Skandynawią i trochę też stylem amerykańskim. Wydaje mi się, że osiągnęliśmy zamierzony efekt. Najbardziej lubię wrażenie gości, którzy po przekroczeniu progu naszego domu mówią, że czują się, jakby byli w innym kraju. To świetny komplement. Więcej inspirujących materiałów na www.kateboss.pl Gotowanie... Uwielbiamy gotować! Jest w tym coś relaksującego, co w naszym przypadku jest bardzo wskazane ;-) Gotujemy głównie to, co zasmakowało nam podczas podróży po świecie. Lubię jak przychodzą do nas znajomi i coś wspólnie pichcimy. Robert uwielbia kuchnię amerykańską - steki i hamburgery to jego domena. Ja natomiast kuchnię tajską i śródziemnomorską. Ostatnio, wg przepisu naszego znajomego Greka, nauczyłam się robić wyśmienitą musakkę. Próbuję też słodkości, bo to talent mojej mamy. Nie zawsze mi wychodzi ale jestem dobrej myśli. Styl to też otaczające nas zapachy, a więc również zapachy z kuchni. Less is more Pracując w Kanadzie, w branży filmowej, w art departamencie obserwowałam uważnie, jak ubierają się ludzie. Wszyscy - mówiąc kolokwialnie - nijak i byle jak. Jednak moja szefowa - production designer, siedemdziesięciolatka, zawsze wyglądała o 15 lat młodziej. Zaczęłam analizować elementy jej stylu. Siwe, wręcz białe włosy, zero lub delikatny makijaż, zawsze bardzo prosty ubiór, zazwyczaj składający się z basiców i dobrej jakości t-shirtów. Jestem pewna, że to właśnie ubiór sprawiał, że wyglądała znacznie młodziej. Więcej inspirujących materiałów na www.kateboss.pl ByNameSakke... W Kanadzie i Stanach ubiór typu basic był najpopularniejszy. Idealnie było kupić sobie 5 - 6 t-shirtów i mieszać je kolorami i fasonami. Dzięki temu masz cały outfit na tydzień :) Genialne! W Polsce mieliśmy wtedy rok 2006 i tylko ZARĘ i H&M. Nie było wielkiego wyboru, więc pomyśleliśmy, że można wypełnić tę lukę i, że to świetny pomysł na biznes. To była trudna droga. Najpierw trzeba było dostać dobrej jakości bawełnę za rozsądną cenę. Przejechaliśmy wszystkie możliwe targi. Na próżno. Albo cena była zbyt wysoka, albo jakość kiepska. W końcu doszliśmy do wniosku, że spróbujemy wyprodukować ją sami. Dziewięć miesięcy prób i błędów, i w końcu udało się! Z naszej bawełny powstała baza 30 wzorów, które sprzedają się do dzisiaj. Osobny problem mieliśmy z nazwą marki. Nie mogła być ani banalna ani za trudna. Pojechaliśmy więc do Londynu, do agencji brandingowej, która miała nam w tym pomóc. Wiedzieliśmy, że mamy dość prosty produkt, więc chcieliśmy ciekawą nazwę. Z 3000 propozycji wybraliśmy jedną. Tak powstało ByNameSakke. Jest nazwą właściwie nic nie znaczącą, a dwa ‘kk’ pochodzi od naszych nazwisk. Każdy wymawia to jak chce i to się nam podoba. Później powstał dopisek "make your own story in life". Nie ważne co nosisz i jak wymawiasz nazwę marki, ważne jak się w niej czujesz. Inspirują mnie... Ludzie przede wszystkim. Inspirują mnie małe, malusieńkie rzeczy np. kolor kamienia w doniczce czy odcień przebarwień na skórze bądź kolor opalenizny na nogach mojej córki :).,Kate BossPo 800 km za kierownicą tego auta mogę powiedzieć z pełną stanowczością, że w kategoriach frajdy z jazdy bije na głowę wszystko, czego dane mi było do tej pory doświadczyć. CLK 63 AMG Black Series jaki jest… nie każdy widzi. A przynajmniej jego wygląd zewnętrzny nie oddaje w pełni jego prawdziwej natury. Dla niezorientowanych będzie to jeden z wielu usportowionych Mercedesów. Niektórzy odwrócą głowę z zaciekawieniem, inni nie, jak w każdej losowo wybranej próbce populacyjnej. Dla miłośników jazdy jest to jednak jedno z nielicznych współczesnych aut, które zasłużyło na miano legendy. J. Clarkson z właściwą dla siebie swadą określił CLK Black jako największy thriller od czasu, kiedy Michael Jackson się wybielił. Recepta na dobry thriller w wykonaniu Blacka jest nieskomplikowana. To taka swoista motoryzacyjna brzytwa Ockhama – osiągnąć piorunujący, a zarazem wyrafinowany efekt za pomocą niewielkiej liczby stosunkowo prostych środków. Oto najistotniejsze z nich – potężny, atmosferyczny V8 generujący 507 KM, tylny napęd oraz symboliczny w stosunku do dwóch poprzednich elementów elektroniczny kaganiec bezpieczeństwa. Można go zresztą zdjąć naciśnięciem jednego przycisku – . Tak na marginesie, Miś twierdzi, że kaganiec nie spada wtedy całkowicie, utrata przyczepności tyłu skutkująca wychyleniem auta powyżej 60 stopni względem długiej osi ponoć wzbudza do życia ESP mimo jego wyłączenia… Wierzę na słowo, jednak nie wydawało mi się rozsądnym weryfikować przy pierwszym zapoznaniu z Blackiem. Jeśli do tego wszystkiego dodamy nastawy zawieszenia w pełni regulowane w zależności od potrzeb – jazda poza przyczepnością bądź drogowa (i torowa) stabilność, mamy archetyp idealnego auta do cieszenia się jazdą. Ponieważ moja edukacja jako kierowcy sprowadza się w praktyce do aut przednio- i czteronapędowych, postanowiłem z respektem podejść do legendy Blacka. Przez kilka dni chodziłem powtarzając sobie, że nie mogę nim jeździć jak Imprezą, Evo, ani nawet GT-Rem. Kamil utwierdził mnie w tej refleksji podając kilka istotnych wskazówek. A więc jednym zdaniem – koniec z partyzantką AWD, wyrażającą się nastawieniem . W Blacku z takim podejściem, cytując klasyka, , gdyż jest to auto, do którego zdecydowanie najlepiej pasuje maksyma . Potwierdził to niemalże każdy z ponad 800 wspaniałych kilometrów, które spędziłem w CLK na przestrzeni niespełna czterech dni. Gardłowy dźwięk V8 już po uruchomieniu zabrzmiał wspaniale, tak jakby od razu chciał zaprosić do jego wysłuchania w całym zakresie obrotów. Cóż z tego, skoro pierwsze 120 km zapoznania przypadło na deszczową aurę… Emocje na wodzy, ale może to i lepiej – wyostrzony obraz nieustannie uślizgującego się tyłu w reakcji na nieostrożne obchodzenie się z gazem nawet na prostej, niezależnie od przełożenia, był dobrą pierwszą lekcją przed dalszymi doświadczeniami. W skrócie – przez bite trzy dni Black zdawał się mi mówić „sprawdzam” przy każdej okazji – podczas przyspieszania, redukcji, składania się do zakrętu… A zwłaszcza na wyjściu, gdzie nawyk wczesnego gazu wyniesiony z jazdy AWD stawał się absolutnie nieakceptowalny. Dlatego też dla mnie znalezienie właściwej relacji z CLK nie oznaczało wejścia w obszar ekstremów (co było w pewnym sensie nieuniknione w GT-R), lecz raczej powrót do samych podstaw. Nie, nie robiłem pustych kilometrów. Jeździłem ciekawymi, dobrze znanymi odcinkami szukając na nich optymalnego toru jazdy, pracując nad synchronizacją hamowania, ujmowania gazu i skrętu, a także ćwicząc wyjścia z zakrętów zgodnie z zasadami sztuki właściwej dla tylnego napędu. To głównie na wyjściach przy wyłączonym ESP stoczyłem kilka pomniejszych potyczek z uślizgującym się tyłem. Ale nie tylko – małe walki zdarzały się również przy przyspieszaniu, zwłaszcza na nierównej nawierzchni. W miarę wzrastającego poziomu odwagi te krótkie konfrontacje stawały się nieuniknione, lecz bezsprzecznie dodawały smaku całej rozgrywce. Przypominały, że mam do czynienia z wymagającym partnerem. W tym sensie potencjał dydaktyczny CLK jest nieporównywalnie większy niż GT-Ra – ten ostatni, jeśli mówi , to tylko w odniesieniu do wyobraźni i odwagi kierowcy, a nie jego umiejętności. Kiedy już otrząsnąłem się z pierwszych wrażeń związanych z postrzeganiem mojej własnej pozycji w grze z samochodem, zacząłem się baczniej przypatrywać jemu samemu. Czy przy absolutnej fascynacji Blackiem jako całością potrafiłbym znaleźć w nim jakieś słabe punkty? Owszem, wskazałbym dwa. Pierwszym z nich jest waga. Kiedy nazajutrz po rozstaniu z CLK wsiadłem do Evo X wyruszając do pracy, wręcz zaatakowało mnie poczucie lekkości. Absolutnie niezwykłe w odniesieniu do Evo X, któremu w tej kategorii można by również sporo zarzucić… W istocie, mimo doskonałej przyczepności przodu V8 Blacka ma swoją wagę, co czuć szczególnie podczas hamowania przed zakrętem. Drugim, w moim odczuciu poważniejszym mankamentem, jest siedmiostopniowy klasyczny automat. Mówiąc oględnie, nie stałoby się nic, jeśli działałby szybciej. Idąc za radą Kamila jeździłem od początku do końca w trybie manualnym. Zdarzyło mi się kilkukrotnie, opóźniając hamowanie, być zaskoczonym podczas zwalniającej redukcji – nastąpiła ona za późno… Po zapoznaniu z Blackiem odszukałem gdzieś archiwalny numer miesięcznika , w którym opisano to auto po raz pierwszy. Okazało się, że obiekcje wobec skrzyni nie były tylko moim wymysłem. Zresztą, w podsumowaniu różnych aut na końcu każdego numeru w kolumnie „minusy” widnieje obok CLK Black bardziej dosadne stwierdzenie: . Być może dyskusyjnym jest, czy Black powinien być wyposażony w ręczną skrzynię, choć w takiej dyspucie raczej bym za tym obstawał. To jednak temat na bardziej ogólne rozważania na temat kierunku, w którym zmierza współczesna motoryzacja. Podsumowując – kiedy wysiadłem z Blacka po przejechaniu pierwszych 800 km czułem się jak partyzant, któremu przez chwilę dane było udawać oficera regularnej armii. Bez wątpienia to auto dla wytrawnych kierowców. Paradoksalnie jednak, amator przy odpowiednim podejściu może w kategoriach dydaktycznych skorzystać z niego o wiele więcej niż z czegokolwiek innego w świecie supersamochodów. A podkreślając subiektywizm osądu – CLK Black w kategoriach fascynacji i frajdy z jazdy bije na głowę wszystko, czego dane mi było do tej pory doświadczyć. Tomek / Klubowicz Supercar Club Poland,Krzysztof Hołowczyc