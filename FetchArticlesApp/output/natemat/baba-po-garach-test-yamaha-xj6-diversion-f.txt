Słowo Diversion to w wolnym tłumaczeniu „rozrywka” czy jeździec dosiadający tego motocykla zazna radości? On z pewnością tak, ale nie muchy, które napotka na swojej drodze!! [wygląd] Wiele osób spoglądając na nowe wcielenie Yamaha Diversion F chce ją porównywać ze ścigaczami, a jest to ocena, co najmniej niesprawiedliwa. Motocykl, który kiedyś „zmotocyklizował” wiele pokoleń jeźdźców służył do innych zadań, niż bicie rekordów na ćwierć mili. Oczywiście podjeżdżając tą maszyną pod jakąś kawiarnie czy klub możemy wywrzeć nie lada wrażenie na postronnych obserwatorach, a wszystko dzięki drapieżnym liniom zastosowanym przez projektantów Yamaha. Tłum gapiów może uważać XJ6 za „króla szos”, a trzeba zaznaczyć, że silniki stosowany w tym motocykl jest daaalekimmm kuzynem modelu R6. Przód tego motocykla robi naprawdę piorunujące wrażenie może jedynie lusterka przypominają wydłużone czułki ślimaka wybijają się na tle całości, ale dzięki nim mamy zapewnioną dobrą widoczność tego, co się dzieje za naszymi plecami. [komfort] Gdy po raz pierwszy siadam w siodle tego motocykla czuje się wygodnie i pewnie. Pierwsze manewry parkingowe nie nastręczają również kłopotu dzięki niskiemu środkowi ciężkości oraz lekkiej wadze (motocykl gotowy do jazdy waży 205kg). Pierwsze kilometry także mile zaskakują, bo jednoślad prowadzi się dziecinnie prosto, aby nie powiedzieć jak skuter. Lekkość wchodzenia w zakręty, powoduje, że z tym modelem można się zaprzyjaźnić. Szczególnie osoby zaczynające swoją przygodę z motocyklami oraz poszukujące prostoty polubią kumpelski charakter tego jednośladu. Niektórzy mogą być zawiedzeni cichutko chodzącym silnikiem, bo gdzie tu dynamit, gdzie diaboliczny gang wydobywający się z tłumika? Otóż nie ma, bo niby, po co? Aby denerwować sąsiadów? Czy leczyć kompleksy poprzez lansowanie się w mieście? Po co, na co?!? Ten motocykl został stworzony po prostu do jazdy i kropka. Pełna owiewka zapewnia komfort podróżowania przy przelotowych prędkościach na autostradach, a siodło zarówno kierowcy, jak i mały „zadupek” dla pasażera wbrew pozorom są wygodne i spokojnie na nich przejedziemy 400-600 kilometrów w ciągu dnia bez bólu w kręgosłupie. Do tego fabryczne zawieszenie bez względu na to czy solo czy w tandemie pozwoli cieszyć się nam każdym kilometrem. W Diversionie dysponujemy trzema tarczami hamulcowymi… jak sprawiają się heble? Są skuteczne i dobrze dozowalne. Sprzęgło także chodzi gładko i nawet delikatna kobieca dłoń daje sobie z nim spokojnie radę, ba nie trzeba mieć siły Justyny Kowalczyk, aby przerzucać biegi, choć skrzynia chodzi lekko topornie, ale nie ma to większego wpływu, na jakość jazdy. [silnik] A co z przyspieszeniem? 78KM w zupełności wystarcza do podróżowania. Jeśli ktoś będzie szukał atomowego przyspieszenia wybierze po prostu inny motocykl np. YZF-R6. Natomiast, jeśli problem będzie tkwił wyłącznie w wyglądzie motocykla to Yamaha oferuje jeszcze dwie wersje tego modelu pierwsza zwana po prostu XJ6, która dedykowana jest dla osób, którym bliższy jest uliczny styl jazdy, a nie dalekie wycieczki. Druga XJ6 Diversion z pół owiewkami i odsłoniętymi „cylindrami” sprawi, że motocykl nie straci nic ze swego wyglądu, a praktyczna osłona pozwoli nam wyskoczyć w weekend, gdzieś poza miasto by oderwać się od codzienności. Ciekawym rozwiązaniem w tym modelu jest zastosowanie regulowanej kierownicy, co pozwala każdemu jeźdźcowi z osobna dostosować motocykl do własnej miary. W tym motocyklu dysponujemy 17 litrowym zbiornikiem... niestety rezerwa zapala się dość szybko i wcale nie chodzi tutaj o zużycie paliwa, gdyż to jest w normie! 4-5 litrów benzyny na 100 kilometrów powinno spokojnie zaspokoić apetyt Diversion nawet przy bardzo dynamicznej jeździe. Niestety komputer pokładowy w tym modelu został dosyć dziwacznie zaprogramowany… największym minusem jego działania jest licznik przejechanych kilometrów, który zaczyna działać po zapaleniu się rezerwy, ciekawa jestem, jaki projektant wpadł na ten pomysł... czy nie prościej byłoby zastosować „liczydło”, które wskazywałoby nam, ile jeszcze jesteśmy wstanie przejechać? Ale w sumie jest to jedyny mankament tej maszyny!! [podsumowanie] Dlaczego warto wybrać Yamaha XJ6 Diversion F? Bo tym motocykle po prostu będziesz chciał/a jeździć każdego dnia bez względu czy to będzie droga do pracy czy trasa na wymarzony urlop. Diversion daje się polubić! Cena modelu: 35 900zł Więcej na: www.yamaha-motor.eu/pl/ Polub "Baba po Garach" na FB www.facebook.com/BabaPoGarach,Weronika Kwapisz