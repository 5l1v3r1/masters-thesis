Świat jest coraz mniejszy, a konsekwencje tego bywają bolesne. Nie można już wyjść z domu, by nie spotkać kogoś znajomego. Człowiek ma czasem ochotę po prostu pobyć choć przez chwilę sam. Dlatego powstała aplikacja Hell is Other People, która uchroni nas przed niepożądanymi spotkaniami z "piekłem", którym bywają inni ludzie. Czasy w których żyjemy są okrutne. Prawie każdy ma dziś smartfona, Facebooka czy też mniej popularny w naszym kraju FourSquare. Ostatni z wymienionych "cudów techniki" jest serwisem społecznościowym opartym na geolokalizacji. Do niedawna, dzięki tej właśnie aplikacji na tablety i smartfony mogliśmy odkrywać interesujące miejsca, które znajdują się w pobliżu nas. To właśnie FourSquare stał się bazą do powstania szatańskiej machiny, która pozwala nam odnaleźć niepożądanych znajomych. Scott Garner stworzył aplikację dla tych, którzy nie przepadają za towarzystwem innych osób. Dzięki danym FourSquare, możemy wyznaczyć wygodną dla siebie trasę, bez zbędnych kontaktów. Pomarańczowe kropki na mapce oznaczają miejsca, w których nasi znajomi potwierdzali swoją obecność. Zielone zaś to strefy, które powinny być wolne od natrętnych przyjaciół. Czy aplikacja jest idealna? Z pewnością nie, gdyż nawet jej twórca nie daje gwarancji, że dzięki niej będziemy żyli w samotności. Autor Hell is Other People nagrał zabawny filmik, który pokazuje jego pierwszy raz z własnym dziełem. Dlaczego Scott Garner wpadł na pomysł stworzenia takiej aplikacji? Tak naprawdę, jest ona jedynie satyrą na to, jak nasze życie zmieniło się przez social media. Bez zastanowienia dzielimy się niemalże wszystkimi informacjami z naszego życia, co bywa równie bezsensowne, jak aplikacja służąca do wykrywania znajomych na mieście. Czytaj także: Polska policja przygotowała aplikację na smartfony. Obywatelu, pomóż łapać przestępców! Boisz się, że przegapisz ten artykuł? Możesz cierpieć na FOMO [Wywiad] Social Media? W Polsce to czarna magia Źródło:,Krzysztof Majak