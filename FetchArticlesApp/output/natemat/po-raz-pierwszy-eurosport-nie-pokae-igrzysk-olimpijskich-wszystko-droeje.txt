Eurosport nie pokaże igrzysk olimpijskich w Soczi w 2014 roku i w Rio w 2016. To pierwszy raz od powstania tej telewizji w 1989 roku, kiedy nie pokaże ona igrzysk. Fanom sportu zostanie tylko transmisja w TVP. Igrzyska olimpijskie w Eurosporcie zawsze były pokazywane z rozmachem. W przeciwieństwie do TVP, która musi pokazywać Polaków – nawet jeśli ich występy są śmiertelnie nudne lub kompletnie nieudane – Eurosport zawsze skupiał się na najważniejszych i najciekawszych konkurencjach. Jak przypomina "Rzeczpospolita", która donosi o problemach Eurosportu, podczas ostatnich igrzysk w Londynie to właśnie Eurosport pokazał finał kobiecego sprintu na 100 metrów. Na TVP nie można było zobaczyć go na żywo. Do tego międzynarodowi eksperci, świetne wykonanie i pełny profesjonalizm. Nic dziwnego, że wielu fanów sportu wolało oglądać Eurosport, niż TVP. Igrzyska w Londynie, jak podkreśla "Rz", oglądało średnio 200-250 tysięcy widzów, co jest "bardzo dobrym wynikiem jak na kanał tematyczny". Zobacz też: Polska - to nie jest kraj dla sportowców. Brakuje basenów, hal, skoczni, tras treningowych Niestety, igrzyska w Londynie to ostatnie pokazane przez Eurosport. Do tej pory telewizja, dzięki obecności w Europejskiej Unii Nadawców (EBU), kupowała prawa do transmisji po promocyjnych cenach – chociaż i tak Eurosport płacił bajońskie sumy. Teraz jednak MKOl stwierdził, że sprzeda prawa na wolnym rynku. Kupiła je, hurtowo, firma SportFive, która teraz odsprzedaje je dalej – z zyskiem. Więcej o kulisach sprzedawania praw do transmisji igrzysk w "Rzeczpospolitej".,Michał WąsowskiEurosport nie pokaże igrzysk olimpijskich w Soczi w 2014 roku i w Rio w 2016. To pierwszy raz od powstania tej telewizji w 1989 roku, kiedy nie pokaże ona igrzysk. Fanom sportu zostanie tylko transmisja w TVP. Igrzyska olimpijskie w Eurosporcie zawsze były pokazywane z rozmachem. W przeciwieństwie do TVP, która musi pokazywać Polaków – nawet jeśli ich występy są śmiertelnie nudne lub kompletnie nieudane – Eurosport zawsze skupiał się na najważniejszych i najciekawszych konkurencjach. Jak przypomina "Rzeczpospolita", która donosi o problemach Eurosportu, podczas ostatnich igrzysk w Londynie to właśnie Eurosport pokazał finał kobiecego sprintu na 100 metrów. Na TVP nie można było zobaczyć go na żywo. Do tego międzynarodowi eksperci, świetne wykonanie i pełny profesjonalizm. Nic dziwnego, że wielu fanów sportu wolało oglądać Eurosport, niż TVP. Igrzyska w Londynie, jak podkreśla "Rz", oglądało średnio 200-250 tysięcy widzów, co jest "bardzo dobrym wynikiem jak na kanał tematyczny". Zobacz też: Polska - to nie jest kraj dla sportowców. Brakuje basenów, hal, skoczni, tras treningowych Niestety, igrzyska w Londynie to ostatnie pokazane przez Eurosport. Do tej pory telewizja, dzięki obecności w Europejskiej Unii Nadawców (EBU), kupowała prawa do transmisji po promocyjnych cenach – chociaż i tak Eurosport płacił bajońskie sumy. Teraz jednak MKOl stwierdził, że sprzeda prawa na wolnym rynku. Kupiła je, hurtowo, firma SportFive, która teraz odsprzedaje je dalej – z zyskiem. Więcej o kulisach sprzedawania praw do transmisji igrzysk w "Rzeczpospolitej".,Michał Wąsowski