Kolejny weekend karnawału. Czyli czasu ogólnego przyzwolenia na delikatne rozpasanie. Dobre jedzenie, wino, piwo, koktajle i dla prawdziwie wyrafinowanych karnawałowiczów hulanki. Oto kilka naszych propozycji na kulinarny weekend. To będzie wyjątkowa sobota! Nie, nie chodzi o żadne święto, ani nawet nie o specjalną dostawę jakiegoś produktu. Chodzi o gościa. Specjalnego gościa. Przez cały dzień w Crazy Butcher będzie można spotkać Pana Zbigniewa. To zaufany dostawca z Warmii i jednocześnie absolutny ekspert w kwestii mięsa wieprzowego, a w szczególności mangalicy. I to właśnie pod jej znakiem będzie najbliższa sobota. Organizatorzy zapraszają na degustację mangalicowych specjałów, a także spotkanie z wyjątkowym gościem, który opowie o swojej hodowli. Magnesem mogą być również wyjątkowo atrakcyjne tego dnia ceny na wybrane produkty z mangalicy. Warszawa, Hala Koszyki, ul. Koszykowa 65 Burakowska 14 w Warszawie się rozwija! 21 stycznia wystartował Targ Rolny, Noce i Dnie, Barber Garage oraz Laterna Magica Filmy Nieme. Od najbliższego weekendu rusza dział rybny na Targu Rolnym! Na miejscu będą dostępne owoce morza, ryby świeże i wędzone, przetwory rybne, śledzie w wielu smakach oraz pasztety z ryb. Sam Targ Rolny również się rozrasta – będą nowe stoiska. Warto tam wpaść również w ten weekend. Sobota oraz niedziela – Burakowska 14, w godzinach 10 – 17. W Noce i Dnie czeka na was propozycja na śniadanie, ciepła herbata i atrakcje dla dzieci. Churros!!! Chrupiące pręty posypane cukrem pudrem. podane z gęstą, gorącą czekoladą. Idealne na zimę, idealne na śniadanie, idealne w niedzielę. To również symbol hiszpańskiego karnawału. 29.01 w godzinach 12.00-15.00 w Bazarze Kocha można podpatrzeć jak sie je robi, ale co najważniejsze skosztować tych smakołyków. Warszawa, ul. Mokotowska 35 Jurek Sobieniak zaprasza do swojej kuchni w "Sypkiej mace". W najbliższą niedzielę godz. 16-20 będzie serwował świeżą kaczkę po sycylijsku, czyli kaczkę z sałatą w pomarańczach :)Zainteresowani? Zbieramy zamówienia! Szef Jerzy obiecuje, że to będzie niebo w gębie, znaczy kaczka w gębie! Naszym zdaniem świetny pomysł na niedzielny obiad. Warszawa, KEN 95, ceny z menu. Smacznego, pełnego dobrej zabawy weekendu Wam życzymy :),Wydarzenia kulinarne