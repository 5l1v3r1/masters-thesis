Dziennikarz, który chce pracować w Syrii i Iraku na terenach kontrolowanych przez Państwo Islamskie, musi przestrzegać zasad. Jakich? Tych, które wymyślili oficerowie prasowi ISIS, i które mogą się zmieniać. Muszą przysiąc wierność kalifatowi. Nie mogą publikować żadnych materiałów bez błogosławieństwa ISIS. Jeśli złamią zasady – zostanie wobec nich wyciągnięta odpowiedzialność. O tym – i o samej pracy reportera wojennego – opowiadają nam ci, którzy znają ją najlepiej. Świat zwrócił baczniejszą uwagę na Państwo Islamskie, kiedy terroryści nagrali i upublicznili filmy z barbarzyńskich morderstw zachodnich dziennikarzy Jamesa Foleya i Stephena Sotloffa. Od tamtej pory robią wszystko, by przekonać świat, że stworzony przez nich na terenach Syrii i Iraku kalifat to prawdziwe państwo. Właśnie wydany przez nich przewodnik z zasadami dla dziennikarzy to kolejny element ich walki propagandowej. Złamałeś reguły, masz za swoje Terroryści z ISIS mordują nie tylko zachodnich dziennikarzy. Ci lokalni także nie są bezpieczni – o nich jednak słyszymy mniej. Mimo ogromnego ryzyka, wciąż są dziennikarze, którzy na miejscu dokumentują działania Państwa Islamskiego. To właśnie do nich ISIS kieruje dokument, w którym instruuje reporterów i fotoreporterów, jakich zasad muszą przestrzegać. A jakie to zasady?– Oczywiste jest, że większość dziennikarzy nie będzie się stosowała do tych zasad – a wtedy terroryści będą mieli argument, będą mogli powiedzieć: reguły były jasne, złamaliście je, więc macie za swoje. Uprzedzaliśmy – mówi dr Krzysztof Liedel, dyrektor Centrum Badań nad Terroryzmem Collegium Civitas, zastępca dyrektora Departamentu Bezpieczeństwa Pozamilitarnego Biura Bezpieczeństwa Narodowego. Gracie według naszych reguł albo nie gracie wcale Ekspert ds. terroryzmu i jego zwalczania wyjaśnia, że owe reguły dla dziennikarzy to ze strony ISIS kolejny zabieg propagandowy. – Wciąż jest wielu dziennikarzy, którzy chcą jechać na tereny kontrolowane przez ISIS, i to im – oraz miejscowym – Państwo Islamskie chce pokazać, że muszą grać według ich reguł. Albo wcale. To kolejny chwyt, który ma pokazać, że terroryści z ISIS mają kontrolę nad wszystkim, także nad dziennikarzami, oraz że kalifat to prawdziwe państwo – dodaje. Dokładnie tak samo widzi to jeden z czołowych korespondentów BBC, który na Bliskim Wschodzie spędził, relacjonując rozmaite konflikty, 20 lat. – Reporterzy, którzy pracują w strefach konfliktów zawsze używają wszystkich okruchów informacji, które mogą im pomóc zrozumieć rzeczywistość, w której się znaleźli. Te zasady, które właśnie ustaliło ISIS dają nam wgląd w sposób, w jaki myśli ta grupa. Centralnym tematem tutaj jest całkowita kontrola versus pewność siebie. Przestrzeganie tych zasad będzie uznaniem tego tworu, jakim ISIS jest, i legitymizowaniem jego statusu. Wątpię, by jakikolwiek przytomny dziennikarz na to przystał. Tu chodzi w gruncie rzeczy o to samo, co widzieliśmy już w czasach pierwszej wojny w Zatoce – robieniem relacji zaczęli się wtedy zajmować ludzie powiązani z konkretnymi grupami militarnymi czy terrorystycznymi. Teraz, w wydaniu ISIS, ma to mieć pozory obiektywizmu w wykonaniu ludzi, którym publiczność ufa – mówi w rozmowie z naTemat. Regularne polowanie Polscy reporterzy, którzy pracowali na Bliskim Wschodzie i znają realia tamtego regionu, są tego samego zdania. Wojciech Rogacin, szef działu zagranicznego „Polska The Times”, z Iraku wyjechał w 2004 roku, na chwilę przed wybuchem szyickiego powstania Muktady as-Sadra, w czasie którego rozpoczęło się tam regularne polowanie na dziennikarzy, mówi krótko: te 11 zasad to kompletna bzdura. Na bezstronne relacje z tego obszaru jest ogromne zapotrzebowanie, Rogacin mówi jednak, że dziś nie zdecydowałby się na wyjazd do Syrii czy Iraku. – Tam trwa regularne polowanie na nie tylko dziennikarzy, ale cudzoziemców z Zachodu w ogóle. Poruszanie się po tym obszarze musiałoby się skończyć źle, wydaje mi się nawet, że narażanie się na niemal pewne kłopoty byłoby nieodpowiedzialne. A siedzenie gdzieś w jednym, w miarę bezpiecznym miejscu – o ile takie istnieją – nie jest tym, jak sobie wyobrażam pracę korespondenta – mówi zastępca redaktora naczelnego „Polska The Times”. Jest misja, trzeba jechać – Duże redakcje dysponujące dużymi funduszami wysyłają tam dziennikarzy, których odwagę podziwiam. Ja sam bym jej nie miał, by teraz tam jechać – dodaje. Fotograf Bartek Syta w ubiegłym roku spędził miesiąc w Afganistanie. W przeddzień przyjazdu polskich dziennikarzy doszło do ataku na polską bazę w Ghazni. Dziś mówi, że gdyby dostał propozycję wyjazdu na Bliski Wschód, także w te rejony, które kontroluje ISIS, nie zastanawiałby się długo. – Jasne, że bym pojechał. Nie jestem w stanie racjonalnie wyjaśnić dlaczego – ciągnie w te regiony konfliktów i już. Może to poczucie obowiązku, misji. Z reporterami jest tak, jak z żołnierzami – jedni robią to dla pieniędzy, inni – z powołania – mówi Syta. Z zasad narzuconych dziennikarzom jego największe zastrzeżenia budzi punkt 10. – To jest coś, co budzi mega wątpliwości, bo w zależności od interpretacji – można stracić za to głowę – mówi fotoreporter. Korespondent BBC uważa, że wszystkie punkty budzą zastrzeżenia. Niedawno wrócił z Iraku, ale, jak mówi, nie spieszy mu się z powrotem. – ISIS to nowe zjawisko, które ciągle próbujemy zrozumieć. Łańcuch dowodzenia wygląda zupełnie inaczej niż do tej pory, czegoś takiego jeszcze nie było. Kiedy dzieje się coś złego, nie wiadomo, z kim rozmawiać – konkluduje.,Anna J. DudekDziennikarz, który chce pracować w Syrii i Iraku na terenach kontrolowanych przez Państwo Islamskie, musi przestrzegać zasad. Jakich? Tych, które wymyślili oficerowie prasowi ISIS, i które mogą się zmieniać. Muszą przysiąc wierność kalifatowi. Nie mogą publikować żadnych materiałów bez błogosławieństwa ISIS. Jeśli złamią zasady – zostanie wobec nich wyciągnięta odpowiedzialność. O tym – i o samej pracy reportera wojennego – opowiadają nam ci, którzy znają ją najlepiej. Świat zwrócił baczniejszą uwagę na Państwo Islamskie, kiedy terroryści nagrali i upublicznili filmy z barbarzyńskich morderstw zachodnich dziennikarzy Jamesa Foleya i Stephena Sotloffa. Od tamtej pory robią wszystko, by przekonać świat, że stworzony przez nich na terenach Syrii i Iraku kalifat to prawdziwe państwo. Właśnie wydany przez nich przewodnik z zasadami dla dziennikarzy to kolejny element ich walki propagandowej. Złamałeś reguły, masz za swoje Terroryści z ISIS mordują nie tylko zachodnich dziennikarzy. Ci lokalni także nie są bezpieczni – o nich jednak słyszymy mniej. Mimo ogromnego ryzyka, wciąż są dziennikarze, którzy na miejscu dokumentują działania Państwa Islamskiego. To właśnie do nich ISIS kieruje dokument, w którym instruuje reporterów i fotoreporterów, jakich zasad muszą przestrzegać. A jakie to zasady?– Oczywiste jest, że większość dziennikarzy nie będzie się stosowała do tych zasad – a wtedy terroryści będą mieli argument, będą mogli powiedzieć: reguły były jasne, złamaliście je, więc macie za swoje. Uprzedzaliśmy – mówi dr Krzysztof Liedel, dyrektor Centrum Badań nad Terroryzmem Collegium Civitas, zastępca dyrektora Departamentu Bezpieczeństwa Pozamilitarnego Biura Bezpieczeństwa Narodowego. Gracie według naszych reguł albo nie gracie wcale Ekspert ds. terroryzmu i jego zwalczania wyjaśnia, że owe reguły dla dziennikarzy to ze strony ISIS kolejny zabieg propagandowy. – Wciąż jest wielu dziennikarzy, którzy chcą jechać na tereny kontrolowane przez ISIS, i to im – oraz miejscowym – Państwo Islamskie chce pokazać, że muszą grać według ich reguł. Albo wcale. To kolejny chwyt, który ma pokazać, że terroryści z ISIS mają kontrolę nad wszystkim, także nad dziennikarzami, oraz że kalifat to prawdziwe państwo – dodaje. Dokładnie tak samo widzi to jeden z czołowych korespondentów BBC, który na Bliskim Wschodzie spędził, relacjonując rozmaite konflikty, 20 lat. – Reporterzy, którzy pracują w strefach konfliktów zawsze używają wszystkich okruchów informacji, które mogą im pomóc zrozumieć rzeczywistość, w której się znaleźli. Te zasady, które właśnie ustaliło ISIS dają nam wgląd w sposób, w jaki myśli ta grupa. Centralnym tematem tutaj jest całkowita kontrola versus pewność siebie. Przestrzeganie tych zasad będzie uznaniem tego tworu, jakim ISIS jest, i legitymizowaniem jego statusu. Wątpię, by jakikolwiek przytomny dziennikarz na to przystał. Tu chodzi w gruncie rzeczy o to samo, co widzieliśmy już w czasach pierwszej wojny w Zatoce – robieniem relacji zaczęli się wtedy zajmować ludzie powiązani z konkretnymi grupami militarnymi czy terrorystycznymi. Teraz, w wydaniu ISIS, ma to mieć pozory obiektywizmu w wykonaniu ludzi, którym publiczność ufa – mówi w rozmowie z naTemat. Regularne polowanie Polscy reporterzy, którzy pracowali na Bliskim Wschodzie i znają realia tamtego regionu, są tego samego zdania. Wojciech Rogacin, szef działu zagranicznego „Polska The Times”, z Iraku wyjechał w 2004 roku, na chwilę przed wybuchem szyickiego powstania Muktady as-Sadra, w czasie którego rozpoczęło się tam regularne polowanie na dziennikarzy, mówi krótko: te 11 zasad to kompletna bzdura. Na bezstronne relacje z tego obszaru jest ogromne zapotrzebowanie, Rogacin mówi jednak, że dziś nie zdecydowałby się na wyjazd do Syrii czy Iraku. – Tam trwa regularne polowanie na nie tylko dziennikarzy, ale cudzoziemców z Zachodu w ogóle. Poruszanie się po tym obszarze musiałoby się skończyć źle, wydaje mi się nawet, że narażanie się na niemal pewne kłopoty byłoby nieodpowiedzialne. A siedzenie gdzieś w jednym, w miarę bezpiecznym miejscu – o ile takie istnieją – nie jest tym, jak sobie wyobrażam pracę korespondenta – mówi zastępca redaktora naczelnego „Polska The Times”. Jest misja, trzeba jechać – Duże redakcje dysponujące dużymi funduszami wysyłają tam dziennikarzy, których odwagę podziwiam. Ja sam bym jej nie miał, by teraz tam jechać – dodaje. Fotograf Bartek Syta w ubiegłym roku spędził miesiąc w Afganistanie. W przeddzień przyjazdu polskich dziennikarzy doszło do ataku na polską bazę w Ghazni. Dziś mówi, że gdyby dostał propozycję wyjazdu na Bliski Wschód, także w te rejony, które kontroluje ISIS, nie zastanawiałby się długo. – Jasne, że bym pojechał. Nie jestem w stanie racjonalnie wyjaśnić dlaczego – ciągnie w te regiony konfliktów i już. Może to poczucie obowiązku, misji. Z reporterami jest tak, jak z żołnierzami – jedni robią to dla pieniędzy, inni – z powołania – mówi Syta. Z zasad narzuconych dziennikarzom jego największe zastrzeżenia budzi punkt 10. – To jest coś, co budzi mega wątpliwości, bo w zależności od interpretacji – można stracić za to głowę – mówi fotoreporter. Korespondent BBC uważa, że wszystkie punkty budzą zastrzeżenia. Niedawno wrócił z Iraku, ale, jak mówi, nie spieszy mu się z powrotem. – ISIS to nowe zjawisko, które ciągle próbujemy zrozumieć. Łańcuch dowodzenia wygląda zupełnie inaczej niż do tej pory, czegoś takiego jeszcze nie było. Kiedy dzieje się coś złego, nie wiadomo, z kim rozmawiać – konkluduje.,Anna J. Dudek