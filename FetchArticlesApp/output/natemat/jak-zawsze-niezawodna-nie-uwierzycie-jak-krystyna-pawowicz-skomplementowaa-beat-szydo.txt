Niestety, kolejny raz możemy się przekonać, że Krystyna Pawłowicz nie powinna mieć dostępu do mediów społecznościowych. Tym razem postanowiła połączyć wczorajsze tragiczne wydarzenia z Londynu, Paradę Równości i wielkość Beaty Szydło. A nawet jej "umężnienie". To nie pierwsze wydarzenie, które Krystyna Pawłowicz komentuje w swoim stylu. I nie liczy się aktualna sytuacja, żałoba, strach, nie wspominając już o zwykłej ludzkiej kulturze i przyzwoitości. Tym razem posłanka Prawa i Sprawiedliwości bez oporów połączyła zamachy terrorystyczne z London Bridge i Borough Market z wczorajszą Paradą Równości, która odbyła się w Warszawie i Beatą Szydło.Nie mogło się oczywiście obyć bez krytyki prywatnych stacji telewizyjnych i Brytyjczyków, którzy przed kilkunastoma godzinami przeżyli kolejny dramat. Pojawiło się też lewactwo i "ci z trwających właśnie marszów i parad 'równości' spod tęczowych chorągiewek", którzy według posłanki z pewnością Europy nie obronią. Wszystko to już czytaliśmy na profilu Krystyny Pawłowicz po innych tragicznych wydarzeniach. Jednak w dzisiejszym wpisie, pojawiło się jednak coś nowego. Okazuje się bowiem, że polska premier Beata Szydło może być jedynym "mężczyzną" w Europie. Jak można się domyślać, to "umężnienie" wynika z twardej postawy wobec Unii Europejskiej, relokacji uchodźców i opinii międzynarodowej, która coraz bardziej naciska na polski rząd. Cały wpis byłby godny pożałowania, a "zmiana płci" Beaty Szydło doskonale nadawałaby się na konkretną serię memów, jednak już za moment może w nas uderzyć pewna internetowa akcja. Zaraz po wczorajszych zamachach pojawiła się akcja #PrayForLondon. Nie pierwsza taka, i niestety chyba nie ostatnia. Pojawiła się jednak nowa. I to związana z Polską. A dokładnie z polską premier. #BeLikePoland zaczyna się rozprzestrzeniać po mediach społecznościowych w coraz szybszym tempie. Mamy szansę jako kraj, stać się wzorem dla innych. Brak zamachów, zamknięcie granic dla uchodźców i nawoływania z sejmowej mównicy skierowane w kierunku zachodnich stolic zaczynają budzić respekt. Szkoda tylko, że wyłącznie na Twitterze.,Mateusz MarchwickiNiestety, kolejny raz możemy się przekonać, że Krystyna Pawłowicz nie powinna mieć dostępu do mediów społecznościowych. Tym razem postanowiła połączyć wczorajsze tragiczne wydarzenia z Londynu, Paradę Równości i wielkość Beaty Szydło. A nawet jej "umężnienie". To nie pierwsze wydarzenie, które Krystyna Pawłowicz komentuje w swoim stylu. I nie liczy się aktualna sytuacja, żałoba, strach, nie wspominając już o zwykłej ludzkiej kulturze i przyzwoitości. Tym razem posłanka Prawa i Sprawiedliwości bez oporów połączyła zamachy terrorystyczne z London Bridge i Borough Market z wczorajszą Paradą Równości, która odbyła się w Warszawie i Beatą Szydło.Nie mogło się oczywiście obyć bez krytyki prywatnych stacji telewizyjnych i Brytyjczyków, którzy przed kilkunastoma godzinami przeżyli kolejny dramat. Pojawiło się też lewactwo i "ci z trwających właśnie marszów i parad 'równości' spod tęczowych chorągiewek", którzy według posłanki z pewnością Europy nie obronią. Wszystko to już czytaliśmy na profilu Krystyny Pawłowicz po innych tragicznych wydarzeniach. Jednak w dzisiejszym wpisie, pojawiło się jednak coś nowego. Okazuje się bowiem, że polska premier Beata Szydło może być jedynym "mężczyzną" w Europie. Jak można się domyślać, to "umężnienie" wynika z twardej postawy wobec Unii Europejskiej, relokacji uchodźców i opinii międzynarodowej, która coraz bardziej naciska na polski rząd. Cały wpis byłby godny pożałowania, a "zmiana płci" Beaty Szydło doskonale nadawałaby się na konkretną serię memów, jednak już za moment może w nas uderzyć pewna internetowa akcja. Zaraz po wczorajszych zamachach pojawiła się akcja #PrayForLondon. Nie pierwsza taka, i niestety chyba nie ostatnia. Pojawiła się jednak nowa. I to związana z Polską. A dokładnie z polską premier. #BeLikePoland zaczyna się rozprzestrzeniać po mediach społecznościowych w coraz szybszym tempie. Mamy szansę jako kraj, stać się wzorem dla innych. Brak zamachów, zamknięcie granic dla uchodźców i nawoływania z sejmowej mównicy skierowane w kierunku zachodnich stolic zaczynają budzić respekt. Szkoda tylko, że wyłącznie na Twitterze.,Mateusz Marchwicki