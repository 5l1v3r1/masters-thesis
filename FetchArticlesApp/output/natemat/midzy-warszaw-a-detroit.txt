W Warszawie mamy nowelizację budżetu i wielką sejmową dyskusję na temat finansów - w której swoje wzruszające przywiązanie do dyscypilny budżetrowej demonstrują politycy, których nigdy byśmy o to wcześniej nie podejrzewali. A za Atlantykiem bankrutuje miasto Detroit. Czy są jakieś punkty wspólne? Mamy dziś w Polsce do czynienia ze zjawiskiem, które trudno określić inaczej niż mianem cudu. Przez dwie dekady przyzwyczailiśmy się do tego, że nasz Sejm wzywał wciąż do wzrostu wydatków publicznych. Posłowie rzucali się jak Rejtan pod nogi skąpym rządom, byle tylko zademonstrować niechęć do jakichkolwiek oszczędności budżetowych albo głosić wszem i wobec swoje wspaniałe pomysły na wydanie kolejnych miliardów. I oto – cud! Dziś minister finansów nie jest oskarżany o to, że za mało wydaje, ale o to że zbyt silnie zadłużył państwo i nadmiernie zwiększył tegoroczny deficyt. Padają również z trybuny sejmowej, jakże mądre i odpowiedzialne, wyrazy obywatelskiego zatroskania propozycją uchylenia progów ostrożnościowych w ustawie o finansach publicznych. Posłowie głośno żądają – żadnej ulgi, lepiej jeszcze mocniej zacisnąć pęta chroniące nas przed wzrostem długu! Bez wątpienia mamy więc do czynienia z cudem, na który nie liczył już chyba nawet Leszek Balcerowicz, poświęcający od lat swoje siły na edukację w sprawach finansów państwa. Jak jeden mąż wzrostem długu oburzają się zarówno posłowie SLD (których rządy onegdaj zwiększyły dług publiczny o 170 mld złotych w ciągu 4 lat) i posłowie PiS (ich rządy zwiększyły wprawdzie dług publiczny zaledwie o 66 mld złotych w ciągu 2 lat, ale za to w warunkach wzrostu PKB sięgającego niemal 7% rocznie). Z takiego cudownego olśnienia można się tylko cieszyć, bo jest gwarancją że już nigdy nie będziemy mieć kłopotów z zadłużeniem państwa. Jednym słowem „względem mojej ojczyzny spokojną mam głowę”, jak pisał Julian Ursyn Niemcewicz. Mój niepokój natomiast może wzbudzać porównanie sytuacji w Polsce i w USA – a konkretnie w Detroit. Miasto to jeszcze do lat 1970-tych było stolicą światowej motoryzacji i symbolem siły i bogactwa amerykańskiej gospodarki. Potwornie wysokie koszty pracy wymuszane przez potężne związki zawodowe zrobiły jednak swoje. Producenci stopniowo przenosili swoje fabryki gdzie indziej (nawet do odległej o rzut beretem Kanady), na rynek wkroczyli agresywni konkurenci z Dalekiego Wschodu i Europy. Gospodarka miasta nie potrafiła dostosować się do zmian i żyła przeszłością, oczekując że nastąpi cud i fabryki powrócą nad Wielkie Jeziora. Ludność spadła w ciągu ostatniej dekady o 25%, młodsi wyemigrowali uciekając przed bezrobociem, na miejscu pozostali za to emeryci ze swoimi przywilejami. Finanse publiczne nie mogły tego wytrzymać – z jednej strony do kasy wpływało coraz mniej pieniędzy (połowa właścicieli nieruchomości przestała płacić podatki), z drugiej rosły wciąż zobowiązania i zadłużenie. Dziś miasto jest bankrutem. Bardzo się cieszę z tego, że posłowie tak bardzo przejmują się państwowym długiem naszego kraju. Sądzę jednak, że warto by trochę czasu spędzili również na przemyśleniu historii bankructwa Detroit. Bo uważam, że nigdzie nie znajdą równie pouczającego przykładu związków pomiędzy stanem gospodarki, a stanem finansów publicznych. I mam nadzieję, że skłoni to ich do nieco głębszej refleksji nad tym, co należy zrobić, aby Polsce nigdy nie zagroziło bankructwo. Nie ograniczonej wyłącznie do tego, że należy bezkompromisowo rzucać gromy na głowę ministra finansów o wzrost długu, ale tylko wówczas, gdy pochodzi z innej partii. Opublikowane w Rzeczpospolitej, 26/07/2013,Witold OrłowskiW Warszawie mamy nowelizację budżetu i wielką sejmową dyskusję na temat finansów - w której swoje wzruszające przywiązanie do dyscypilny budżetrowej demonstrują politycy, których nigdy byśmy o to wcześniej nie podejrzewali. A za Atlantykiem bankrutuje miasto Detroit. Czy są jakieś punkty wspólne? Mamy dziś w Polsce do czynienia ze zjawiskiem, które trudno określić inaczej niż mianem cudu. Przez dwie dekady przyzwyczailiśmy się do tego, że nasz Sejm wzywał wciąż do wzrostu wydatków publicznych. Posłowie rzucali się jak Rejtan pod nogi skąpym rządom, byle tylko zademonstrować niechęć do jakichkolwiek oszczędności budżetowych albo głosić wszem i wobec swoje wspaniałe pomysły na wydanie kolejnych miliardów. I oto – cud! Dziś minister finansów nie jest oskarżany o to, że za mało wydaje, ale o to że zbyt silnie zadłużył państwo i nadmiernie zwiększył tegoroczny deficyt. Padają również z trybuny sejmowej, jakże mądre i odpowiedzialne, wyrazy obywatelskiego zatroskania propozycją uchylenia progów ostrożnościowych w ustawie o finansach publicznych. Posłowie głośno żądają – żadnej ulgi, lepiej jeszcze mocniej zacisnąć pęta chroniące nas przed wzrostem długu! Bez wątpienia mamy więc do czynienia z cudem, na który nie liczył już chyba nawet Leszek Balcerowicz, poświęcający od lat swoje siły na edukację w sprawach finansów państwa. Jak jeden mąż wzrostem długu oburzają się zarówno posłowie SLD (których rządy onegdaj zwiększyły dług publiczny o 170 mld złotych w ciągu 4 lat) i posłowie PiS (ich rządy zwiększyły wprawdzie dług publiczny zaledwie o 66 mld złotych w ciągu 2 lat, ale za to w warunkach wzrostu PKB sięgającego niemal 7% rocznie). Z takiego cudownego olśnienia można się tylko cieszyć, bo jest gwarancją że już nigdy nie będziemy mieć kłopotów z zadłużeniem państwa. Jednym słowem „względem mojej ojczyzny spokojną mam głowę”, jak pisał Julian Ursyn Niemcewicz. Mój niepokój natomiast może wzbudzać porównanie sytuacji w Polsce i w USA – a konkretnie w Detroit. Miasto to jeszcze do lat 1970-tych było stolicą światowej motoryzacji i symbolem siły i bogactwa amerykańskiej gospodarki. Potwornie wysokie koszty pracy wymuszane przez potężne związki zawodowe zrobiły jednak swoje. Producenci stopniowo przenosili swoje fabryki gdzie indziej (nawet do odległej o rzut beretem Kanady), na rynek wkroczyli agresywni konkurenci z Dalekiego Wschodu i Europy. Gospodarka miasta nie potrafiła dostosować się do zmian i żyła przeszłością, oczekując że nastąpi cud i fabryki powrócą nad Wielkie Jeziora. Ludność spadła w ciągu ostatniej dekady o 25%, młodsi wyemigrowali uciekając przed bezrobociem, na miejscu pozostali za to emeryci ze swoimi przywilejami. Finanse publiczne nie mogły tego wytrzymać – z jednej strony do kasy wpływało coraz mniej pieniędzy (połowa właścicieli nieruchomości przestała płacić podatki), z drugiej rosły wciąż zobowiązania i zadłużenie. Dziś miasto jest bankrutem. Bardzo się cieszę z tego, że posłowie tak bardzo przejmują się państwowym długiem naszego kraju. Sądzę jednak, że warto by trochę czasu spędzili również na przemyśleniu historii bankructwa Detroit. Bo uważam, że nigdzie nie znajdą równie pouczającego przykładu związków pomiędzy stanem gospodarki, a stanem finansów publicznych. I mam nadzieję, że skłoni to ich do nieco głębszej refleksji nad tym, co należy zrobić, aby Polsce nigdy nie zagroziło bankructwo. Nie ograniczonej wyłącznie do tego, że należy bezkompromisowo rzucać gromy na głowę ministra finansów o wzrost długu, ale tylko wówczas, gdy pochodzi z innej partii. Opublikowane w Rzeczpospolitej, 26/07/2013,Witold Orłowski