Zapraszam do Specjal Pub w Elblągu. Jest to miejsce, gdzie pysznie zjemy na trasie Warszawa-Elbląg. Dla tych, którzy mogą się zatrzymać na dłużej pub oferuję ciekawą kartę regionalnych piw. Polecam gorąco. Trochę mnie nie było w social media, ale wracam z nową energią i nowymi miejscami dla was. Urlop spędziłam w Polsce, często kursując na trasie Warszawa-Trójmiasto. Moim ulubionym zajazdem, który wam serdecznie polecam, jest Mariaszek przed Ostródą. Natomiast odkryłam nowe miejsce, gdzie możecie pojechać i pysznie zjeść. Chciałabym wam przedstawić "Specjal Pub" w Elblągu. Jak sama nazwa wskazuję jest to Pub z regionalnymi piwami. Właśnie w Elblągu znajduje się legendarny browar EB, który teraz przeżywa odrodzenie. Piwo "Specjal" jest także rodem z tego miasta. "Specjal Pub" jak się okazało, nie tylko skupia się na serwowaniu gościom najwyższej jakości piwa, ale i pysznej polskiej kuchni. Oczywiście, jeżeli macie możliwość napić się piwa, to karta jest bardzo bogata.Wszystkie piwa z grupy Żywiec są do waszej dyspozycji. Moimi ulubieńcami są EB oraz Specjal Niefiltrowany. Te pozycje obowiązkowe do spróbowania! Ja akurat miałam okazję wypróbować z kart zarówno piwa, jak i dania. Sam Pub mieści się tuż przy Starym Mieście nad kanałem Elbląskim, co sprawia, że widok jest naprawdę wyjątkowy a architektura Pubu nawiązuje do architektury Starego Miasta. W ciepłe miesiące rozstawiany jest duży namiot w morskim stylu, gdzie można się zrelaksować na leżakach z widokiem na Stare Miasto i kanał Elbląski. Przywitano mnie dużym uśmiechem i szybką obsługą. Muszę podkreślić, że personel jest wyszkolony na wysokim poziomie, co jest rzadkością w małych miejscowościach. Pewnie jesteście ciekawi, co tam można skosztować. Zacznę od tego, że karta jest bardzo smaczna i oferuje potrawy polskiej kuchni, jak również pyszne burgery. Zaczęłam od przekąsek. Smalec, galaretka mięsna oraz rybna ze świeżym pieczywem były wyśmienite. Wszystko jest robione na miejscu i widać, że kucharz zna się na rzeczy:) Na drugie danie możemy zamówić prawdziwy prodiż obfitości. Tak,podają żeberka w miodzie, panierowanego kurczaka oraz warzywa na parze prosto w prodiża. Kocham takie niby proste, ale ciekawe rozwiązania, jeżeli chodzi o serwowanie potraw. Wszystko bardzo dobre, ale nadal czuję smak delikatnych żeberek... :) Jako przekąskę do piwa możecie zamówić wiadro frytek. Pyszne frytki przyniosą wam naprawdę w wiadrze :) Idealne rozwiązanie na większą paczkę albo dla tego, kto bardzo lubi frytki ;) Pub serwuje także precle na słono albo długie paluchy. Kuchnia jest prosta, świeża i pyszna. Tym, którzy zostają trochę dłużej, barmani oferują wyborne drinki podawane w bardzo apetyczny sposób. Nie mogę pominąć kwestie ubioru do takiego pubu. Bo każde miejsce nastraja mnie inaczej. Do pubów zazwyczaj wybieram się na luzie i wygodnie. Mamy się czuć komfortowo po kilku smacznych piwkach ;) Wybrałam skórzane szorty, czerwony top i złotą nerkę, trochę nawiązują do kolorów piwa EB :) Miejsce bardzo klimatyczne i warte odwiedzenia. Cieszę się bardzo, że Elbląg może się pochwalić taką restauracją i pubem. Szkoda, że nie było Specjal Pub za moich czasów, bo właśnie w Elblągu chodziłam do liceum.,Liza Taste