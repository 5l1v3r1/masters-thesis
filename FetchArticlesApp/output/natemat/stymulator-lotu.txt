Wirtualne lotnictwo to dla wielu realizacja niespełnionych marzeń o zawodzie pilota. Dla innych zmierzenie się z fobią latania lub po prostu chęć przebywania w wyjątkowym środowisku ludzi, którzy dzielą tę samą pasję. Jedno jest pewne – to nie gra. Wirtualne lotnictwo to dla wielu realizacja niespełnionych marzeń o zawodzie pilota. Dla innych zmierzenie się z fobią latania lub po prostu chęć przebywania w wyjątkowym środowisku ludzi, którzy dzielą tę samą pasję. Długo zastanawiałem się w jakim dziale powinien ukazać się ten wpis: Styl czy Relaks ? Jedno jest pewne – symulator lotu - to nie gra. As real as it gets. Dosłownie. Ten wpis dedykuję wszystkim rodzicom, nie tylko szukającym alternatywy dla swoich dzieci, które uwielbiają siedzieć przed komputerem godzinami pogrążając się w CS:GO, Mortal Kombat czy Wiedźminie ale również tym, którzy szukają alternatywy dla przesiadywania całymi dniami na portalach społecznościowych. Wszystko zaczęło się od częstego latania w realu przy okazji trasy koncertowej. Pierwsze trzymanie wolanta i wolność, której wtedy mi tak bardzo brakowało. Marzenia o lotnictwie były wtedy tak abstrakcyjne, że dałbym sobie rękę obciąć gdyby ktoś mi powiedział, że zostanę pilotem. Pokusa była na tyle duża, że postanowiłem skorzystać z namowy kolegi i zainstalowałem MS Flight Simulator 2000. Nauczyłem się cierpliwości, pokory i (co wtedy było dla mnie najważniejsze), przestałem być „Panem z telewizji” a zostałem członkiem wyjątkowej społeczności. Społeczności, która pomaga i wspiera, gdzie nie ma miejsca na zawiść, społeczność, która buduje – nie burzy. W międzyczasie zrobiłem oczywiście licencję pilota w tzw. Realu, jako dowódca statków powietrznych wylatałem kilkaset godzin ale w dalszym ciągu kontynuuję swoją wirtualną przygodę. Zarażam innych czymś co być może nie jest na czasie jak większość gier RPG czy FPS ale jest czymś więcej. Pozwala nie tylko na zdobycie realnych umiejętności pilotowania ale również uczy współpracy z innymi dla wspólnego celu. Coraz częściej koledzy z wirtualnego świata rozpoczynają rzeczywiste kariery lotnicze. Przez te ostatnie 15 lat również symulacja lotów przeżyła metamorfozę. Każdy pilot może skorzystać z perfekcyjnie odwzorowanych modeli samolotów gdzie każdy najmniejszy przycisk działa, kontrolę lotu w czasie rzeczywistym od Delivery, Ground, Tower po kontrolę obszaru i co nie mniej ważne na perfekcyjnie przygotowanych sceneriach lotnisk. Jeżeli macie odrobinę czasu i chcielibyście spróbować, gorąco zapraszam. Jest tylko jedno ale: wciąga :-) Linki: http:/pl.ivao.aero http://pl-vacc.org http://www.butterfly-va.pl/ http://drzewiecki-design.net/ http://www.prepar3d.com/ http://www.gearup.aero/,Michał Wiśniewski