Wystarczy kilka minut żeby zamiast tradycyjnych kanapek, na śniadanie zjeść coś w nieco innej formie. O każdej porze dnia smakują dobrze :) Będziecie potrzebować (dla dwóch osób): 4 kromki Waszego ulubionego pieczywa, 2 jajka, ser camembert, natka pietruszki, 2-3 łyżki ziaren słonecznika, ząbek czosnku, łyżka soku z cytryny, 3 łyżki startego parmezanu, 2-3 łyżki oliwy, sól, pieprz, masło 1 dymka, posiekana Zacznijcie od przygotowania pesto. Natkę, słonecznik, czosnek, sok z cytryny, parmezan, oliwę, sól i pieprz wrzućcie, wsypcie, wlejcie do malaksera i zmiksujcie na dość gładką pastę. Na patelni rozgrzejcie masło. Na dwóch kromkach chleba poukładajcie, pokrojony w plastry camembert. Pozostałe dwie kromki posmarujcie pietruszkowym pesto i przykryjcie kromki z camembertem. Chleb przełóżcie na patelnię i zrumieńcie z dwóch stron. W międzyczasie na drugiej patelni zróbcie jajka sadzone. Na zrumienione kanapki przełóżcie gotowe, sadzone jajka, posypcie dymką i delektujcie się pysznym śniadaniem. Smacznego!,eintopf