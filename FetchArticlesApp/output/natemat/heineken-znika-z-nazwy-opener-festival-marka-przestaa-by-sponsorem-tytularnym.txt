Heineken nie będzie już sponsorem tytularnym Open'er Festiwalu. Marka nie wycofa się ze wspierania imprezy, ale zniknie z jej nazwy. Heineken był sponsorem tytularnym Open'era od 11 lat. O tym, że marka Heineken nie będzie już sponsorem tytularnym Heineken Festival poinformował portal Wirtualnemedia.pl. Pogłoski mówiące o zakończeniu współpracy tytularnej krążyły już wcześniej. Kilka tygodni temu zarządzająca w Polsce marką Heineken Grupa Żywiec wyjaśniła nam, że w tym roku wygasła umowa sponsorska, która łączyła Heinekena i organizatora imprezy, agencję koncertową Alter Art. Na mocy nowego porozumienia Heineken pozostanie partnerem festiwalu, ale nie użyczy mu więcej swojej nazwy. Nieznane są jeszcze oficjalne przyczyny zakończenia współpracy tytularnej. Mówi się, że Grupa Żywiec nie była zadowolona z tego, iż festiwal często funkcjonuje pod skróconą nazwą Open'er, która pomija człon "Heineken". Browarniana marka była sponsorem tytularnym Open'er Festival od 11 lat. Jej nazwa nie towarzyszyła tylko pierwszej edycji imprezy.,Tomasz Baliszewski