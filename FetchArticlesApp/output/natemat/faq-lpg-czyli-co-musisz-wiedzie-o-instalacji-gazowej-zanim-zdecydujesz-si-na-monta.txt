Spośród krajów europejskich Polska bije na łeb resztę Europy w ilości aut z instalacją gazową. Polacy jeżdżą na LPG chętniej niż inni. Powód? Znany i powszechny – jest o wiele taniej. Ale też LPG ma dość dużo wrogów. W 2012 roku po polskich drogach jeździło oko 2,62 mln aut z instalacją gazową. Więcej na świecie mają tylko Turcy. Polacy jeżdżą „na gazie”, bo ten jest tańszy o około 55% od benzyny. Ale LPG to nie tylko tankowanie gazu. Dochodzi serwis, wyższy koszt przeglądu, a także tankowanie benzyny PB95. Jak jest z tym LPG, czyli nasza subiektywna lista najczęstszych pytań i odpowiedzi. Jak często dokonywać przeglądu instalacji? Tutaj zdania gazowników, czyli osób i firm zajmujących się montażem instalacji są podzielone. Jedni uważają, że należy to robić po 10 tys. km, inni twierdzą, że rozsądnie będzie co 20 tys. km. Bo to, że przegląd jest konieczny jest faktem. Wraz z użyciem brudzi się m.in. filtr, który należy wymienić. Czy auto „na gazie” jest słabsze? Gaz do auta wtryskiwany jest w fazie lotnej. Jest on mniej gęsty od benzyny, a więc powoduje utratę kilku procent mocy. W trasie ten spadek mocy nie powinien być wyczuwalny, minimalnie można go z kolei wyczuć podczas gwałtownych przyśpieszeń podczas których auto jest odrobinę słabsze. Czy LPG zawsze pali więcej niż benzyna? Tak, poprawnie zamontowana instalacja równa się większe spalanie gazu aniżeli benzyny. Różnica wynosi około 15%, a nawet 20%. Czy muszę tankować benzynę skoro jeżdżę na LPG? Zdecydowana większość instalacja potrzebuje benzyny do rozruchu auta, bo tak jest po prostu bezpieczniej. Instalacja sekwencyjna ma to do siebie, że auto odpala się na benzynie, a po osiągnięciu określonej temperatury silnika (20 – 30 stopni) automatycznie przełącza się na gaz. Takie rozwiązanie jest po prostu bardziej bezpieczne dla naszego auta. Czy istnieje coś takiego jak „źle zamontowana” instalacja gazowa? Oczywiście. Na wielu etapach mogą pojawić się drobne błędy lub niedoróbki. Zaawansowanej instalacji nie można montować "na czas". Jeżeli mechanik ma na to jedynie kilka godzin, to jest to zbyt mało. Typowe błędy to między innymi wiercenie kolektora dolotowego bez demontażu (wióry dostają się do silnika), stosowanie kiepskich węży czy jedynie zgrubne strojenie instalacji w trybie tzw. autokalibracji. Różnica w cenie wynosi prawie 1000 zł. Co wybrać? Zdecydowanie droższą. Niektóre warsztaty za instalację gazową mogą wołać kwotę około 1.800 zł, a inne 2.800 zł. Radzimy wybrać droższą ofertę – gwarantujemy sobie montaż dobrych wtryskiwaczy, kabli, sterownika i innych elementów wyposażenia. Atrakcyjna cena to często droga donikąd. Czy można przełożyć instalację LPG do innego auta? Niestety od 2005 roku jest to zabronione. Dzienniku Ustaw Nr 201 Poz.1666 z dnia 28-09-2005 r. zawarty jest „wykaz przedmiotów wyposażenia i części wymontowanych z pojazdów, których ponowne użycie zagraża bezpieczeństwu ruchu drogowego lub negatywnie wpływa na środowisko”, w którym ujęta jest między innymi instalacja zasilania gazem silników.,Dariusz Brzezicki