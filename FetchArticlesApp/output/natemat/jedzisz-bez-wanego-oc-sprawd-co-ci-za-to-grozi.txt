Jazda bez ważnego OC to wykroczenie za które grozi nie mała kara. A sprawa dotyczy prawdopodobnie około 250 tys. polskich kierowców. Ciebie też? Sprawdź co Ci grozi za jazdą bez ważnego OC. 1 stycznia 2013 roku zostały wprowadzone nowe wysokości kar za brak ubezpieczenia OC. Kierowcy, którzy zwlekają z opłatami zapłacą 7 proc. więcej niż w 2012 roku. Ile dokładnie? Tutaj zaczynają się schody, bo wysokość kary jest uzależniona na przykład od pojemności auta. Kara nawet 3.200 zł Najwyższa kara dla samochodów osobowych, czyli nakładana na kierowców aut osobowych jeżdżących bez ważnego ubezpieczenia OC powyżej 14 dni wynosi 3,2 tys. zł. To równowartość dwóch, minimalnych pensji. Dla samochodów ciężarowych pełna kara wynosi więcej, bo 4,8 tys. zł. Co w sytuacji, kiedy bez ważnego OC jeździmy raptem kilka dni, bo po prostu zapomnieliśmy przedłużyć tego obowiązkowego ubezpieczenia? Jeżeli przerwa w ubezpieczeniu będzie krótsza niż 14 dni, właściciel pojazdu otrzyma tylko część kary: do 3 dni - 20 proc. kary, do 14 dni - 50 proc. kary. Nie wywiniesz się Wraz z 2013 roku ucieczka przed OC stała się mało realna. Obowiązek ten dotyczy każdego, zarejestrowanego w Polsce auta, nawet jeśli pojazd od dawna stoi w garażu lub jest nieużywany z powodu awarii. Realia są takie, że jeśli pojazd jest zarejestrowany, musi być wykupione ubezpieczenie OC i to w ściśle określonym terminie. „Ucieczka” przed tą formą płatności staje się coraz trudniejsza. Ubezpieczeniowy Fundusz Gwarancyjny - instytucja, która wypłaca odszkodowania i świadczenia z tytułu obowiązkowych ubezpieczeń OC w sytuacji kiedy sprawca nie zawarł umowy ubezpieczenia lub nie został zidentyfikowany – uruchomił tzw. „wirtualnego policjanta”. Narzędzie to wykrywa przerwy w ubezpieczeniu danego pojazdu i stale monitoruje bazę polis OC. Bieżące zapełnienie bazy w zakresie obowiązkowego OC sięga 98 proc. Szacuje się, że 16% wypadków spowodowali właśnie kierowcy z przeterminowaną polisą. Oznacza to, że prawie co 6 wypadek na drodze spowodował kierowca, który w terminie nie przedłużył polisy OC lub w ogóle jej nie wykupił.,Dariusz Brzezicki