Masz marzenie związane z podróżą? Jedyna rzecz jaka Ciebie ogranicza to pieniądze? Pamiętaj, że „Jeśli potrafisz o czymś marzyć, to potrafisz także tego dokonać” (słowa Walta Disneya). Przekonałam się o tym walcząc przez 3 lata o wyprawę Riding Across Europe. Początkowo miałam nadzieję, że uda mi się pozyskać sponsorów, ale pojawił się kryzys… i słowo „money” nabrało nowej rangi. Zaczęłam się zastanawiać, co tak naprawdę jest moim marzeniem, jaki mam cel?!? Chciałam okrążyć motocyklem Europę, przeżyć przygodę, poznać nowych ludzi, zobaczyć nowe miejsca. I nagle uświadomiłam sobie, że to jest bardziej realne, niż mi się wydaje, bo przecież za słowem motocykl nie kryje się jedynie monstrualna maszyna o pojemności 1200cc, która pali 8 litrów na 100km. Mi wystarczyła 125tka (w końcu wiatr we włosach jest ten sam). Ze sobą mogłam zabrać spory zapas suchego prowiantu, który spokojnie wystarczył mi na kilka tygodni (dzięki czemu zaoszczędziłam kolejne pieniądze). Pozostawała jeszcze kwestia noclegów… hostele czy campingi kosztowały średnio 10-22 euro za dobę, ale przecież moi znajomi mają znajomych, którzy mają znajomych… może ktoś ma gdzieś jakąś rodzinę, kogoś kto mógłby mi udostępnić kawałek podłogi, abym mogła rozłożyć karimatę?… i tak kwoty jakie były mi potrzebne do realizacji marzenia stopniały do realistycznych sum (do uzbierania). Pewnie powiesz… no tak ona ma już to za sobą, więc łatwo jej tak mówić… nic bardziej mylnego… teraz szykuję się do wyprawy Riding Across America i znowu jestem w tej samej sytuacji, co Ty czyt. na początku drogi :) Zatem, co możemy zrobić, aby udało nam się zrealizować marzenie? - bilet lotniczy - wyprzedaż garażowa - noclegi - crowdfunding - skarbonka - transport Początek roku to idealny moment na wytyczanie sobie celów. Zacznijcie swoją „podróż” już dziś wyjmując atlas.. i zróbcie sobie prezent wybierając miejsce do którego chcecie dotrzeć. a jeśli tylko nie zabraknie Wam determinacji to szybciej, niż Wam się wydaje tam traficie.,Weronika Kwapisz