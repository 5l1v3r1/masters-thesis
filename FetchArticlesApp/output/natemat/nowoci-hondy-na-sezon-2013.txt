Japoński potentat motocyklowy zaprezentował podczas wystawy EICMA w Mediolanie sześć nowych modeli, które zagoszczą na europejskich drogach już w na nadchodzącym sezonie. „500setki” Honda przygotowała kilka modeli o poj. 500ccm, które mają stać się idealną propozycją dla posiadaczy prawa jazdy kategorii A2. CB500X, CB500F i CBR500R to trzy bliźniacze motocykle, które napędzane będą 2-cylindrowymi rzędowymi silnikami. Ich głównymi atutami ma być niska cena oraz tania eksploatacja. Dzięki zróżnicowanej stylistyce z pewnością trafią do szerszego grona, bo każdy będzie mógł dobrać motocykl do swoich potrzeb. Od sportowej sylwetki po nakeda czy motocykl bardziej turystyczny. Skuter NSS300 FORZA Wyglądem przypomina Honde PCX150, choć ten model należy już zaliczyć do maksi skuterów. Głównym jej atutem ma być oszczędny silnik, który według wstępnych obliczeń ma spalać 3l/100km co przy 24KM jest wartością godną pozazdroszczenia przez innych producentów skuterów. GOLD WING F6B Dla osób ceniących sobie wygodę jazdy połączoną ze szpanem jaki niesie ze sobą jazda cruiserem. Honda przygotowała nową odsłonę GOLD WINGa, którego podwozie zostało skonstruowana w stylu Baggera. Trochę motocykl ten przypomina hiperfuturystyczny pojazd godny superbohatera jednego z komiksów, lecz z pewnością znajdzie adoratorów tego już legendarnego modelu. CBR600RR Miłośnicy zawrotnych prędkości z pewnością będą zainteresowani nową CBR600RR zainspirowaną wyścigową maszyną RC213V. Wśród zmian jakie się znalazły w tym modelu znajdziemy rozwiązania aerodynamiczne zaczerpnięte z MotoGP do tego 41 – milimetrowy widelec Showa Big Piston, a także nowy tylny amortyzator oraz zmienione ustawienia dolotu powietrza oraz przemapowany wtrysk. A całości dopełniają 12-ramienne koła.,Weronika Kwapisz