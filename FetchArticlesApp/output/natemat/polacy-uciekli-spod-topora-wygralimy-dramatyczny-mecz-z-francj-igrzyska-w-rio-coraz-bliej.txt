Polscy siatkarze pokonali jedną z najlepszych drużyn na świecie. Francuzi wygrali dwa pierwsze sety i wydawało się, że naszym zawodnikom nie uda się odrobić strat. Ale wydarzyło się coś, co kibice kochają najbardziej. Nasi mistrzowie świata przebudzili się i ostatecznie wygrali w Tokio 3:2. Dzisiejszy mecz był drugim w turnieju kwalifikacyjnym do Igrzysk w Rio de Janeiro. Oba spotkania zakończyły się zwycięstwem Biało-Czerwonych. W sobotę pokonaliśmy Kanadę wynikiem 3:2. Przez pierwsze dwa sety Francuzi byli zdecydowanie lepsi. Pierwszy set zakończył się wynikiem 25:22, drugi zaś przegraliśmy do 13. Również trzecia partia zapowiadała się dramatycznie dla polskiej drużyny. Bieg historii zmieniła decyzja o wpuszczeniu na boisko Marcina Możdżonka i Dawida Konarskiego.,Krzysztof Majak