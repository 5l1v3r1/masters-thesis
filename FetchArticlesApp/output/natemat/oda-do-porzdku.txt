Profil Google+ Na straganach żonkile i wielobarwne tulipany. W witrynach sklepowych kurczaczki, baranki i zajączki. Znak, że Wielkanoc tuż, tuż ….. A co robimy namiętnie przed każdymi świętami – SPRZĄTAMY !!! Święta Wielkanocne są o tyle odmienne w tych porządkowych zapędach, że zakodowaną mamy dodatkową dawkę pucowania. Jakiś tajemniczy, wewnętrzny głos mówi, że trzeba to zrobić bardziej szczegółowo, dokładniej, bo potrzebę czystości potęguje nadejście wiosny. W ruch idą więc nie tylko standardowe sprzęty jak electrolux czy trzepaczka do dywanów, ale cały wachlarz niezwykle skomplikowanych detergentów wyżerających plamy, zacieki, naloty i smugi. Nieodzowna potrzeba czystości wymusiła nawet na naszej populacji zorganizowanie w dzień święty, który należy święcić tzw. brudną niedzielę. I tak wszyscy ci - z betonowej płyty, segmentu, kamienicy i jednorodzinnej willi, bez cienia zażenowania i z przekonaniem o całkowitej ekskulpacji zasuwają ze ścierami i miotłami w poczuciu misji. W tygodniu poprzedzającym święta najczęściej poruszanym tematem oprócz oczywiście przeludnienia w marketach i cen jaj jest ilość umytych okien. Wymieniamy się dobrymi radami, co do sposobu usuwania zabrudzeń, omijania kolejek w sklepach i ogromnej radości płynącej z zakupów mogących zaspokoić głód niejednej wioski na czarnym lądzie. I tak upływa nam ten wielki tydzień na szorowaniu domostwa i kolekcjonowaniu prowiantu, bo przecież w święta musi być czysto i suto. Tymczasem tuż po wyjściu z błyszczącego mieszkania zalewa nas wszechogarniający bałagan. Nie straszne mu porządki świąteczne, czy nadejście upragnionej wiosny. Nie zwracamy na niego uwagi lub nie chcemy go dostrzec. Wylewa się z bramy, klatki schodowej i ulicy. Nie straszna mu żadna miotła, bo wie że ma na swoją obecność nasze milczące przyzwolenie. Szkoda, że w natłoku przedświątecznych przygotowań nie przystaniemy na chwilę i nie zastanowimy się jak upiększyć przestrzeń publiczną. Ona szczególnie zasługuje na porządek !,Monika KernProfil Google+ Na straganach żonkile i wielobarwne tulipany. W witrynach sklepowych kurczaczki, baranki i zajączki. Znak, że Wielkanoc tuż, tuż ….. A co robimy namiętnie przed każdymi świętami – SPRZĄTAMY !!! Święta Wielkanocne są o tyle odmienne w tych porządkowych zapędach, że zakodowaną mamy dodatkową dawkę pucowania. Jakiś tajemniczy, wewnętrzny głos mówi, że trzeba to zrobić bardziej szczegółowo, dokładniej, bo potrzebę czystości potęguje nadejście wiosny. W ruch idą więc nie tylko standardowe sprzęty jak electrolux czy trzepaczka do dywanów, ale cały wachlarz niezwykle skomplikowanych detergentów wyżerających plamy, zacieki, naloty i smugi. Nieodzowna potrzeba czystości wymusiła nawet na naszej populacji zorganizowanie w dzień święty, który należy święcić tzw. brudną niedzielę. I tak wszyscy ci - z betonowej płyty, segmentu, kamienicy i jednorodzinnej willi, bez cienia zażenowania i z przekonaniem o całkowitej ekskulpacji zasuwają ze ścierami i miotłami w poczuciu misji. W tygodniu poprzedzającym święta najczęściej poruszanym tematem oprócz oczywiście przeludnienia w marketach i cen jaj jest ilość umytych okien. Wymieniamy się dobrymi radami, co do sposobu usuwania zabrudzeń, omijania kolejek w sklepach i ogromnej radości płynącej z zakupów mogących zaspokoić głód niejednej wioski na czarnym lądzie. I tak upływa nam ten wielki tydzień na szorowaniu domostwa i kolekcjonowaniu prowiantu, bo przecież w święta musi być czysto i suto. Tymczasem tuż po wyjściu z błyszczącego mieszkania zalewa nas wszechogarniający bałagan. Nie straszne mu porządki świąteczne, czy nadejście upragnionej wiosny. Nie zwracamy na niego uwagi lub nie chcemy go dostrzec. Wylewa się z bramy, klatki schodowej i ulicy. Nie straszna mu żadna miotła, bo wie że ma na swoją obecność nasze milczące przyzwolenie. Szkoda, że w natłoku przedświątecznych przygotowań nie przystaniemy na chwilę i nie zastanowimy się jak upiększyć przestrzeń publiczną. Ona szczególnie zasługuje na porządek !,Monika Kern