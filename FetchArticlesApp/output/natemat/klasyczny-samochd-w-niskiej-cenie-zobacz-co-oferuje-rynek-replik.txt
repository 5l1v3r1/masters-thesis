Sentymentów dostarcza otoMoto.pl Klasyczne i rzadkie auto z zerowym przebiegiem i na gwarancji? Do tego nawet dwadzieścia razy tańsze niż średnie rynkowe ceny danego modelu? To wszystko jest możliwe, wystarczy zainteresować się rynkiem replik samochodowych. Z klasycznymi samochodami jest taki problem, że te najbardziej unikatowe i rzadkie potrafią osiągać niebotyczne ceny. Oczywiście pod warunkiem, że ich dotychczasowy właściciel zdecyduje się na sprzedaż. Do tego dochodzą koszty ewentualnej renowacji, czas, problemy z częściami. Oczywiście nic nie zastąpi satysfakcji, gdy odrestaurowany samochód opuszcza nasz garaż, ale nie wszyscy mają tyle cierpliwości i zapasu gotówki. Na szczęście przedsiębiorcy znaleźli na to sposób. Repliki - wbrew temu, co można o nich myśleć - nie oznaczają taniej i tandetnej podróbki. Budową takich samochodów zajmuje się wiele profesjonalnych firm, które często zaczynały działalność w branży od renowacji klasycznych modeli, poznając je od podszewki tak dobrze, że obecnie mogą sobie pozwolić na budowę ich replik. Dodatkową zaletą repliki jest to, że laikowi do złudzenia przypominają oryginał. Nic dziwnego. Wykonanie dobrej jakościowo repliki wymaga wiele nakładów pracy. Zanim prace przeniosą się do warsztatu należy zgromadzić dokumentację techniczną, obliczyć wytrzymałość ramy, dobrać silniki, a to dopiero początek etapu projektowania. Wykonanie pierwszego egzemplarza może zająć kilka lat, potem budowa kolejnych kopii to już tylko kwestia miesięcy. Jak zatem wygląda polski rynek replik samochodowych? Porsche 356? Nie – to FF Speedster Porsche 356 pojawiło się po raz pierwszy w 1948 roku i było produkowane do 1965. Najlepiej znaną wersją 356 jest ta bez dachu, która okazała się prawdziwym hitem w Południowej Kaliforni. Speedstera można było podziwiać między innymi w filmie Top Gun. Scena z tego filmu zainspirowała jednego z klientów firmy FF Custom & Classic Cars do zakupu Porsche 356 Speedster. Co nie okazało się łatwym zadaniem… Pojedyncze egzemplarze, które udawało się odnaleźć znajdowały się w bardzo złym stanie, natomiast ceny były nie do zaakceptowania – nawet 50 tys. euro za samochód do całkowitej renowacji, która mogła wynieść ponad 100 tys. euro. Tak powstał pomysł na stworzenie repliki. Zarówno oryginał, jak i jego Polska replika została stworzona na podzespołach Volkswagena Garbusa, z tą różnicą, że ta druga jest uzbrojona we współczesną mechanikę i wyczynowe podzespoły. Auto jest całkowicie personalizowane. Klient sam może wybrać elementy wykończenia i moc silnika. Pod maską znajdzie się od 80 do 160 KM. Budowa FF Speedster trwa ok. 6 miesięcy a cena zależnie od wersji wynosi około 150 tys. zł. Ferrari z Wrocławia Wrocławska firma Bojar-Tunig zajmuje się budowanie replik od lat. Jedną z ciekawszych pozycji w ich ofercie jest Ferrari F355 wykonane na podzespołach Toyoty MR2 MK2. Z Japończyka zaadaptowano wszystkie podzespoły mechaniczne, silnik i zawieszenie. Drugą pozycją wprost z włoskiej manufaktury jest replika Farrari F50. Tylna i przednia część ramy została wykonana w formie przestrzennej, w środkowej części auta wykorzystywana jest płyta z Pontiaca Fiero. Do budowy repliki wykorzystano części pochodzące z Audi A8/S8 – silnik, zawieszenie, skrzynie biegów, cały osprzęt techniczny oraz instalacje techniczną wraz z wtykami diagnostycznymi. Silnik został zamontowany z tyłu. AC Cobra – made in Poland Ten model również można nabyć jako replikę. Auto wykonywane jest w całości od podstaw. Podstawowym elementem jest stalowa rama. Zawieszenie przednie i tylne pochodzi z fabryki Forda. Zmienione są tylko sprężyny i amortyzatory na regulowane. Istnieje też możliwość wykorzystania oryginalnych elementów, lecz wtedy nie mamy możliwości regulacji twardości i tłumienia. Do wyboru są różne silniki firmy Ford i Chevrolet. Ze względu na charakter auta firma preferuje silniki widlaste, czyli V6 forda (2,4 i 2,9 od Scorpio ), V8 forda - 302 lub V8 GM - 305 i 350 Układ napędowy jest poddawany remontowi w zakresie, w jakim wymaga, aby pracował idealnie. Nadwozie wykonane jest z tworzyw sztucznych. Posiada grubość od 5 do 10 mm. Właścicielem Cobry można stać się za około 70 tys. zł. Realnie trzeba dysponować sumą ok. 100 tys. zł, aby zamówić pojazd z silnikiem V6 a ok. 120 tyś na Cobrę z silnikiem V8. Czas wykonania pojazdu wynosi około 6 miesięcy. Ile kosztuje replika? Niewiele, biorąc pod uwagę ile kosztują oryginały. Jeżeli w ogóle uda się je znaleźć na rynku wtórnym. Za nowego Bugatti Veyrona trzeba zapłacić nawet 8 mln złotych, Ferrari i Lamborghini są nieco tańsze, ale i tak niewielu na nie stać. Replika tego pierwszego kosztuje około 400 tys. zł, to 20 razy mniej niż w przypadku fabrycznego modelu. Oczywiście replika ma także swoje wady. Auta są bardzo zbliżone do oryginału i trudno na pierwszy rzut oka zauważyć różnice w liniach nadwozia. Niestety wnętrze repliki znacznie odbiega od oryginałów. Najczęściej pozostaje wnętrzem modelu, na którego konstrukcji została oparta replika z niewielkimi nawiązaniami do stylu oryginału. Czy można zamówić replikę każdego samochodu? Niestety nie. Niektórzy producenci zabraniają kopiowania swoich modeli. Na szczęście nie ma problemu z tymi najpopularniejszymi – Lamborghini, Ferrari, Bugatii – te można powielać.,Motosentymenty