Choć wielu analityków gospodarczych twierdzi, że kryzys ominął nasz kraj, prognozy ekonomiczne dla Polski nie napawają zbytnim optymizmem. Mimo iż w 2014 roku PKB najprawdopodobniej wzrośnie, wielu z nas nie będzie w stanie realnie tego odczuć. 9 stycznia br. w SGH odbył się Panel Towarzystwa Ekonomistów Polskich i SGH dotyczący prognoz gospodarczych na rok 2014. W spotkaniu udział wzięli prof. Maria Bieć, prof. Stanisław Gomułka, prof. Witold Orłowski i dr Bohdan Wyżnikiewicz. Większość wygłoszonych opinii była wyjątkowo spójna, choć w pewnych kwestiach pojawiły się istotne rozbieżności. Zależnie od prognozującego, przewidywania w zakresie wzrostu PKB r/r wynosiły 2,9% (Bieć), 2,5% (Gomułka) lub 2,7% (Orłowski i Wyżnikiewicz). Analogicznie, krajowa konsumpcja dóbr ogółem ma rosnąć o 2,2%, 1,0%, 2,2% lub 2,4%. Ceny towarów i usług wzrosną natomiast o: 1,9%, 1,5%, 2,3% lub 2,0%. Powyższe przewidywania były zatem bardzo zbliżone. Pewne rozbieżności następowały natomiast w zakresie źródeł wzrostu PKB. Dla przykładu prof. Maria Bieć źródeł tych doszukuje się głównie w inwestycjach publicznych oraz eksporcie. Jego wzrost Bieć prognozuje na poziomie 5% r/r, między innymi z powodu stabilnego kursu walutowego (umacnianie w tempie do 3% r/r). Prof. Stanisław Gomułka jest natomiast większym pesymistą, jeśli chodzi o inwestycje publiczne – uważa on, że gdyby nie przejęcie środków z OFE, odnotowalibyśmy w 2014 roku realny spadek r/r. Jeszcze inne stanowisko zajął prof. Witold Orłowski, który nie widzi szans na rozwój eksportu. Uważa on, iż skoro większość polskich towarów kierowana jest do krajów UE, w których przeważnie panuje co najmniej spowolnienie gospodarcze, nie należy spodziewać się rozwoju tej gałęzi krajowej gospodarki. Według niego możemy liczyć natomiast na wzrost popytu krajowego, w który nie wierzy z kolei prof. Bieć. Uważa ona, że nie należy spodziewać się znaczących wzrostów płac czy liczby zatrudnionych w Polsce. Jeszcze większym pesymistą jest w tym zakresie prof. Gomułka, choć z nieco innych przyczyn – z powodu sposobu liczenia indeksacji rent i emerytur świadczenia te wzrosły w 2013 roku realnie o 4,4% r/r, choć nie wzrosły płace realne. W 2014 roku natomiast renty i emerytury prawdopodobnie nie wzrosną, a płace zwiększą się w tak niewielkim stopniu, że nie wystarczy to na zrekompensowanie negatywnych skutków pierwszego zjawiska. Paneliści najbardziej zgodni byli w poniższych kwestiach: 1. Efektywność wykorzystania środków unijnych liczyć należy w oparciu o efekty ich wykorzystania, a nie o to, ile pieniędzy wydano. 2. Więcej środków powinno przeznaczać się na R&D, zwłaszcza że zaległości infrastrukturalne udało nam się całkiem nieźle nadgonić w perspektywie 2007-2013. 3. Kryzys jeszcze się nie skończył, ale najgorsze już za nami. Niedawno byłem natomiast na zupełnie innym wykładzie pewnego profesora SGH. Jako przerywnik wspomniał on, że wiele osób pyta go o to, kiedy wreszcie skończy się kryzys. On natomiast odpowiada: „Będzie trwał tak długo, jak długo będziecie mnie pytać, kiedy się skończy”.,Paweł SzwarcbachChoć wielu analityków gospodarczych twierdzi, że kryzys ominął nasz kraj, prognozy ekonomiczne dla Polski nie napawają zbytnim optymizmem. Mimo iż w 2014 roku PKB najprawdopodobniej wzrośnie, wielu z nas nie będzie w stanie realnie tego odczuć. 9 stycznia br. w SGH odbył się Panel Towarzystwa Ekonomistów Polskich i SGH dotyczący prognoz gospodarczych na rok 2014. W spotkaniu udział wzięli prof. Maria Bieć, prof. Stanisław Gomułka, prof. Witold Orłowski i dr Bohdan Wyżnikiewicz. Większość wygłoszonych opinii była wyjątkowo spójna, choć w pewnych kwestiach pojawiły się istotne rozbieżności. Zależnie od prognozującego, przewidywania w zakresie wzrostu PKB r/r wynosiły 2,9% (Bieć), 2,5% (Gomułka) lub 2,7% (Orłowski i Wyżnikiewicz). Analogicznie, krajowa konsumpcja dóbr ogółem ma rosnąć o 2,2%, 1,0%, 2,2% lub 2,4%. Ceny towarów i usług wzrosną natomiast o: 1,9%, 1,5%, 2,3% lub 2,0%. Powyższe przewidywania były zatem bardzo zbliżone. Pewne rozbieżności następowały natomiast w zakresie źródeł wzrostu PKB. Dla przykładu prof. Maria Bieć źródeł tych doszukuje się głównie w inwestycjach publicznych oraz eksporcie. Jego wzrost Bieć prognozuje na poziomie 5% r/r, między innymi z powodu stabilnego kursu walutowego (umacnianie w tempie do 3% r/r). Prof. Stanisław Gomułka jest natomiast większym pesymistą, jeśli chodzi o inwestycje publiczne – uważa on, że gdyby nie przejęcie środków z OFE, odnotowalibyśmy w 2014 roku realny spadek r/r. Jeszcze inne stanowisko zajął prof. Witold Orłowski, który nie widzi szans na rozwój eksportu. Uważa on, iż skoro większość polskich towarów kierowana jest do krajów UE, w których przeważnie panuje co najmniej spowolnienie gospodarcze, nie należy spodziewać się rozwoju tej gałęzi krajowej gospodarki. Według niego możemy liczyć natomiast na wzrost popytu krajowego, w który nie wierzy z kolei prof. Bieć. Uważa ona, że nie należy spodziewać się znaczących wzrostów płac czy liczby zatrudnionych w Polsce. Jeszcze większym pesymistą jest w tym zakresie prof. Gomułka, choć z nieco innych przyczyn – z powodu sposobu liczenia indeksacji rent i emerytur świadczenia te wzrosły w 2013 roku realnie o 4,4% r/r, choć nie wzrosły płace realne. W 2014 roku natomiast renty i emerytury prawdopodobnie nie wzrosną, a płace zwiększą się w tak niewielkim stopniu, że nie wystarczy to na zrekompensowanie negatywnych skutków pierwszego zjawiska. Paneliści najbardziej zgodni byli w poniższych kwestiach: 1. Efektywność wykorzystania środków unijnych liczyć należy w oparciu o efekty ich wykorzystania, a nie o to, ile pieniędzy wydano. 2. Więcej środków powinno przeznaczać się na R&D, zwłaszcza że zaległości infrastrukturalne udało nam się całkiem nieźle nadgonić w perspektywie 2007-2013. 3. Kryzys jeszcze się nie skończył, ale najgorsze już za nami. Niedawno byłem natomiast na zupełnie innym wykładzie pewnego profesora SGH. Jako przerywnik wspomniał on, że wiele osób pyta go o to, kiedy wreszcie skończy się kryzys. On natomiast odpowiada: „Będzie trwał tak długo, jak długo będziecie mnie pytać, kiedy się skończy”.,Paweł Szwarcbach