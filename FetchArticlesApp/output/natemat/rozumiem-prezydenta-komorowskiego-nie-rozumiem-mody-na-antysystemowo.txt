Nie dziwię się, że prezydent Komorowski nie wystąpił w debacie kandydatów na prezydentów/ki Polski. Zamiast odpowiadać na poważne pytania musiałby wysłuchać populistycznych i radykalnych obsesji i odnieść się do przedszkolnych bajek o krzesłach i rycerstwie japońskim. Niektórzy uważają, że absencja prezydenta Komorowskiego na debacie była jego klęską. Moim zdaniem jednak była to raczej klęska sporej części naszego społeczeństwa. Bo jak mogliśmy doprowadzić do tego, że o stanowisko prezydenta Polski ubiegają się w dużej mierze postaci żałosne, śmieszne i przy tym wszystkim niekiedy groźne. Braun wprowadził do debaty wątki antysemickie i oparte na prymitywnej ksenofobii budującej rozmaite teorie spiskowe. Korwin Mikke jak zwykle pozostał wierny prostocie (a często prostactwu) swojej antyhumanistycznej filozofii, która niosłaby w sobie może jakieś trafne elementy, gdyby ludzie byli botami w grze, a nie istotami z krwi i kości. Razem z Magdaleną Ogórek Korwin żywi też skandaliczną atencję do prezydenta Putina, który najechał bezprawnie naszych wschodnich sąsiadów i przyczynił się do licznych ofiar. W normalnym społeczeństwie osoby umizgujące się do zagrażającego nam i naszym sojusznikom autorytarnego przywódcy Rosji, mającego na rękach krew opozycyjnych dziennikarzy, powinny zostać poddane ostracyzmowi, a nie zyskać poparcie na tyle duże, aby startować w wyborach prezydenckich. Naprawdę coś jest nie tak z częścią z nas, że nie tylko to tolerujemy, ale nawet czasem podziwiamy (i to chyba w wielu przypadkach za darmo). Zadziwia mnie moda niektórych wyborców na „antysystemowość”. Cóż to w ogóle jest? W wolnej chwili postanowiłem sobie spisać źródła tej modnej obecnie postawy punkt po punkcie: 1. Skrajny populizm. Czyli masa obietnic bez pokrycia i solidaryzowanie się z każdym oburzonym, nie ważne o co i dlaczego. Wszelkie niewygodne decyzje polityczne są potępiane, choć w miarę dobry rząd rozpoznaje się po tym, że podejmuje czasem decyzje trudne dla części wyborców w imię dobra kraju. Rząd, który tylko schlebia wyborcom nie może robić niczego. Kraj wtedy dryfuje i prędzej czy później wpada na rafy. „Antysystemowcy” chcą dryfować i są całkowicie ślepi na rafy. 2. Mentalność Kalego. Czyli - „nam się zawsze należy, a „oni” są źli i kradną. „Antysystemowcy” są często skupionymi na własnym pępku aspołecznymi egoistami. 3. Zakłamanie. Czyli zarzucanie „mainstreamowym mediom” kłamstwa i jednocześnie podziwianie mediów całkowicie propagandowych i deformujących rzeczywistość, takich jak RepublikaTV czy Radio Maryja (istnieją też podobnie nieobiektywne media lewicowe). „Antysystemowcy” kochają prosty i maksymalnie przekłamany przekaz, posądzając o kłamstwo ziemię na której stoją. 4. Przedkładanie prymitywnych ideologii ponad rzeczywistość złożoną z milionów punktów widzenia żyjących ludzi. Te prymitywne ideologie to choćby nacjonalizm, skrajny neoliberalizm, utopijny socjalizm (a czasem nawet komunizm) etc. „Antysystemowcy” kupują swe ideologie w jakimś ideologicznym fast-foodzie i nigdzie indziej. 5. Chęć zmiany systemu czy to na monarchię, czy to na rządy autorytarne, czy to na demokrację bezpośrednią, która w tak dużym państwie jak nasze nie jest możliwa na szczeblu ogólnopaństwowym, a nie samorządowym. Już sama „antysystemowość” jest dowodem na to, co mogłoby się zdarzyć, gdybyśmy decydowali o wszystkim na bazie szybkich i częstych referendów. Antysystemowcy uważają, że ich głos musi być w 100% wysłuchany, nie zauważają jednak, że nie są jedynymi ludźmi na planecie Ziemia. 6. Traktowanie rzeczywistości jako gry komputerowej, albo innej rozrywki. Dlatego część wyborców głosuje dla „beki”. A później na przykład wyjeżdża do Anglii, nam zostawiając totalny bałagan. Zwiększanie szans oszołomów na rządy w naszym kraju, lub choćby na posiadanie miejsc w parlamencie jest szkodliwe, to nie jest żaden żart. Antysystemowcy na trwałe przebywają w jakimś politycznym matriksie, nie chcą powrócić do rzeczywistości, niektórzy nawet jej nie znają. 7. Prostacka wizja rzeczywistości. Brak zrozumienia przyczyn różnych zjawisk, na przykład tego, co wynika z sytuacji globalnej (kryzys ekonomiczny choćby, zmiana relacji politycznych z uwagi na agresję Putina) i tego, co rzeczywiście mieści się w zakresie możliwości naszych rządów. Horyzont polityczny antysystemowców kończy się na wycieraczce przed drzwiami mieszkania. 8. Przedszkolna wyobraźnia. W normalnym świecie ludzie odczuwający rzeczywistość przez pryzmat krzeseł i szogunów powinni raczej zostać odesłani jeszcze raz do szkoły podstawowej w celu powtórzenia niezbędnych do życia informacji. Antysystemowcy są dziecinni, niestety, nie chcą dorosłości, a mają niekiedy siłę fizyczną osób dorosłych. 9. Totalny brak zrozumienia tego, że czym innym zajmuje się premier, czym innym prezydent, czym innym prokuratura etc. Przedszkolne wrażenie, iż istnieje w Polsce jakaś „władza”, jacyś „oni”. Ta wypływająca z przedszkolnej wyobraźni wizja władzy stanowi punkt odniesienia dla „antysystemowców”, stanowi wiatrak, który w ich oczach staje się olbrzymem. Antysystemowcy mają w sobie wiele z homo sovieticus, nie wyobrażają sobie innej władzy niż „wiodąca rola jedynie słusznej partii”. 10. Nienawiść, tudzież przenoszenie mentalności kibola na sytuację wyborczą. „Antysystemowcy” po prostu kogoś nie lubią. I już. Żadna decyzja, nawet najbardziej dla nich korzystna, nie może zmienić tego obrazu. Nie lubią i już. Z pewnością nie jestem w stanie w pełni opisać w całej krasie źródeł postaw „antysystemowych”. Są one charakterystyczne dla „ludzi znających swoją wartość” (i tylko ją), oraz dla utopijnych ideologów skrajnej lewicy i skrajnej prawicy. W jakimś sensie ciężko się w tym momencie dziwić na przykład cynizmowi Kaczyńskiego, który gra na wszelkich możliwych emocjach płynących z teorii spiskowych i bez większej żenady podstawia do prezydenckich zmagań całkowicie sobie podporządkowanego „awatara” jakim jest Duda. Nie dziwi też próba Millera, który postawił przy swej „awatarce” tylko na wizerunek. Niestety, okazało się, że nie jest ona w stanie zrozumieć swojej roli. Moim zdaniem naprawdę powinniśmy zacząć stosować się do starożytnej maksymy, znanej i w Antycznej Grecji i w Starożytnych Indiach. Parafrazując - „chcesz zmienić świat – zacznij od siebie”. Dopóki za wszystko, co nas niepokoi i co nas denerwuje będą w naszym odczuciu winni jacyś mityczni „oni”, dopóty antysystemowość będzie modna i część z nas „na złość” będzie wspierać całkowicie szalone idee i postawy. Na pocieszenie mogę dodać, że nie tylko u nas jest tak źle. Niedawno byłem na konferencji francusko – belgijsko – polskiej poświęconej świeckości. Odbywała się ona na UW i w sejmie. W jej trakcie pojawiło się mnóstwo gorzkich słów odnoszących się do naszego kraju. W pewnym momencie musiałem więc mimo wszystko zaprotestować, wskazując na to, że na przykład we Francji Front Narodowy ma dużo większe znaczenie niż ruchy ultranacjonalistyczne u nas. Francuzi nie radzą sobie też z terroryzmem islamskim – nadal są albo zbyt idealistyczni, albo zbyt ksenofobiczni. Mamy problemy z „antysystemowcami”, ale w Zachodniej Europie bywa jeszcze znacznie mniej pozytywnie. Być może dlatego borykająca się obecnie z naprawdę tragicznymi politykami Wielka Brytania stanowi wzór dla części naszych „antysystemowców”? Ps.: Na koniec wypada mi dedykować "antysystemowcom" materiał RacjonalistaTV o "zamachu smoleńskim" i innych teoriach spiskowych.,Jacek TabiszNie dziwię się, że prezydent Komorowski nie wystąpił w debacie kandydatów na prezydentów/ki Polski. Zamiast odpowiadać na poważne pytania musiałby wysłuchać populistycznych i radykalnych obsesji i odnieść się do przedszkolnych bajek o krzesłach i rycerstwie japońskim. Niektórzy uważają, że absencja prezydenta Komorowskiego na debacie była jego klęską. Moim zdaniem jednak była to raczej klęska sporej części naszego społeczeństwa. Bo jak mogliśmy doprowadzić do tego, że o stanowisko prezydenta Polski ubiegają się w dużej mierze postaci żałosne, śmieszne i przy tym wszystkim niekiedy groźne. Braun wprowadził do debaty wątki antysemickie i oparte na prymitywnej ksenofobii budującej rozmaite teorie spiskowe. Korwin Mikke jak zwykle pozostał wierny prostocie (a często prostactwu) swojej antyhumanistycznej filozofii, która niosłaby w sobie może jakieś trafne elementy, gdyby ludzie byli botami w grze, a nie istotami z krwi i kości. Razem z Magdaleną Ogórek Korwin żywi też skandaliczną atencję do prezydenta Putina, który najechał bezprawnie naszych wschodnich sąsiadów i przyczynił się do licznych ofiar. W normalnym społeczeństwie osoby umizgujące się do zagrażającego nam i naszym sojusznikom autorytarnego przywódcy Rosji, mającego na rękach krew opozycyjnych dziennikarzy, powinny zostać poddane ostracyzmowi, a nie zyskać poparcie na tyle duże, aby startować w wyborach prezydenckich. Naprawdę coś jest nie tak z częścią z nas, że nie tylko to tolerujemy, ale nawet czasem podziwiamy (i to chyba w wielu przypadkach za darmo). Zadziwia mnie moda niektórych wyborców na „antysystemowość”. Cóż to w ogóle jest? W wolnej chwili postanowiłem sobie spisać źródła tej modnej obecnie postawy punkt po punkcie: 1. Skrajny populizm. Czyli masa obietnic bez pokrycia i solidaryzowanie się z każdym oburzonym, nie ważne o co i dlaczego. Wszelkie niewygodne decyzje polityczne są potępiane, choć w miarę dobry rząd rozpoznaje się po tym, że podejmuje czasem decyzje trudne dla części wyborców w imię dobra kraju. Rząd, który tylko schlebia wyborcom nie może robić niczego. Kraj wtedy dryfuje i prędzej czy później wpada na rafy. „Antysystemowcy” chcą dryfować i są całkowicie ślepi na rafy. 2. Mentalność Kalego. Czyli - „nam się zawsze należy, a „oni” są źli i kradną. „Antysystemowcy” są często skupionymi na własnym pępku aspołecznymi egoistami. 3. Zakłamanie. Czyli zarzucanie „mainstreamowym mediom” kłamstwa i jednocześnie podziwianie mediów całkowicie propagandowych i deformujących rzeczywistość, takich jak RepublikaTV czy Radio Maryja (istnieją też podobnie nieobiektywne media lewicowe). „Antysystemowcy” kochają prosty i maksymalnie przekłamany przekaz, posądzając o kłamstwo ziemię na której stoją. 4. Przedkładanie prymitywnych ideologii ponad rzeczywistość złożoną z milionów punktów widzenia żyjących ludzi. Te prymitywne ideologie to choćby nacjonalizm, skrajny neoliberalizm, utopijny socjalizm (a czasem nawet komunizm) etc. „Antysystemowcy” kupują swe ideologie w jakimś ideologicznym fast-foodzie i nigdzie indziej. 5. Chęć zmiany systemu czy to na monarchię, czy to na rządy autorytarne, czy to na demokrację bezpośrednią, która w tak dużym państwie jak nasze nie jest możliwa na szczeblu ogólnopaństwowym, a nie samorządowym. Już sama „antysystemowość” jest dowodem na to, co mogłoby się zdarzyć, gdybyśmy decydowali o wszystkim na bazie szybkich i częstych referendów. Antysystemowcy uważają, że ich głos musi być w 100% wysłuchany, nie zauważają jednak, że nie są jedynymi ludźmi na planecie Ziemia. 6. Traktowanie rzeczywistości jako gry komputerowej, albo innej rozrywki. Dlatego część wyborców głosuje dla „beki”. A później na przykład wyjeżdża do Anglii, nam zostawiając totalny bałagan. Zwiększanie szans oszołomów na rządy w naszym kraju, lub choćby na posiadanie miejsc w parlamencie jest szkodliwe, to nie jest żaden żart. Antysystemowcy na trwałe przebywają w jakimś politycznym matriksie, nie chcą powrócić do rzeczywistości, niektórzy nawet jej nie znają. 7. Prostacka wizja rzeczywistości. Brak zrozumienia przyczyn różnych zjawisk, na przykład tego, co wynika z sytuacji globalnej (kryzys ekonomiczny choćby, zmiana relacji politycznych z uwagi na agresję Putina) i tego, co rzeczywiście mieści się w zakresie możliwości naszych rządów. Horyzont polityczny antysystemowców kończy się na wycieraczce przed drzwiami mieszkania. 8. Przedszkolna wyobraźnia. W normalnym świecie ludzie odczuwający rzeczywistość przez pryzmat krzeseł i szogunów powinni raczej zostać odesłani jeszcze raz do szkoły podstawowej w celu powtórzenia niezbędnych do życia informacji. Antysystemowcy są dziecinni, niestety, nie chcą dorosłości, a mają niekiedy siłę fizyczną osób dorosłych. 9. Totalny brak zrozumienia tego, że czym innym zajmuje się premier, czym innym prezydent, czym innym prokuratura etc. Przedszkolne wrażenie, iż istnieje w Polsce jakaś „władza”, jacyś „oni”. Ta wypływająca z przedszkolnej wyobraźni wizja władzy stanowi punkt odniesienia dla „antysystemowców”, stanowi wiatrak, który w ich oczach staje się olbrzymem. Antysystemowcy mają w sobie wiele z homo sovieticus, nie wyobrażają sobie innej władzy niż „wiodąca rola jedynie słusznej partii”. 10. Nienawiść, tudzież przenoszenie mentalności kibola na sytuację wyborczą. „Antysystemowcy” po prostu kogoś nie lubią. I już. Żadna decyzja, nawet najbardziej dla nich korzystna, nie może zmienić tego obrazu. Nie lubią i już. Z pewnością nie jestem w stanie w pełni opisać w całej krasie źródeł postaw „antysystemowych”. Są one charakterystyczne dla „ludzi znających swoją wartość” (i tylko ją), oraz dla utopijnych ideologów skrajnej lewicy i skrajnej prawicy. W jakimś sensie ciężko się w tym momencie dziwić na przykład cynizmowi Kaczyńskiego, który gra na wszelkich możliwych emocjach płynących z teorii spiskowych i bez większej żenady podstawia do prezydenckich zmagań całkowicie sobie podporządkowanego „awatara” jakim jest Duda. Nie dziwi też próba Millera, który postawił przy swej „awatarce” tylko na wizerunek. Niestety, okazało się, że nie jest ona w stanie zrozumieć swojej roli. Moim zdaniem naprawdę powinniśmy zacząć stosować się do starożytnej maksymy, znanej i w Antycznej Grecji i w Starożytnych Indiach. Parafrazując - „chcesz zmienić świat – zacznij od siebie”. Dopóki za wszystko, co nas niepokoi i co nas denerwuje będą w naszym odczuciu winni jacyś mityczni „oni”, dopóty antysystemowość będzie modna i część z nas „na złość” będzie wspierać całkowicie szalone idee i postawy. Na pocieszenie mogę dodać, że nie tylko u nas jest tak źle. Niedawno byłem na konferencji francusko – belgijsko – polskiej poświęconej świeckości. Odbywała się ona na UW i w sejmie. W jej trakcie pojawiło się mnóstwo gorzkich słów odnoszących się do naszego kraju. W pewnym momencie musiałem więc mimo wszystko zaprotestować, wskazując na to, że na przykład we Francji Front Narodowy ma dużo większe znaczenie niż ruchy ultranacjonalistyczne u nas. Francuzi nie radzą sobie też z terroryzmem islamskim – nadal są albo zbyt idealistyczni, albo zbyt ksenofobiczni. Mamy problemy z „antysystemowcami”, ale w Zachodniej Europie bywa jeszcze znacznie mniej pozytywnie. Być może dlatego borykająca się obecnie z naprawdę tragicznymi politykami Wielka Brytania stanowi wzór dla części naszych „antysystemowców”? Ps.: Na koniec wypada mi dedykować "antysystemowcom" materiał RacjonalistaTV o "zamachu smoleńskim" i innych teoriach spiskowych.,Jacek Tabisz