I nie porobi fotek ciachom ani schabowym. Czy muffinki to słyszą?! Czy to nie pankejk chlipie w kąciku? Wzruszająca jest wiara rodziców w ich dzieci. Królowa Matka na przykład jest przekonana, że będzie ze mnie kiedyś obrotna pani domu. Obrotna ale i moderna. Dlatego regularnie zaopatruje mnie w nowoczesne gadżety. Nie musiałam się przyznawać Królowej Matce do tego, że łapki do nakładania sałaty pomyliłam z grzebykami do włosów, a podstawkę na książkę kucharską (słyszałam, że można taką literaturę nabyć w księgarniach) z dechą do krojenia. Bo w porę rozkminiłam o co się w tym jednak rozchodzi. Ale Królowa Matka znana jest z tego, że poprzeczkę lubi stawiać wysoko. Dlatego też przy trzecim frachtowcu gadżetów trochę mi się poległo. Pudełko było białe, napisami nieopatrzone. Otworzyłam i wyjęłam przedmiot. "Maaamuuusiu, no co też Mamusia! Może i ja jestem troszkę singielką ale nie aż taaaak!” Okazało się po chwili, że to nie TO. „O faaak!!! Jakie zajebiste Kage Fūsha!” … ale to przecież do kuchni miało być. - Zaaaraz, zaaaraz - powiedziałam do siebie głosem Magdaleny Zawadzkiej z Alicji w Krainie Czarów. - Wiem!!! - Mamo dzięki za to, dzięki za tamto. No i jeszcze ten żółty otwieracz do zakrętek super! – zaszczebiotałam do słuchawki. - Jaki otwieracz?!? – Królowa Matka nawet przez telefon miała wielkie oczy. Najfajniejsze w rodzicach jest to, że kochają swoje dzieci bezwarunkowo. Jakkolwiek ciachnięte by nie były. *Wielka szkoda bo ostatnio robię „na masę” i mam już klasyczną niedźwiedzią łapę autorki blogaska kulinarnego. Aha. No wpadłby kto na to?,Dagmara Marszycka