Wielu Polaków nadal ma bardzo stereotypowe myślenie o tym modelu. To już przeszłość i to bardzo odległa. Dziś Volkswagen Golf jest nie tylko klasykiem samym w sobie, ale zbiera kolejne nagrody. Zarówno w Europie, jak i za oceanem, gdzie właśnie docenili go Amerykanie. Volkswagen Golf w styczniu tego roku otrzymał tytuł Samochodu Roku w Ameryce Północnej ("North American Car of the Year"). To o tyle ciekawe, że wcześniej tego samego Golfa wielokrotnie doceniano w Europie. Tylko od 2012 roku model był nagradzany ponad 30 razy! To dziesięć nagród na rok. Teraz Volkswagen Golf został doceniony przez Amerykanów, co biorąc pod uwagę ich zamiłowanie do wszystkiego, co duże, jest dla nie tak dużego Golfa sporym uznaniem. Nie wierzycie? Po raz ostatni najlepszym nowym modelem na rynku USA Volkswagen był 16 lat temu - w 1999 roku. Wtedy tytuł trafił do Beetle. Jakby tego było mało, plebiscyt "North American Car of the Year", który ma już 22 lata, tylko pięć razy wygrywały auta z Europy. Decyzję podjęło jury, w skład którego wchodziło 57 dziennikarzy z USA i Kanady zajmujących się motoryzacją. Golf otrzymał ostatecznie 256 punktów, wyprzedzając drugiego (równie dużego klasyka) Forda Mustanga, który rywalizację zakończył z 204 "oczkami". Eksperci docenili Volkswagena Golfa za "niepowtarzalną stylistykę, szeroką paletę systemów wspomagających, rozrywkowych, bezpieczeństwa oraz jakość wykonania". To już kolejna nagroda dla Golfa w ciągu ostatnich dwóch lat. Tych zebrał ponad 30, model doceniano w wielu krajach na całym świecie, gdzie wybierano go "Car of the Year" m.in. w Europie, Słowenii, Czechach, Japonii i Nowej Zelandii. W zeszłym roku Volkswagen świętował 40-te urodziny Golfa. to najpopularniejszy europejski samochód w historii motoryzacji. Do 2014 roku sprzedano ponad 30 milionów egzemplarzy tego modelu.,Bartosz Świderski