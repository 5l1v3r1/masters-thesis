Polska jest białą plamą na tęczowej mapie Europy – nie pozwala sformalizować związku zakochanym tej samej płci. W efekcie często latami dzielą życie jako formalnie obcy ludzie. Nakręcono teledysk, w którym w rytm muzyki George'a Michaela upominają się o związki partnerskie dla Polek i Polaków. Nagranie pokazały już m.in. BBC, Huffington Post i ARD. Brak możliwości zarejestrowania związku wywołuje wiele negatywnych konsekwencji, np. związanych z decydowaniem o zdrowiu najbliższej osoby w szpitalu i dziedziczeniem. Działacze na rzecz praw osób nieheteronormatywnych, którzy od lat upominają się o związki partnerskie, postanowili połączyć ten postulat z oddaniem hołdu George'owi Michaelowi, zmarłemu pod koniec zeszłego roku piosenkarzowi, który jest ikoną ruchu na rzecz praw ludzi LGBTQ. Efektem jest teledysk do piosenki "Faith". Nagranie pokazuje tańczące i bawiące się pary zakochanych tej samej płci, które poruszają ustami zgodnie ze słowami utworu na tle napisu LOVE (ang. miłość). Jedną z par są Jakub i Dawid, para, która w zeszłym roku zasłynęła nagraniem teledysku do piosenki Roxette. Mężczyźni upominają się o związki partnerskie, ale sami zdecydowali, że nie będą czekać na decyzję polskiego rządu – za kilka dni wezmą ślub za granicą. W sobotę ulicami Warszawy przejdzie Parada Równości. Uczestnictwem w paradzie będzie można zamanifestować, że miłość nie wyklucza.,Anna DryjańskaPolska jest białą plamą na tęczowej mapie Europy – nie pozwala sformalizować związku zakochanym tej samej płci. W efekcie często latami dzielą życie jako formalnie obcy ludzie. Nakręcono teledysk, w którym w rytm muzyki George'a Michaela upominają się o związki partnerskie dla Polek i Polaków. Nagranie pokazały już m.in. BBC, Huffington Post i ARD. Brak możliwości zarejestrowania związku wywołuje wiele negatywnych konsekwencji, np. związanych z decydowaniem o zdrowiu najbliższej osoby w szpitalu i dziedziczeniem. Działacze na rzecz praw osób nieheteronormatywnych, którzy od lat upominają się o związki partnerskie, postanowili połączyć ten postulat z oddaniem hołdu George'owi Michaelowi, zmarłemu pod koniec zeszłego roku piosenkarzowi, który jest ikoną ruchu na rzecz praw ludzi LGBTQ. Efektem jest teledysk do piosenki "Faith". Nagranie pokazuje tańczące i bawiące się pary zakochanych tej samej płci, które poruszają ustami zgodnie ze słowami utworu na tle napisu LOVE (ang. miłość). Jedną z par są Jakub i Dawid, para, która w zeszłym roku zasłynęła nagraniem teledysku do piosenki Roxette. Mężczyźni upominają się o związki partnerskie, ale sami zdecydowali, że nie będą czekać na decyzję polskiego rządu – za kilka dni wezmą ślub za granicą. W sobotę ulicami Warszawy przejdzie Parada Równości. Uczestnictwem w paradzie będzie można zamanifestować, że miłość nie wyklucza.,Anna Dryjańska