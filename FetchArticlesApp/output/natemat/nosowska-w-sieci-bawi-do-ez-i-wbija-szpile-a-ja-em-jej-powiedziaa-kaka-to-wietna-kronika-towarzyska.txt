Zwykle Katarzyna Nosowska na scenie sprawiała wrażenie zawstydzonej. Ale w sieci jest bardziej rozmowna i w kapitalny sposób komentuje rzeczywistość. Śmieje się z siebie, wbija szpile celebrytom, żartuje z polityków. Cykl "A ja żem jej powiedziała, Kaśka..." ma coraz więcej fanów, którzy jego autorkę okrzyknęli "królową Instagrama". Miesiąc temu Katarzyna Nosowska złamała serce swoim fanom. Ogłosiła, że zespół "Hey" po 25 latach zawiesza działalność. "Czas sprawdzić i zobaczyć, kim jesteśmy kiedy nie jesteśmy z Heya, kim jesteśmy jako ludzie" – powiedziała artystka w wywiadzie na Open FM. Ale na szczęście nie zniknęła na dobre z przestrzeni medialnej. Teraz swoich sił próbuje jako satyryk, a swoją twórczość publikuje na Instargramie. Obserwuje ją tam ponad 100 tysięcy osób. Wszystko zaczęło się w połowie lipca. Artystka zamieściła krótki film – korzystając z możliwości tej aplikacji – zmieniła głos i nieco zdeformowała twarz. "A ja żem jej powiedziała: Kaśka w twoim życiu nie można wszystkiego zganiać na dzieciństwo" – kwituje dziewczynka w przydużych okularach. Dalej jest tylko zabawniej. A artystka obśmiewa ścianki, celebrytów, ale siebie też nie oszczędza. "Nawet gdybyś odkupiła od Małgorzaty Rozenek jej najstarszy dowód osobisty, to i tak byłabyś młodsza niż teraz"; "Ty durna, ty. Ledwie cię nazwali królową Instagrama, a ty się już malujesz przed wyjściem ze śmieciami i chcesz się kolegować z Maffashion, żeby łazić z nią na pokazy mody"; "…Pamiętaj. Śniadanie zjedz sama, obiadem się podziel z Agnieszką (Chylińską – red.), a na kolację zjedz to, co Agnieszka zostawiła"; "…Jeśli miałabyś jurorować w 'The Voice of Poland', to w pojedynczy fotel się nie zmieścisz. Musieliby wyrzucić Barona i Tomsona" – to tylko treści przykładowych filmów. Nosowska nawiązuje też do polityki: "Współczesny mężczyzna powinien: zaciągnąć kredyt na dom, płacić alimenty na syna i ściąć drzewo, najlepiej w Białowieży"; "Starość jako nieatrakcyjny koniec życiowego cyklu jest zakazana. Wkrótce z tych samych powodów wyeliminowane zostaną: jesień, zima i niedziela";"Sto tysięcy followersów, jakoś nie widać z tej okazji fajerwerków. Jedynie minister wojny postanowił z tej okazji wysadzić Pałac Kultury". #ajazemjejpowiedziala stał się tak popularny, że niektórzy internauci próbują naśladować Katarzynę Nosowską, z która nie udało nam się skontaktować.,Daria RóżańskaZwykle Katarzyna Nosowska na scenie sprawiała wrażenie zawstydzonej. Ale w sieci jest bardziej rozmowna i w kapitalny sposób komentuje rzeczywistość. Śmieje się z siebie, wbija szpile celebrytom, żartuje z polityków. Cykl "A ja żem jej powiedziała, Kaśka..." ma coraz więcej fanów, którzy jego autorkę okrzyknęli "królową Instagrama". Miesiąc temu Katarzyna Nosowska złamała serce swoim fanom. Ogłosiła, że zespół "Hey" po 25 latach zawiesza działalność. "Czas sprawdzić i zobaczyć, kim jesteśmy kiedy nie jesteśmy z Heya, kim jesteśmy jako ludzie" – powiedziała artystka w wywiadzie na Open FM. Ale na szczęście nie zniknęła na dobre z przestrzeni medialnej. Teraz swoich sił próbuje jako satyryk, a swoją twórczość publikuje na Instargramie. Obserwuje ją tam ponad 100 tysięcy osób. Wszystko zaczęło się w połowie lipca. Artystka zamieściła krótki film – korzystając z możliwości tej aplikacji – zmieniła głos i nieco zdeformowała twarz. "A ja żem jej powiedziała: Kaśka w twoim życiu nie można wszystkiego zganiać na dzieciństwo" – kwituje dziewczynka w przydużych okularach. Dalej jest tylko zabawniej. A artystka obśmiewa ścianki, celebrytów, ale siebie też nie oszczędza. "Nawet gdybyś odkupiła od Małgorzaty Rozenek jej najstarszy dowód osobisty, to i tak byłabyś młodsza niż teraz"; "Ty durna, ty. Ledwie cię nazwali królową Instagrama, a ty się już malujesz przed wyjściem ze śmieciami i chcesz się kolegować z Maffashion, żeby łazić z nią na pokazy mody"; "…Pamiętaj. Śniadanie zjedz sama, obiadem się podziel z Agnieszką (Chylińską – red.), a na kolację zjedz to, co Agnieszka zostawiła"; "…Jeśli miałabyś jurorować w 'The Voice of Poland', to w pojedynczy fotel się nie zmieścisz. Musieliby wyrzucić Barona i Tomsona" – to tylko treści przykładowych filmów. Nosowska nawiązuje też do polityki: "Współczesny mężczyzna powinien: zaciągnąć kredyt na dom, płacić alimenty na syna i ściąć drzewo, najlepiej w Białowieży"; "Starość jako nieatrakcyjny koniec życiowego cyklu jest zakazana. Wkrótce z tych samych powodów wyeliminowane zostaną: jesień, zima i niedziela";"Sto tysięcy followersów, jakoś nie widać z tej okazji fajerwerków. Jedynie minister wojny postanowił z tej okazji wysadzić Pałac Kultury". #ajazemjejpowiedziala stał się tak popularny, że niektórzy internauci próbują naśladować Katarzynę Nosowską, z która nie udało nam się skontaktować.,Daria Różańska