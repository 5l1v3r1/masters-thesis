Wygodne, ponadczasowe, eleganckie i zawsze w dobrym stylu. Mowa oczywiście o skórzanych butach, których nie może zabraknąć w naszych szafach. Czym się kierować przy wyborze i jak o nie zadbać? Każdy ma swoje ulubione buty, które zakłada na co dzień i takie, które wybiera na oficjalne spotkanie. Najchętniej zakładamy skórzane obuwie, bo kojarzy się z wygodą, trwałością i elegancją oraz zapewnia podstawowe właściwości higieniczne podczas użytkowania. Jednak skóra skórze nierówna. Podpowiadamy co zrobić, aby buty spełniły nasze oczekiwania i służyły nam przez wiele lat. Wszystko zaczyna się w sklepie Wybór butów powinien być przemyślany. Niska cena, promocja czy ich wygląd nie mogą być czynnikami decydującymi o naszej decyzji. Przed zakupem, warto sprawdzić i zapytać sprzedawców z jakich materiałów są uszyte. Czasem musimy wydać trochę więcej niż wynosi przeznaczony budżet, ale w zamian mamy obuwie, które posłuży przez długi czas. Emilia Grzechnik, główny stylista kolekcji męskiej Gino Rossi w rozmowie z nami mówi, że w swoich projektach stosuje tylko skóry naturalne, które zapewniają wygodę i wytrzymałość obuwia. Największy wpływ na komfort użytkowy buta ma wierzch obuwia w układzie cholewka z podszewką, podpodeszwa i wyściółka. Materiały, z których są wykonywane muszą mieć właściwość dostatecznego, plastycznego rozciągania, dzięki temu dostosują się do indywidualnego kształtu stopy. Jeżeli materiał nie ma tych właściwości, ruch stopy podczas chodzenia jest zakłócony, a przy dłuższym użytkowaniu obuwie uciska. Ponadto dopływ krwi do stopy oraz jej termoregulacja są w większym lub mniejszym stopniu utrudnione. Skóra naturalna posiada wiele niezastąpionych cech. Uwalnia powietrze i ciepło dzięki czemu stopa oddycha, a także przepuszcza parę wodną, więc stopy pozostają suche. Jest elastyczna, co daje jej wytrzymałość na rozciąganie, rozrywanie i na wielokrotne zginanie oraz odporność na deformacje. Łatwo mówić, trudno zrobić. Wbrew pozorom nie jest to takie skomplikowane, wystarczy zapamiętać kilka podstawowych zasad. Przy wyborze obuwia musimy przede wszystkim sprawdzić na piktogramie (graficzne, obrazkowe opisanie materiałów) podstawową informację, czyli czy rzeczywiście mamy do czynienia ze skórą. Następnie trzeba obejrzeć buty z każdej strony i zwrócić uwagę na to czy skóra jest jednorodna i gładka. Wszelkie wklęśnięcia, wgłębienia oraz zacięcia to znak ostrzegawczy, który powinien wzbudzić w nas podejrzliwość co do ich jakości. Jeśli skóra ma naturalny wygląd czyli widać wyraźnie rysunek lica to znaczy, że producent nie próbował ukryć wad poprzez nałożenie chemicznych środków wypełniających ubytki na powierzchni. Takie traktowanie skóry powoduje, że traci ona swoje podstawowe właściwości higieniczne i użytkowe. Te najlepsze jakościowo skóry są gładkie, delikatne i aksamitne w dotyku. Wierzchy obuwia produkowanego przez Gino Rossi wykonywane są jedynie z wysokiej jakości skór naturalnych. Ponieważ marka nie posiada własnej garbarni, skóry służące do produkcji kupuje u producentów, którzy gwarantują wysoką ich jakość. Przed podjęciem decyzji o współpracy z konkretnym dostawcą, dział produkcji oraz kontroli jakości testuje dostarczone próbki. W ten sposób mamy pewność, że otrzymany materiał w pełni spełnia nasze oczekiwania, a tym samym będziemy mogli stworzyć produkt wysokiej jakości – mówi Emilia Grzechnik. Najchętniej sięgamy po skóry licowe cielęce, bydlęce i kozie, zamszowe i nubukowe. Właśnie tego rodzaju skóry dają duże możliwości podczas projektowania obuwia. Pozwalają na tworzenie nowych niekonwencjonalnych połączeń oraz dają pożądany efekt estetyczny i użytkowy. Równie ważny dla wygody, co wierzch jest spód obuwia. Kto z nas nie męczył się z przecierającymi się spodami lub twardą podeszwą uniemożliwiającą wygodne chodzenie? Kupując nową parę butów zwróćmy uwagę z jakiego materiału wykonana jest podeszwa, bo to od niej zależy komfort użytkowania. Emilia Grzechnik wyjaśnia, że w obuwiu Gino Rossi wyróżnia się dwa najczęściej stosowane rodzaje surowców, które wybierane są w zależności od przeznaczenia obuwia. Eleganckie buty wyjściowe najczęściej posiadają podeszwę skórzaną. Taki rodzaj spodu nie tylko kojarzy się z prestiżem, ale ma też najlepsze walory estetyczne i właściwości higieniczne. Buty do codziennego użytkowania muszą być bardziej odporne na ścieranie i zróżnicowane warunki atmosferyczne. Z tym zadaniem dobrze radzą sobie surowce syntetyczne takie jak: gumy, kauczuki termoplastyczne, EVA oraz PU cechujące się m.in. dużą elastycznością, lekkością, miękkością, amortyzacją wstrząsów oraz właściwościami antypoślizgowymi, dzięki czemu sprostają oczekiwaniom użytkownika. Nie straszny im deszcz, czyli jak zadbać o buty Co zrobić, by buty jak najdłużej zostały w świetnym stanie? Pierwsze zabezpieczenie dostają już w trakcie wykończenia w procesie produkcji. Kolejne powinny otrzymać w czasie użytkowania. Skóra wykorzystywana do produkcji butów, podobnie jak ma to miejsce w przypadku skóry rąk czy twarzy wymaga odpowiedniej higieny i troski. Nie należy zapominać o jej czyszczeniu i pielęgnacji. Czynności te powinny wejść w codzienną rutynę, nie tylko ze względów estetycznych, ale również użytkowych. Nie bez znaczenia jest dopasowanie odpowiedniego produktu do rodzaju skóry. Przede wszystkim należy pamiętać o trzech krokach związanych z używaniem produktów do butów, czyli czyszczeniu, pielęgnacji i ochronie – wyjaśnia Emilia Grzechnik. Chcąc jak najdłużej zachować dobry wygląd obuwia do jego czyszczenia użyj lekko wilgotnej, miękkiej i delikatnej ściereczki, którą wycieraj obuwie po każdym użyciu z kurzu i innych ewentualnych zabrudzeń. W tym celu pomogą też różnego rodzaju pianki czyszczące dostępne na rynku. Skóry nubukowe i welurowe najlepiej oczyść specjalną szczoteczką. Przy pielęgnacji należy pamiętać, że każdy rodzaj surowca wymaga innego środka. Podobnie jak różne kremy działają na naszą skórę, tak w przypadku butów niezbędne jest stosowanie balsamów odżywiających i chroniących właściwości skóry. W przypadku skór licowych używajmy past i kremów pielęgnujących dobranych pod kolor obuwia. Jednak stosowania preparatów nabłyszczających nie należy nadużywać. Zawarte w nich środki chemiczne wypłukują ze skóry tłuszcz, przez co skóra staje się mało elastyczna i jest podatna na pękanie. W czasie użytkowania należy zabezpieczyć co pewien czas skórę impregnatami chroniącymi przed przemakaniem, wnikaniem brudu w materiał oraz chroniącymi przed odbarwieniami. Jak mówi Emilia Grzechnik, nie tylko czyszczenie, ale też odpowiednie użytkowanie może uchronić buty przed zbyt szybkim zniszczeniem. Zwracajmy uwagę, by dobierać obuwie do warunków atmosferycznych panujących na zewnątrz. Nie narażajmy ich na przemoczenie. Skóra naturalna zapewnia doskonałe właściwości higieniczne niespotykane przy innych materiałach, okupione jest to jednak kosztem ograniczonej odporności na wodę. Jeśli jednak zdarzy ci się przemoczyć obuwie, to jak najszybciej umyj je wilgotną ściereczką. Jest to szczególnie istotne zimą, ponieważ mieszanki soli i innych środków do posypywania ulic bardzo agresywnie działają na skórę naturalną powodując jej zniszczenie. Pamiętaj aby obuwie suszyć w temperaturze pokojowej. W celu zabezpieczenia obuwia przed deformacją dobrze jest użyć prawideł lub wypełnić obuwie papierem gazetowym. Nigdy nie wykorzystuj suszarek, grzejników ani innych źródeł ciepła, może to doprowadzić do trwałych deformacji obuwia i jego rozklejania. Pamiętaj, aby możliwie często wietrzyć swoje buty. Staraj się nie używać codziennie tej samej pary ponieważ skóra jako materiał naturalny chłonie także pot. Często nie zdajemy sobie z tego sprawy, ale intensywna eksploatacja jednej pary obuwia może prowadzić do przykrego zapachu naszych ulubionych półbutów i jej przedwczesnego zużycia. W celach higienicznych nie zapominajmy również o regularnej wymianie wkładek i utrzymywaniu ich w czystości. Wiele osób nie jest świadomych, że podstawowe rzeczy, takie jak sznurowanie mają wpływ na stan naszego obuwia. Sznuruj dokładnie obuwie, pamiętaj też o rozsznurowaniu butów podczas zakładania i zdejmowania, używaj łyżki - to bardzo proste sposoby, aby zapobiec otarciom stóp, przedwczesnemu wytarciu podszewek i zapiętków, a także deformacji cholewek. Motywem przewodnim w kolekcjach Gino Rossi są zawsze nieprzemijające klasyczne wzory i współczesna niezobowiązująca nonszalancja. Połączenie tych dwóch odmiennych inspiracji pozwala marce stworzyć wyjątkowe pełne świeżości propozycje butów i toreb. Najnowsza kolekcja zaprojektowana została dla tych, którzy lubią wyrażać siebie poprzez dobór kolorów i faktur, a także tych ceniących sobie modne i wygodne obuwie. Szeroki wybór modeli dla kobiet i mężczyzn – podzielonych na cztery linie o odmiennym charakterze – pozwoli każdemu wybrać buty podkreślające indywidualny styl. Cała kolekcja ma uniwersalny charakter i głęboko czerpie z historii mody, nawiązując zarówno do nieprzemijających klasycznych wzorów, jak i do nieco bardziej współczesnej, niezobowiązującej nonszalancji.,Aleksandra KnapWygodne, ponadczasowe, eleganckie i zawsze w dobrym stylu. Mowa oczywiście o skórzanych butach, których nie może zabraknąć w naszych szafach. Czym się kierować przy wyborze i jak o nie zadbać? Każdy ma swoje ulubione buty, które zakłada na co dzień i takie, które wybiera na oficjalne spotkanie. Najchętniej zakładamy skórzane obuwie, bo kojarzy się z wygodą, trwałością i elegancją oraz zapewnia podstawowe właściwości higieniczne podczas użytkowania. Jednak skóra skórze nierówna. Podpowiadamy co zrobić, aby buty spełniły nasze oczekiwania i służyły nam przez wiele lat. Wszystko zaczyna się w sklepie Wybór butów powinien być przemyślany. Niska cena, promocja czy ich wygląd nie mogą być czynnikami decydującymi o naszej decyzji. Przed zakupem, warto sprawdzić i zapytać sprzedawców z jakich materiałów są uszyte. Czasem musimy wydać trochę więcej niż wynosi przeznaczony budżet, ale w zamian mamy obuwie, które posłuży przez długi czas. Emilia Grzechnik, główny stylista kolekcji męskiej Gino Rossi w rozmowie z nami mówi, że w swoich projektach stosuje tylko skóry naturalne, które zapewniają wygodę i wytrzymałość obuwia. Największy wpływ na komfort użytkowy buta ma wierzch obuwia w układzie cholewka z podszewką, podpodeszwa i wyściółka. Materiały, z których są wykonywane muszą mieć właściwość dostatecznego, plastycznego rozciągania, dzięki temu dostosują się do indywidualnego kształtu stopy. Jeżeli materiał nie ma tych właściwości, ruch stopy podczas chodzenia jest zakłócony, a przy dłuższym użytkowaniu obuwie uciska. Ponadto dopływ krwi do stopy oraz jej termoregulacja są w większym lub mniejszym stopniu utrudnione. Skóra naturalna posiada wiele niezastąpionych cech. Uwalnia powietrze i ciepło dzięki czemu stopa oddycha, a także przepuszcza parę wodną, więc stopy pozostają suche. Jest elastyczna, co daje jej wytrzymałość na rozciąganie, rozrywanie i na wielokrotne zginanie oraz odporność na deformacje. Łatwo mówić, trudno zrobić. Wbrew pozorom nie jest to takie skomplikowane, wystarczy zapamiętać kilka podstawowych zasad. Przy wyborze obuwia musimy przede wszystkim sprawdzić na piktogramie (graficzne, obrazkowe opisanie materiałów) podstawową informację, czyli czy rzeczywiście mamy do czynienia ze skórą. Następnie trzeba obejrzeć buty z każdej strony i zwrócić uwagę na to czy skóra jest jednorodna i gładka. Wszelkie wklęśnięcia, wgłębienia oraz zacięcia to znak ostrzegawczy, który powinien wzbudzić w nas podejrzliwość co do ich jakości. Jeśli skóra ma naturalny wygląd czyli widać wyraźnie rysunek lica to znaczy, że producent nie próbował ukryć wad poprzez nałożenie chemicznych środków wypełniających ubytki na powierzchni. Takie traktowanie skóry powoduje, że traci ona swoje podstawowe właściwości higieniczne i użytkowe. Te najlepsze jakościowo skóry są gładkie, delikatne i aksamitne w dotyku. Wierzchy obuwia produkowanego przez Gino Rossi wykonywane są jedynie z wysokiej jakości skór naturalnych. Ponieważ marka nie posiada własnej garbarni, skóry służące do produkcji kupuje u producentów, którzy gwarantują wysoką ich jakość. Przed podjęciem decyzji o współpracy z konkretnym dostawcą, dział produkcji oraz kontroli jakości testuje dostarczone próbki. W ten sposób mamy pewność, że otrzymany materiał w pełni spełnia nasze oczekiwania, a tym samym będziemy mogli stworzyć produkt wysokiej jakości – mówi Emilia Grzechnik. Najchętniej sięgamy po skóry licowe cielęce, bydlęce i kozie, zamszowe i nubukowe. Właśnie tego rodzaju skóry dają duże możliwości podczas projektowania obuwia. Pozwalają na tworzenie nowych niekonwencjonalnych połączeń oraz dają pożądany efekt estetyczny i użytkowy. Równie ważny dla wygody, co wierzch jest spód obuwia. Kto z nas nie męczył się z przecierającymi się spodami lub twardą podeszwą uniemożliwiającą wygodne chodzenie? Kupując nową parę butów zwróćmy uwagę z jakiego materiału wykonana jest podeszwa, bo to od niej zależy komfort użytkowania. Emilia Grzechnik wyjaśnia, że w obuwiu Gino Rossi wyróżnia się dwa najczęściej stosowane rodzaje surowców, które wybierane są w zależności od przeznaczenia obuwia. Eleganckie buty wyjściowe najczęściej posiadają podeszwę skórzaną. Taki rodzaj spodu nie tylko kojarzy się z prestiżem, ale ma też najlepsze walory estetyczne i właściwości higieniczne. Buty do codziennego użytkowania muszą być bardziej odporne na ścieranie i zróżnicowane warunki atmosferyczne. Z tym zadaniem dobrze radzą sobie surowce syntetyczne takie jak: gumy, kauczuki termoplastyczne, EVA oraz PU cechujące się m.in. dużą elastycznością, lekkością, miękkością, amortyzacją wstrząsów oraz właściwościami antypoślizgowymi, dzięki czemu sprostają oczekiwaniom użytkownika. Nie straszny im deszcz, czyli jak zadbać o buty Co zrobić, by buty jak najdłużej zostały w świetnym stanie? Pierwsze zabezpieczenie dostają już w trakcie wykończenia w procesie produkcji. Kolejne powinny otrzymać w czasie użytkowania. Skóra wykorzystywana do produkcji butów, podobnie jak ma to miejsce w przypadku skóry rąk czy twarzy wymaga odpowiedniej higieny i troski. Nie należy zapominać o jej czyszczeniu i pielęgnacji. Czynności te powinny wejść w codzienną rutynę, nie tylko ze względów estetycznych, ale również użytkowych. Nie bez znaczenia jest dopasowanie odpowiedniego produktu do rodzaju skóry. Przede wszystkim należy pamiętać o trzech krokach związanych z używaniem produktów do butów, czyli czyszczeniu, pielęgnacji i ochronie – wyjaśnia Emilia Grzechnik. Chcąc jak najdłużej zachować dobry wygląd obuwia do jego czyszczenia użyj lekko wilgotnej, miękkiej i delikatnej ściereczki, którą wycieraj obuwie po każdym użyciu z kurzu i innych ewentualnych zabrudzeń. W tym celu pomogą też różnego rodzaju pianki czyszczące dostępne na rynku. Skóry nubukowe i welurowe najlepiej oczyść specjalną szczoteczką. Przy pielęgnacji należy pamiętać, że każdy rodzaj surowca wymaga innego środka. Podobnie jak różne kremy działają na naszą skórę, tak w przypadku butów niezbędne jest stosowanie balsamów odżywiających i chroniących właściwości skóry. W przypadku skór licowych używajmy past i kremów pielęgnujących dobranych pod kolor obuwia. Jednak stosowania preparatów nabłyszczających nie należy nadużywać. Zawarte w nich środki chemiczne wypłukują ze skóry tłuszcz, przez co skóra staje się mało elastyczna i jest podatna na pękanie. W czasie użytkowania należy zabezpieczyć co pewien czas skórę impregnatami chroniącymi przed przemakaniem, wnikaniem brudu w materiał oraz chroniącymi przed odbarwieniami. Jak mówi Emilia Grzechnik, nie tylko czyszczenie, ale też odpowiednie użytkowanie może uchronić buty przed zbyt szybkim zniszczeniem. Zwracajmy uwagę, by dobierać obuwie do warunków atmosferycznych panujących na zewnątrz. Nie narażajmy ich na przemoczenie. Skóra naturalna zapewnia doskonałe właściwości higieniczne niespotykane przy innych materiałach, okupione jest to jednak kosztem ograniczonej odporności na wodę. Jeśli jednak zdarzy ci się przemoczyć obuwie, to jak najszybciej umyj je wilgotną ściereczką. Jest to szczególnie istotne zimą, ponieważ mieszanki soli i innych środków do posypywania ulic bardzo agresywnie działają na skórę naturalną powodując jej zniszczenie. Pamiętaj aby obuwie suszyć w temperaturze pokojowej. W celu zabezpieczenia obuwia przed deformacją dobrze jest użyć prawideł lub wypełnić obuwie papierem gazetowym. Nigdy nie wykorzystuj suszarek, grzejników ani innych źródeł ciepła, może to doprowadzić do trwałych deformacji obuwia i jego rozklejania. Pamiętaj, aby możliwie często wietrzyć swoje buty. Staraj się nie używać codziennie tej samej pary ponieważ skóra jako materiał naturalny chłonie także pot. Często nie zdajemy sobie z tego sprawy, ale intensywna eksploatacja jednej pary obuwia może prowadzić do przykrego zapachu naszych ulubionych półbutów i jej przedwczesnego zużycia. W celach higienicznych nie zapominajmy również o regularnej wymianie wkładek i utrzymywaniu ich w czystości. Wiele osób nie jest świadomych, że podstawowe rzeczy, takie jak sznurowanie mają wpływ na stan naszego obuwia. Sznuruj dokładnie obuwie, pamiętaj też o rozsznurowaniu butów podczas zakładania i zdejmowania, używaj łyżki - to bardzo proste sposoby, aby zapobiec otarciom stóp, przedwczesnemu wytarciu podszewek i zapiętków, a także deformacji cholewek. Motywem przewodnim w kolekcjach Gino Rossi są zawsze nieprzemijające klasyczne wzory i współczesna niezobowiązująca nonszalancja. Połączenie tych dwóch odmiennych inspiracji pozwala marce stworzyć wyjątkowe pełne świeżości propozycje butów i toreb. Najnowsza kolekcja zaprojektowana została dla tych, którzy lubią wyrażać siebie poprzez dobór kolorów i faktur, a także tych ceniących sobie modne i wygodne obuwie. Szeroki wybór modeli dla kobiet i mężczyzn – podzielonych na cztery linie o odmiennym charakterze – pozwoli każdemu wybrać buty podkreślające indywidualny styl. Cała kolekcja ma uniwersalny charakter i głęboko czerpie z historii mody, nawiązując zarówno do nieprzemijających klasycznych wzorów, jak i do nieco bardziej współczesnej, niezobowiązującej nonszalancji.,Aleksandra Knap