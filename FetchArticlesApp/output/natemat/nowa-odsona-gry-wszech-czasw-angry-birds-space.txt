Siedemset milionów - tyle razy ściągnięto do tej pory różne wersje gry Angry Birds. Dzisiaj zaprezentowano jej nową odsłonę - Angry Birds Space. Prezentacja odbyła się, a jakże, w kosmosie. Przed kamerą zaprezentował ją osobiście jeden z kosmonautów amerykańskiej agencji NASA, Don Pettit. Wszyscy zastanawiali się, co nowego zaoferuje nam Rovio wraz z prezentacją kolejnej odsłony popularnej gry z serii Angry Birds. Prosta, dwuwymiarowa grafika z nieskomplikowaną fizyką okazywała się dotychczas przepisem na sukces. Oczekiwania fanów były duże. Pierwsze komentarze wskazują, że zostały spełnione. Tym, którzy zachwyceni byli dotychczasowymi odsłonami, rozgrywka w kosmicznej scenerii z pewnością również przypadnie do gustu. Gra w nowej wersji przenosi się w kosmos. Miejsce nieprzypadkowe, bo w najnowszej części będziemy walczyć ze złośliwymi świniami w warunkach pozbawionych grawitacji. Od czasu do czasu wpadając w przyciąganie różnych ciał niebieskich, stanie więc przed nami trudne zadanie zniszczenia wszystkich wrogów. Czy gra powtórzy sukces swojego poprzednika, przekonamy się już niedługo. Wraz z erą "post-pc" (postkomputerową) pojawiły się również nowe koncerny medialne. I nie są to efekty wielkich inwestycji starych wyjadaczy, ale sukcesy małych start-upów, między innymi fińskiej firmy Rovio, twórcy serii Angry Birds. Jeszcze trzy lata temu zatrudniała ona raptem 20 osób. Dzisiaj, wzorując się na Disneyu, chce wokół swojego pierwszego sukcesu stworzyć markę rozpoznawaną na całym świecie. Na razie doskonale jej się to udaje. Między prezentacją kolejnych części firma stworzyła już książkę kucharską z "jajecznymi" przepisami, serię pluszaków z postaciami z gier, elektroniczne akcesoria jak głośniki czy myszki. "Wkurzone ptaki" pojawiły się na zeszytach, plecakach i ołówkach dla uczniów. Podobnych wizerunków użyto w serii ubrań dla dzieci i młodzieży. W internecie obejrzeć można bajkę z ich udziałem. W sprzedaży są też komiksy. W samą grę grają jednak również dorośli, stąd ogromny sukces pozycji. Angry Birds Space dostępna będzie od 22 marca na wszystkie popularne platformy mobilne oraz na komputery stacjonarne (iOS, Android, Mac oraz PC).,Piotr CzaudernaSiedemset milionów - tyle razy ściągnięto do tej pory różne wersje gry Angry Birds. Dzisiaj zaprezentowano jej nową odsłonę - Angry Birds Space. Prezentacja odbyła się, a jakże, w kosmosie. Przed kamerą zaprezentował ją osobiście jeden z kosmonautów amerykańskiej agencji NASA, Don Pettit. Wszyscy zastanawiali się, co nowego zaoferuje nam Rovio wraz z prezentacją kolejnej odsłony popularnej gry z serii Angry Birds. Prosta, dwuwymiarowa grafika z nieskomplikowaną fizyką okazywała się dotychczas przepisem na sukces. Oczekiwania fanów były duże. Pierwsze komentarze wskazują, że zostały spełnione. Tym, którzy zachwyceni byli dotychczasowymi odsłonami, rozgrywka w kosmicznej scenerii z pewnością również przypadnie do gustu. Gra w nowej wersji przenosi się w kosmos. Miejsce nieprzypadkowe, bo w najnowszej części będziemy walczyć ze złośliwymi świniami w warunkach pozbawionych grawitacji. Od czasu do czasu wpadając w przyciąganie różnych ciał niebieskich, stanie więc przed nami trudne zadanie zniszczenia wszystkich wrogów. Czy gra powtórzy sukces swojego poprzednika, przekonamy się już niedługo. Wraz z erą "post-pc" (postkomputerową) pojawiły się również nowe koncerny medialne. I nie są to efekty wielkich inwestycji starych wyjadaczy, ale sukcesy małych start-upów, między innymi fińskiej firmy Rovio, twórcy serii Angry Birds. Jeszcze trzy lata temu zatrudniała ona raptem 20 osób. Dzisiaj, wzorując się na Disneyu, chce wokół swojego pierwszego sukcesu stworzyć markę rozpoznawaną na całym świecie. Na razie doskonale jej się to udaje. Między prezentacją kolejnych części firma stworzyła już książkę kucharską z "jajecznymi" przepisami, serię pluszaków z postaciami z gier, elektroniczne akcesoria jak głośniki czy myszki. "Wkurzone ptaki" pojawiły się na zeszytach, plecakach i ołówkach dla uczniów. Podobnych wizerunków użyto w serii ubrań dla dzieci i młodzieży. W internecie obejrzeć można bajkę z ich udziałem. W sprzedaży są też komiksy. W samą grę grają jednak również dorośli, stąd ogromny sukces pozycji. Angry Birds Space dostępna będzie od 22 marca na wszystkie popularne platformy mobilne oraz na komputery stacjonarne (iOS, Android, Mac oraz PC).,Piotr Czauderna