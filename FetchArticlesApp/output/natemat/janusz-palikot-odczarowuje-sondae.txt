Kilka różnych, niezależnych ośrodków badawczych przeprowadziło, w oparciu o jednakową metodologię, badania rzeczywistego poparcia startującego w wyborach prezydenckich Janusza Palikota. Wyniki pokazują, że w porównaniu z ostatnio publikowanymi sondażami lider Twojego Ruchu zdecydowanie zyskuje. W ostatnich tygodniach Janusz Palikot podróżując po Polsce spotkał się z kilkudziesięcioma tysiącami Polaków. Bardzo pozytywny odbiór ze strony ludzi i życzliwe komentarze skłoniły lidera Twojego Ruchu i kandydata na Prezydenta Polski do weryfikacji swojego poparcia. W okresie 04-09.02.2015 kilka ośrodków badawczych przebadało, w oparciu o jednakową metodologię, reprezentatywną grupę dorosłych Polaków. Pozwoliło to uzyskać materiał porównawczy i w obiektywny sposób zweryfikować rzeczywiste poparcie dla Janusza Palikota kandydującego w wyborach prezydenckich. Wg badań Ipsos 7% pełnoletnich Polaków uważa, że Janusz Palikot byłby dobrym Prezydentem Polski. Również 7% przyznaje, że zagłosowałoby na Janusza Palikota gdyby wybory prezydenckie odbywały się w najbliższą niedzielę. Janusz Palikot to kandydat młodych ludzi. W najmłodszej grupie elektoratu (18-29 lat) chce zagłosować na niego 11% osób, a w wieku 30-39 lat 8%. Wizja aktywnej prezydentury, działań zmierzających do pobudzenia rynku pracy i przedsiębiorczości Polaków jest szczególnie atrakcyjna dla osób uczących się, bowiem w tej grupie na Janusza Palikota chce głosować aż 18% osób! Janusz Palikot jest również kandydatem zmiany, bowiem chcą na niego głosować osoby oceniające swoją sytuację materialną jako tą, która wymaga znaczącej poprawy, a także mieszkańcy małych i dużych miast (100-500 tys. mieszkańców) – poparcie dla Janusza Palikota kolejno 12% i 8%. Co interesujące, na Janusza Palikota chce głosować również 10% Polaków, którzy oceniają swoją sytuację materialną jako bardzo dobrą. Badanie zrealizowane przez ośrodek Ipsos metodą CATI w okresie 04-06.02.2015 na reprezentatywnej ze względu na płeć, wiek i województwo próbie pełnoletniej ludności Polski (wielkość próby: N=1069, maksymalny błąd statystyczny 3%).,Kampania PALIKOTA