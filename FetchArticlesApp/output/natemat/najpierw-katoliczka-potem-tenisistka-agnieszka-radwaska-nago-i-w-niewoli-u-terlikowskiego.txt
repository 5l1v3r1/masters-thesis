Publiczna deklaracja "Nie wstydzę się Jezusa" właśnie obróciła się przeciwko Agnieszce Radwańskiej. Oburzenie rozbieraną sesją tenisistki dowodzi, że katoliccy "ultrasi" poczuli się uprawnieni do roli ekspertów od jej wiary i moralności. Przypominacie sobie innego sportowca, w którego sprawach wyrocznią byliby ksiądz i katolicki publicysta? Kiedy Agnieszka Radwańska w lipcu 2011 roku wystąpiła z deklaracją, że nie wstydzi się swojej wiary i chce być przykładem dla młodych ludzi, pomyślałem, że z jednej strony to bardzo szlachetna inicjatywa, ale z drugiej - niesie za sobą pewne ryzyko. Takie mianowicie, że tenisistkę na celownik szybko może wziąć np. Tomasza Terlikowski lub ktoś inny, kto wszystkich katolików mierzy własną miarą i za słuszną uznaje tylko jedną, ściśle określoną wersję katolicyzmu. A wtedy okaże się, że Radwańska jednak nie wytrzymuje konfrontacji z surowymi wymaganiami, które składają się na wzór sportowca-katolika. No i stało się. Tenisistka wystąpiła w nagiej sesji magazynu ESPN Body Issue (ma promować sport i zdrowy tryb życia), a na jej głowę sypią się gromy moralistów. Pierwszy ekspertyzę dotyczącą wiary Radwańskiej wystawił ksiądz Marek Dziewiecki, krajowy duszpasterz powołań. Nie pytajcie, jak duszpasterstwo powołań ma się do tenisistki - sam się zastanawiam. "Osobiście jest mi przykro, gdy ktoś deklarujący się po stronie Jezusa, jednocześnie poddaje się mentalności tych, którzy traktują człowieka jak rzecz do oglądania, a nie osobę, dziecko Boże zasługujące na szacunek i miłość i postępujące w sposób właściwy swojej godności" – stwierdził duchowny w rozmowie z Fronda.pl. Na tym jednak analiza moralności Radwańskiej się nie zakończyła. Ks. Dziewiecki wpisał też sportsmenkę w "ideologię gender, która zakłada, że do szczęścia wystarczy człowiekowi przyjemność seksualna, osiągnięta z kimkolwiek, gdziekolwiek, jakkolwiek" i orzekł, że jeśli założy rodzinę, będzie żałowała sesji dla ESPN. "W relacjach międzyludzkich obowiązuje bowiem zasada: powiedz mi, w jaki sposób odnosisz się do ludzkiego ciała, a powiem ci, w jaki sposób odnosisz się do człowieka". Teraz, kiedy zdjęcia nagiej tenisistki trafiły do internetu, głos zabrał też niezawodny Tomasz Terlikowski. Znów, tak jak w przypadku księdza Dziewieckiego, można by zapytać: kto dał mu prawo do orzekania, co Radwańskiej wolno, a czego nie, i dlaczego uznaje się za autorytet, jak sam pisze, "z zakresu teologii ciała"? W odpowiedzi słusznie pojawiają się komentarze, że Kościół nie zabrania przecież ani sesji topless, ani opalania się na plaży w samej bieliźnie, ani w ogóle nagości. Nie zmienia to jednak faktu, że katoliccy fundamentaliści czują się uprawnieni do wydawania w tych sprawach ostatecznych osądów. Tak jakby ktoś dał im przywilej decydowania, ile ciała Radwańska może odsłonić, co i kiedy mężowi pokazać. Charakterystyczne, że z tekstów Terlikowskiego, ks. Dziewieckiego i im podobnych przebija się założenie, że taki przywilej dała im sama tenisistka ustawiając się "po stronie Jezusa". Dobrze obrazuje to porównanie zdjęć: Radwańska nago z piłkami w basenie i Radwańska w ubraniu z piłkami ułożonymi w słowo "JEZUS". "To nie jest problem ciała, to jest problem (jak na zdjęciu wsadzonym poniżej), że Radwańska mocno się lansowała na osobę blisko żyjącą z katolicyzmem (…). W samej nagości nie ma nic złego, bo Pan Bóg stworzył nas nagich, ale w pokazywanie d*** za pieniądze i sławę to z katolicyzmem nie ma nic wspólnego i to jest sedno problemu z Radwańską" – napisał jeden z czytelników "Frondy". I to jest chyba najlepsza przestroga dla tych sportowców czy artystów, którzy chętnie poszliby w ślady Radwańskiej i publicznie ogłosili, że "są po stronie Jezusa". Niewiele trzeba, by trafili pod osąd tych, którzy dzisiaj najlepszą polską tenisistkę najchętniej zakutaliby w wór pokutny.,Michał GąsiorPubliczna deklaracja "Nie wstydzę się Jezusa" właśnie obróciła się przeciwko Agnieszce Radwańskiej. Oburzenie rozbieraną sesją tenisistki dowodzi, że katoliccy "ultrasi" poczuli się uprawnieni do roli ekspertów od jej wiary i moralności. Przypominacie sobie innego sportowca, w którego sprawach wyrocznią byliby ksiądz i katolicki publicysta? Kiedy Agnieszka Radwańska w lipcu 2011 roku wystąpiła z deklaracją, że nie wstydzi się swojej wiary i chce być przykładem dla młodych ludzi, pomyślałem, że z jednej strony to bardzo szlachetna inicjatywa, ale z drugiej - niesie za sobą pewne ryzyko. Takie mianowicie, że tenisistkę na celownik szybko może wziąć np. Tomasza Terlikowski lub ktoś inny, kto wszystkich katolików mierzy własną miarą i za słuszną uznaje tylko jedną, ściśle określoną wersję katolicyzmu. A wtedy okaże się, że Radwańska jednak nie wytrzymuje konfrontacji z surowymi wymaganiami, które składają się na wzór sportowca-katolika. No i stało się. Tenisistka wystąpiła w nagiej sesji magazynu ESPN Body Issue (ma promować sport i zdrowy tryb życia), a na jej głowę sypią się gromy moralistów. Pierwszy ekspertyzę dotyczącą wiary Radwańskiej wystawił ksiądz Marek Dziewiecki, krajowy duszpasterz powołań. Nie pytajcie, jak duszpasterstwo powołań ma się do tenisistki - sam się zastanawiam. "Osobiście jest mi przykro, gdy ktoś deklarujący się po stronie Jezusa, jednocześnie poddaje się mentalności tych, którzy traktują człowieka jak rzecz do oglądania, a nie osobę, dziecko Boże zasługujące na szacunek i miłość i postępujące w sposób właściwy swojej godności" – stwierdził duchowny w rozmowie z Fronda.pl. Na tym jednak analiza moralności Radwańskiej się nie zakończyła. Ks. Dziewiecki wpisał też sportsmenkę w "ideologię gender, która zakłada, że do szczęścia wystarczy człowiekowi przyjemność seksualna, osiągnięta z kimkolwiek, gdziekolwiek, jakkolwiek" i orzekł, że jeśli założy rodzinę, będzie żałowała sesji dla ESPN. "W relacjach międzyludzkich obowiązuje bowiem zasada: powiedz mi, w jaki sposób odnosisz się do ludzkiego ciała, a powiem ci, w jaki sposób odnosisz się do człowieka". Teraz, kiedy zdjęcia nagiej tenisistki trafiły do internetu, głos zabrał też niezawodny Tomasz Terlikowski. Znów, tak jak w przypadku księdza Dziewieckiego, można by zapytać: kto dał mu prawo do orzekania, co Radwańskiej wolno, a czego nie, i dlaczego uznaje się za autorytet, jak sam pisze, "z zakresu teologii ciała"? W odpowiedzi słusznie pojawiają się komentarze, że Kościół nie zabrania przecież ani sesji topless, ani opalania się na plaży w samej bieliźnie, ani w ogóle nagości. Nie zmienia to jednak faktu, że katoliccy fundamentaliści czują się uprawnieni do wydawania w tych sprawach ostatecznych osądów. Tak jakby ktoś dał im przywilej decydowania, ile ciała Radwańska może odsłonić, co i kiedy mężowi pokazać. Charakterystyczne, że z tekstów Terlikowskiego, ks. Dziewieckiego i im podobnych przebija się założenie, że taki przywilej dała im sama tenisistka ustawiając się "po stronie Jezusa". Dobrze obrazuje to porównanie zdjęć: Radwańska nago z piłkami w basenie i Radwańska w ubraniu z piłkami ułożonymi w słowo "JEZUS". "To nie jest problem ciała, to jest problem (jak na zdjęciu wsadzonym poniżej), że Radwańska mocno się lansowała na osobę blisko żyjącą z katolicyzmem (…). W samej nagości nie ma nic złego, bo Pan Bóg stworzył nas nagich, ale w pokazywanie d*** za pieniądze i sławę to z katolicyzmem nie ma nic wspólnego i to jest sedno problemu z Radwańską" – napisał jeden z czytelników "Frondy". I to jest chyba najlepsza przestroga dla tych sportowców czy artystów, którzy chętnie poszliby w ślady Radwańskiej i publicznie ogłosili, że "są po stronie Jezusa". Niewiele trzeba, by trafili pod osąd tych, którzy dzisiaj najlepszą polską tenisistkę najchętniej zakutaliby w wór pokutny.,Michał Gąsior