Pamiętacie filmiki z przypominającymi zwierzęta robotami Big Dog i WildCat, które od wielu miesięcy podbijają sieć? Firmę, która dotąd konstruowała te wyjątkowe maszyny na zlecenie Pentagonu własnie postanowiło kupić Google. Google kupiło jedno z najbardziej innowacyjnych laboratoriów świata, które dotąd trudniło się konstruowaniem przypominających zwierzęta i ludzi robotów na zlecenie Pentagonu. Jak donosi "The New York Times", gigant z Mountain View w ciągu ostatniego pół roku przejął już kilka innych firm zajmujących się robotyką, a inwestycje w nowy sektor nauki zwieńczył właśnie przejęciem Boston Dynamics. To ta firma, która zasłynęła niedawno konstruując niezwykłe roboty na zlecenie Agencji Zaawansowanych Obronnych Projektów Badawczych (DARPA) przy amerykańskim Departamencie Obrony. W internecie Boston Dynamics zasłynęli publikując filmy dokumentujące zdolności, którymi mogą popisać się ich roboty. Szczególną popularność zyskały projekty Big Dog i WildCat. Pierwszy to niezłomny robot transportowy i poszukiwawczy, który ma wyjątkowe zdolności utrzymywania równowagi. Na nowoczesnym polu walki może znacznie ułatwić szybkie poruszanie się w terenie, którego pokonanie dla człowieka lub zwierzęcia byłoby skrajnie męczące. Big Dog potrafi się równie dobrze wspinać, co utrzymywać równowagę na lodzie. WildCat to tymczasem "mechaniczne zwierzę", które potrafi biegać z prędkością przekraczającą zdolności do ucieczki najszybszych ludzi świata. Kilka miesięcy temu nowa firma w portfelu inwestycyjnym Google zaprezentowała wersję tego robota, która nie potrzebuje już zasilania elektrycznego i jest napędzana silnikiem spalinowym. W październiku w naTemat podkreślaliśmy jednak, że największe zainteresowanie budzi najnowsze dzieło, nad którym pracują naukowcy z Massachusetts. To ATLAS - człekokształtny robot o wyjątkowych zdolnościach do utrzymania równowagi. Stojąc na jednej nodze ATLAS nie przewraca się nawet po uderzeniu kulą. Łatwo więc wyobrazić sobie, jak bardzo upowszechnienie takich maszyn na polu walki mogłaby zmienić oblicze współczesnych konfliktów. Pieniądze od Google z pewnością w tym pomogą.,Jakub NochPamiętacie filmiki z przypominającymi zwierzęta robotami Big Dog i WildCat, które od wielu miesięcy podbijają sieć? Firmę, która dotąd konstruowała te wyjątkowe maszyny na zlecenie Pentagonu własnie postanowiło kupić Google. Google kupiło jedno z najbardziej innowacyjnych laboratoriów świata, które dotąd trudniło się konstruowaniem przypominających zwierzęta i ludzi robotów na zlecenie Pentagonu. Jak donosi "The New York Times", gigant z Mountain View w ciągu ostatniego pół roku przejął już kilka innych firm zajmujących się robotyką, a inwestycje w nowy sektor nauki zwieńczył właśnie przejęciem Boston Dynamics. To ta firma, która zasłynęła niedawno konstruując niezwykłe roboty na zlecenie Agencji Zaawansowanych Obronnych Projektów Badawczych (DARPA) przy amerykańskim Departamencie Obrony. W internecie Boston Dynamics zasłynęli publikując filmy dokumentujące zdolności, którymi mogą popisać się ich roboty. Szczególną popularność zyskały projekty Big Dog i WildCat. Pierwszy to niezłomny robot transportowy i poszukiwawczy, który ma wyjątkowe zdolności utrzymywania równowagi. Na nowoczesnym polu walki może znacznie ułatwić szybkie poruszanie się w terenie, którego pokonanie dla człowieka lub zwierzęcia byłoby skrajnie męczące. Big Dog potrafi się równie dobrze wspinać, co utrzymywać równowagę na lodzie. WildCat to tymczasem "mechaniczne zwierzę", które potrafi biegać z prędkością przekraczającą zdolności do ucieczki najszybszych ludzi świata. Kilka miesięcy temu nowa firma w portfelu inwestycyjnym Google zaprezentowała wersję tego robota, która nie potrzebuje już zasilania elektrycznego i jest napędzana silnikiem spalinowym. W październiku w naTemat podkreślaliśmy jednak, że największe zainteresowanie budzi najnowsze dzieło, nad którym pracują naukowcy z Massachusetts. To ATLAS - człekokształtny robot o wyjątkowych zdolnościach do utrzymania równowagi. Stojąc na jednej nodze ATLAS nie przewraca się nawet po uderzeniu kulą. Łatwo więc wyobrazić sobie, jak bardzo upowszechnienie takich maszyn na polu walki mogłaby zmienić oblicze współczesnych konfliktów. Pieniądze od Google z pewnością w tym pomogą.,Jakub Noch