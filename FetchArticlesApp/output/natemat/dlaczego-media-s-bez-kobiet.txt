Nie wiem, ale się dowiem. Już w najbliższy piątek i sobotę, 11 i 12 września, na warszawskim Torwarze, przy Łazienkowskiej 6 a - bo właśnie tam odbędzie się kolejny, już siódmy, Ogólnopolski Kongres Kobiet. Dowiem się od moich znakomitych rozmówczyn i rozmówców: Pauliny Młynarskiej, Krystyny Kofty, Tomasza Lisa i Roberta Biedronia, którzy temat mają w jednym palcu (ten panel, który będę miałą przyjemność poprowadzić - "Media bez kobiet" - odbędzie się w piątek o 14.00 na sali plenarnej (płyta Torwaru). Szczerze mówiąc zapowiada się tak ekscytująco, że sama nie mogę się doczekać! Kto nie był nigdy na Kongresie może tego nie zrozumieć, bo tej atmosfery, niesamowitej energiii, i tak wielu fantastycznych, pełnych pasji osób tworzących klimat, którym się po prostu oddycha, który się chłonie, nie da się opisać - a później jeszcze ten dobry kongresowy nastrój trzyma człowieka jeszcze przez kilka dni "po" :) Czego możecie się spodziewać? Doroty Warakomskiej, prof. Magdaleny Środy, Henryki Bochniarz, Agnieszki Graff, Kazimiery Szczuki, Profesory Płatek, dr Marii Pawłowskiej, Joanny Racewicz, marszałkini Wandy Nowickiej, Barbary Nowackiej, pemierki Ewa Kopacz, Katarzyny Żak, Ewa Serwy, Kingi Rusin, Agaty Młynarskiej, Otylii Jędrzejczak, Anny Lewandowskiej, ministry edukacji Joanny Kluzik-Rostkowskiej, ministry nauki Leny Kolarskiej-Bobińskiej. Osobne podziękowania dla Agasty Jankowskiej która dwoi się i troi i zawsze jest pod telefonem (a bywam naprawdę uciążliwa!). Wielu pan nie wymieniłam po prostu dlatego, że nie sposób wymienić wszystkich, choćby dziesiątek wspaniałych organizatorek i wolontariuszek, które z wielkim poświęceniem pomogą w organizacji kongresu - fajne, wykształcone, ideowe dziewczyny, którym bliskie są ideały siostrzeństwa i kobiecej solidarności. Zresztą, nie tylko kobiecej - bo kongres jako organizacja społeczna od lat promuje ideę współpracy i dialogu społecznego, politycznego, międzykulturowego, każdego! - wtym roku znajdzie się na nim miejsce także dla centrum duchowego i dla katolickich feministek .... Potańczymy również Zumbę, więc proszę zabrać tenisówki! Będą knajpki i kawiarnie, więc na miejscu można również spotkać znajomych i porozmawiać. To naprawdę inspirujące wydarzenie, na którym warto być, choćby po to, żeby później móc popolemizować :) Rejestracja i program kongresu na www.kongreskobiet.pl Szanowne panie i szanowni panowie- jeszcze raz zapraszam wszystkich na kongres kobiet, podkreślając TORWAR jako lokalizację. Do zobaczenia.,Eliza Michalik