Potwierdziły się plotki, które od kilku dni nieoficjalnie krążyły po mediach. Polska, a dokładniej Warszawa, dostała UEFA kolejną wielką imprezę. Na Stadionie Narodowym odbędzie się finał Ligi Europy w 2015 roku. To drugi, najbardziej prestiżowy klubowy turniej piłkarski na świecie po Lidze Mistrzów. – Jestem przekonany, że nasza kandydatura jest najlepsza – mówił kilka dni temu prezes PZPN Zbigniew Boniek. Po objęciu swojej funkcji Boniek zapowiadał, że zorganizowanie finału LE 2015 w Polsce to jeden z celów jego prezesury. Finał Ligi Mistrzów odbędzie się z kolei w Berlinie. – Dwa piękne miasta na finały w 2015 – mówił po ogłoszeniu wyników sekretarz generalny UEFA Gianni Infantino. – Postanowiliśmy wrócić do Warszawy z finałem LE ze względu na świetne wspomnienia z Euro 2012. A także dlatego, że to fantastyczny, nowoczesny stadion we wspaniałym mieście w środku Europy – podkreślał zalety Stadionu Narodowego Infantino. To pierwszy raz, kiedy Polska będzie gospodarzem finałów europejskich pucharów. UEFA po Euro nie ma jednak obaw, czy Polska podoła organizacji. Liga Europejska to najbardziej prestiżowy turniej piłkarski po Lidze Mistrzów. Od sezonu 2009/2010 LE zastąpiło Puchar UEFA i Puchar Zdobywców Pucharów. I chociaż są to rozgrywki o mniejszym prestiżu niż Liga Mistrzów, to emocje są równie duże. A często nawet większe, bo słabsze drużyny, które mają szansę się tam wybić robią wszystko, by wygrać. I potrafią zaskakiwać, pokonując na swojej drodze europejskie giganty, którym nie udało się w Lidze Mistrzów. W tym roku niemal do tego doszło w finale – ostatecznie jednak portugalska Benfica przegrała z angielską Chelsea 2:1 po bardzo emocjonującym pojedynku i golu w ostatnich sekundach meczu. W Lidze Europejskiej grają m.in. zespoły, którym nie udało się zakwalifikować do Ligi Mistrzów oraz te, które w fazie grupowej LM zajęły trzecie miejsce. W ten sposób właśnie w tym sezonie do LE trafiła Chelsea Londyn, co było dla niej spektakularnym upadkiem po zdobyciu Ligi Mistrzów w sezonie 2011/2012. Czytaj także: Robert Lewandowski o finale Ligi Mistrzów: Co za dużo, to niezdrowo. Staram się od tego trochę izolować Madonna winna strat Stadionu Narodowego? Ministerstwo Sportu dołożyło do jej koncertu prawie 5 mln złotych,Michał WąsowskiPotwierdziły się plotki, które od kilku dni nieoficjalnie krążyły po mediach. Polska, a dokładniej Warszawa, dostała UEFA kolejną wielką imprezę. Na Stadionie Narodowym odbędzie się finał Ligi Europy w 2015 roku. To drugi, najbardziej prestiżowy klubowy turniej piłkarski na świecie po Lidze Mistrzów. – Jestem przekonany, że nasza kandydatura jest najlepsza – mówił kilka dni temu prezes PZPN Zbigniew Boniek. Po objęciu swojej funkcji Boniek zapowiadał, że zorganizowanie finału LE 2015 w Polsce to jeden z celów jego prezesury. Finał Ligi Mistrzów odbędzie się z kolei w Berlinie. – Dwa piękne miasta na finały w 2015 – mówił po ogłoszeniu wyników sekretarz generalny UEFA Gianni Infantino. – Postanowiliśmy wrócić do Warszawy z finałem LE ze względu na świetne wspomnienia z Euro 2012. A także dlatego, że to fantastyczny, nowoczesny stadion we wspaniałym mieście w środku Europy – podkreślał zalety Stadionu Narodowego Infantino. To pierwszy raz, kiedy Polska będzie gospodarzem finałów europejskich pucharów. UEFA po Euro nie ma jednak obaw, czy Polska podoła organizacji. Liga Europejska to najbardziej prestiżowy turniej piłkarski po Lidze Mistrzów. Od sezonu 2009/2010 LE zastąpiło Puchar UEFA i Puchar Zdobywców Pucharów. I chociaż są to rozgrywki o mniejszym prestiżu niż Liga Mistrzów, to emocje są równie duże. A często nawet większe, bo słabsze drużyny, które mają szansę się tam wybić robią wszystko, by wygrać. I potrafią zaskakiwać, pokonując na swojej drodze europejskie giganty, którym nie udało się w Lidze Mistrzów. W tym roku niemal do tego doszło w finale – ostatecznie jednak portugalska Benfica przegrała z angielską Chelsea 2:1 po bardzo emocjonującym pojedynku i golu w ostatnich sekundach meczu. W Lidze Europejskiej grają m.in. zespoły, którym nie udało się zakwalifikować do Ligi Mistrzów oraz te, które w fazie grupowej LM zajęły trzecie miejsce. W ten sposób właśnie w tym sezonie do LE trafiła Chelsea Londyn, co było dla niej spektakularnym upadkiem po zdobyciu Ligi Mistrzów w sezonie 2011/2012. Czytaj także: Robert Lewandowski o finale Ligi Mistrzów: Co za dużo, to niezdrowo. Staram się od tego trochę izolować Madonna winna strat Stadionu Narodowego? Ministerstwo Sportu dołożyło do jej koncertu prawie 5 mln złotych,Michał Wąsowski