Od pięciu lat uczestnicy Dakaru ścigają się po bezdrożach Ameryki Południowej. Jak sama nazwa rajdu wskazuje historia, jest nieco bardziej złożona. W ciągu 36 lat istnienia wyścigu kierowcy zawitali już do trzech kontynentów i 28 państw. Należy też pamiętać o tym, że nie byłoby tego rajdu, gdyby nie to, że pewien Francuz Thierry Sabine zabłądził na pustyni. Mamy rok 1977. Thierry Sabine bierze udział w wyścigu Abidżan-Nicea. Francuz ma pecha. Gdzieś źle skręcił i zabłądził. To nie jest era telefonii komórkowej, czy GPSów. Musi sobie jakoś poradzić. Szukając właściwej drogi ma mnóstwo czasu na przemyślenia. Po pokonaniu kolejnych pustynnych wydm dochodzi do wniosku, że to idealny teren do przeprowadzenia rajdu. Francuz pragnie, by zorganizować wyścig w którym każdy amator sportów motorowych mógłby sprawdzić swoje możliwości. Jeszcze w grudniu 1977 roku organizuje przejazd z Paryża do Dakaru. Wyścig budzi się do życia. Drugi dzień świąt 1978 roku. 182 samochodów i motorów melduje się na paryskim placu Trocadero skąd wyruszy pierwszy w historii Rajd Dakar. Przed nimi 10 tysięcy kilometrów drogi w nieznane. Uczestnicy wyścigu na własne oczy będą mogli się przekonać, jak bardzo różnią się od siebie Europa i Afryka. Po drodze odpadają kolejni uczestnicy. Do mety w Dakarze dojeżdża 74 pojazdów, zaś pierwszy do stolicy Senegalu zawita Cyril Neveu na motorze Yamaha 500 XT. Witamy na świecie najwspanialszy rajd świata. Następny wyścig toczy się na trasie Paryż – Algier – Dakar. Ta trasa będzie obowiązywać do 1988 roku. Wyścig zaczyna przyciągać uwagę coraz większych rzesz kierowców i mediów. W końcu każdego interesują historie o przygodach na afrykańskich bezdrożach. Jest niebezpiecznie. Na ile? Do 1988 roku na trasie Dakaru swoje życie straci 8 kierowców. Jednak to nie jedyne ofiary tego wyścigu. Śmierć ojca wyścigu 14 stycznia 1986 r., wyścig wjechał na terytorium Mali. Twórca Dakaru Thierry Sabine wybiera się rutynową kontrolę kolumny rajdowej helikopterem Ecureuil. Po drodze natrafiają na burzę piaskową. Pilot traci kontrolę nad helikopterem i rozbija się o wydmę. Sabine i pilot giną na miejscu, a wraz z nimi trójka pasażerów. Prochy twórcy Dakaru zostają rozrzucone po pustyni. Uczestnicy rajdu w grobowych nastrojach dojeżdżają do linii mety. W 1989 roku dochodzi do pewnej zmiany w rajdzie. Trasa zamiast przebiec przez Algiers zawita do Tunisu. A przez następne dwa lata afrykański etap wyścigu rozpocznie się w Trypolisie. Tu warto zwrócić uwagę na Dakar z 1991 roku. Dlaczego? Wygrywa go młody francuski motocyklista w niebieskiej bandance na głowie. Czemu to takie ważne? To pierwsze zwycięstwo Stephane'a Peterhansela, człowieka który wygra ponad połowę wszystkich Dakarów w których wystartował. Kolejny wyścig odbywa się na trasie Paryż – Kapsztad. Z północy na samo południe. Prawdziwa mieszanka klimatów i widoków. Etapy przez Europę i po pustyni to dla kierowców jeszcze chleb powszedni. Tyle, że do tego dochodzą tropiki. Trasa liczy ponad 12 tysięcy kilometrów i jest podzielona na aż 22 etapy. W kategorii samochodowej wygrywa Hubert Auriol. Dzięki temu staje się on pierwszym w historii uczestnikiem Dakaru, który wygrywa ten wyścig w dwóch kategoriach – motocyklowej i samochodowej. Po raz pierwszy zmienia się linia startu W 1995 roku wyścig nie zaczyna się w Paryżu. Zamiast tego, uczestnicy Dakaru spotkają się na starcie w Granadzie. Szefem wyścigu zostaje Hubert Auriol. Ten sam, który trzykrotnie wygrywał ten wyścig. Do Paryża rajd powróci w 1998 r., jednak jak to się później okaże, będzie to przedostatni paryski start Dakaru. By uczcić nowe tysiąclecie kolumna rajdowa po minięciu Dakaru rusza w kierunku Egiptu. Wyścig kończy się pod stojącymi od tysięcy lat piramidami w Gizie. Zarówno w kategorii motocyklowej, jak i samochodowej nie zmieniają się ubiegłoroczni zwycięzcy. Na motorze najlepszy jest Francuz Richard Sainct, a za kółkiem samochodowym, tak jak i w 1999 roku najszybszy jest jego rodak Jean-Louis Schlesser. Dakar 2001 wyróżnia się dwoma wydarzeniami. Po raz ostatni w historii rajd start ma miejsce w Paryżu. Zanim wyścig przeniesie się do Ameryki Południowej rajdowcy będą jeszcze startowali z Arras, Marsylii, Clermont-Ferrand, Barcelony oraz Lizbony. A jakie jest drugie ważne wydarzenie? Jutta Kleinschmidt wygrywa w kategorii samochodowej. Tym samym Niemka zostaje pierwszą w historii kobietą, która wygrywa Dakar. Przypominamy, że już wcześniej zapisała się ona w annałach wyścigu, kiedy w 1998 r. została pierwszą kobietą, która wygrała etap Dakaru. Dakar odwołany Po raz kolejny dokonujemy skoku w czasie. Mamy rok 2008. Tuż przed startem wyścigu, w Mauretanii, gdzie ma przejechać kolumna rajdowa, ginie czterech Francuzów. Po licznych konsultacjach organizatorzy dochodzą do wniosku, że bezpieczniej będzie odwołać rajd. Kierowcy zgadzają się z decyzją szefów Dakaru i niestety po raz pierwszy w historii ten wyścig się nie odbywa. I w taki o to sposób znajdujemy się w Ameryce Południowej, gdzie od 2009 roku odbywa się wyścig Dakar. Ze starego rajdu pozostają nie tylko nazwa i logo, ale także dusza wyścigu. A jakie zmiany? Poza tym, że zmieniliśmy kontynenty, to to, że dodano nową kategorię. Do kolumny Dakarowej dochodzą quady. Pierwszym zwycięzcą w tej kategorii został Petr Mahacek, jednak później wyścig zostanie zdominowany przez Argentyńczyków. Małysz na Dakarze W 2012 roku po raz pierwszy na Dakarze pojawia się Adam Małysz. Były wielokrotny mistrz świata w skokach narciarskich zamierza rozpocząć karierę w sportach motorowych. Wraz z pilotem Rafałem Martonem „Orzeł z Wisły” kończy swój pierwszy wyścig na 70 miejscu. Jednak to dopiero preludium do tego, co się może w przyszłości wydarzyć. W 2013 roku Małysz dojeżdża do mety jako 15. Jak będzie w 2014 r.? Ciężko stwierdzić. Wygląda na to, że w dwóch kategoriach dwójka uczestników ma chrapkę na „hattricka”. Legenda Dakaru Francuz Peterhansel po raz trzeci z rzędu chciałby jako pierwszy przejechać swoim samochodem przez linię mety. Podobnie jak on, tyle że na motorze zamierza tego dokonać jego rodak Cyril Despres. Czy im się uda? A może któremuś z naszych rodaków uda się ich wyprzedzić?,Antoni Bohdanowicz