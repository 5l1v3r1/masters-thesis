Prędkość internetu w Polsce rośnie - wynika z danych Speedtest.pl, serwisu pozwalającego internautom zmierzyć realną przepustowość ich łącza. Z tysięcy pomiarów, które każdego dnia wykonują użytkownicy strony wynika, że internet dostarczany przez sieć Plus jest szybszy nie tylko niż bezprzewodowa konkurencja, ale także niż wielu konkurentów dostarczających internet stacjonarny. Testy prędkości łącza to użyteczne narzędzie dla klientów dostawców internetu. Dzięki nim można sprawdzić, czy rzeczywiście dostajemy tak dobre połączenie, za jakie płacimy. Dlatego strony takie, jak speedtest.pl czy speedtest.net cieszą się sporą popularnością. Każdego miesiąca wykonuje się na nich dziesiątki tysięcy pomiarów. Wystarczy wejść na stronę, kliknąć "Start" i poczekać kilkanaście sekund. - Nasza aplikacja mierzy prędkość przesyłu jednocześnie do kilku serwerów - wyjaśnia Przemysław Jarząb ze Speedtest.pl. Dzięki temu pomiar jest dokładniejszy, bo przecież jeden serwer może być akurat przeciążony. - Pomiar polega na tym, że przez około 10 sekund pobiera się z serwera obrazek o określonym rozmiarze. Mierzymy ile razy przez ten czas udało się ten obrazek pobrać i wyliczamy prędkość download - opisuje. Badanie prędkości wysyłania wygląda podobnie, z tym, że wysyła się plik do serwera. Warto jednak pamiętać, że aby pomiar był prawidłowy trzeba spełnić kilka warunków. Po pierwsze należy wyłączyć wszystkie strony i programy (np. pobierające), które wykorzystują łącze. Warto zadbać też, by przeciążony nie był komputer, bo to także ogranicza wykorzystanie możliwości łącza. Dlatego netbooki wykazują mniejszą prędkość internetu, bo ceną za mniejsze wykorzystanie energii jest wolniejsza praca procesora. Wszystkie testy przeprowadzone przez użytkowników są zapisywane w bazie danych Speedtest.pl. We wrześniu 2013 roku strona miała niemal 3,5 mln odsłon. Na podstawie ok. 1,5 mln testów wykonanych każdego miesiąca przez internautów opracowuje się ranking dostawców. Także tych mobilnych, bo nowoczesne smartfony mogą skorzystać z miernika prędkości na stronie. Te, które nie obsługują technologii Flash mogą skorzystać ze specjalnie przygotowanej aplikacji. - Daje ona nawet dokładniejszy wynik niż strona, bo wyniku nie zniekształca przeglądarka, która może zmniejszyć zmierzoną prędkość - wyjaśnia Jarząb. Dane udostępniane przez Speedtest.pl łączą w sobie wszystkie technologie przesyłu - od GPRS do najnowszej LTE. I w tym zestawieniu Polkomtel, operator sieci Plus, dystansuje wszystkie firmy, które zapewniają bezprzewodowy przesył danych. Gdyby brać pod uwagę jedynie LTE, przewaga pewnie byłaby jeszcze większa. Plus, sieć zarządzana przez Polkomtela, jest na 7. miejscu w rankingu (średni download: 8,85 Mb/s, upload: 3,49 Mb/s). To dane z ponad 137 tys. testów wykonanych we wrześniu przez użytkowników sieci. Przed Plusem są tylko dostawcy internetu stacjonarnego. Ale część z nich jest za Plusem, na przykład Neostrada sieci Orange, która zajęła 9. pozycję. Jeszcze dalej są bezprzewodowi konkurenci Plusa. T-Mobile zajęło 13 miejsce, Orange - 14., a Play - 15. lokatę. Prędkość pobierania u tych operatorów jest od dwóch (T-Mobile) do nawet czterech (Play) razy wolniejsza. Jeszcze większe dysproporcje są w prędkości wysyłania. Wyraźnie też widać, że Plus jest znacznie popularniejszy (przynajmniej wśród użytkowników Speedtest.pl) niż usługi pozostałych operatorów wymienionych w tym akapicie. Widać więc, że prędkość internetu rośnie, ale nie u wszystkich tak samo.,Bartosz ŚwiderskiPrędkość internetu w Polsce rośnie - wynika z danych Speedtest.pl, serwisu pozwalającego internautom zmierzyć realną przepustowość ich łącza. Z tysięcy pomiarów, które każdego dnia wykonują użytkownicy strony wynika, że internet dostarczany przez sieć Plus jest szybszy nie tylko niż bezprzewodowa konkurencja, ale także niż wielu konkurentów dostarczających internet stacjonarny. Testy prędkości łącza to użyteczne narzędzie dla klientów dostawców internetu. Dzięki nim można sprawdzić, czy rzeczywiście dostajemy tak dobre połączenie, za jakie płacimy. Dlatego strony takie, jak speedtest.pl czy speedtest.net cieszą się sporą popularnością. Każdego miesiąca wykonuje się na nich dziesiątki tysięcy pomiarów. Wystarczy wejść na stronę, kliknąć "Start" i poczekać kilkanaście sekund. - Nasza aplikacja mierzy prędkość przesyłu jednocześnie do kilku serwerów - wyjaśnia Przemysław Jarząb ze Speedtest.pl. Dzięki temu pomiar jest dokładniejszy, bo przecież jeden serwer może być akurat przeciążony. - Pomiar polega na tym, że przez około 10 sekund pobiera się z serwera obrazek o określonym rozmiarze. Mierzymy ile razy przez ten czas udało się ten obrazek pobrać i wyliczamy prędkość download - opisuje. Badanie prędkości wysyłania wygląda podobnie, z tym, że wysyła się plik do serwera. Warto jednak pamiętać, że aby pomiar był prawidłowy trzeba spełnić kilka warunków. Po pierwsze należy wyłączyć wszystkie strony i programy (np. pobierające), które wykorzystują łącze. Warto zadbać też, by przeciążony nie był komputer, bo to także ogranicza wykorzystanie możliwości łącza. Dlatego netbooki wykazują mniejszą prędkość internetu, bo ceną za mniejsze wykorzystanie energii jest wolniejsza praca procesora. Wszystkie testy przeprowadzone przez użytkowników są zapisywane w bazie danych Speedtest.pl. We wrześniu 2013 roku strona miała niemal 3,5 mln odsłon. Na podstawie ok. 1,5 mln testów wykonanych każdego miesiąca przez internautów opracowuje się ranking dostawców. Także tych mobilnych, bo nowoczesne smartfony mogą skorzystać z miernika prędkości na stronie. Te, które nie obsługują technologii Flash mogą skorzystać ze specjalnie przygotowanej aplikacji. - Daje ona nawet dokładniejszy wynik niż strona, bo wyniku nie zniekształca przeglądarka, która może zmniejszyć zmierzoną prędkość - wyjaśnia Jarząb. Dane udostępniane przez Speedtest.pl łączą w sobie wszystkie technologie przesyłu - od GPRS do najnowszej LTE. I w tym zestawieniu Polkomtel, operator sieci Plus, dystansuje wszystkie firmy, które zapewniają bezprzewodowy przesył danych. Gdyby brać pod uwagę jedynie LTE, przewaga pewnie byłaby jeszcze większa. Plus, sieć zarządzana przez Polkomtela, jest na 7. miejscu w rankingu (średni download: 8,85 Mb/s, upload: 3,49 Mb/s). To dane z ponad 137 tys. testów wykonanych we wrześniu przez użytkowników sieci. Przed Plusem są tylko dostawcy internetu stacjonarnego. Ale część z nich jest za Plusem, na przykład Neostrada sieci Orange, która zajęła 9. pozycję. Jeszcze dalej są bezprzewodowi konkurenci Plusa. T-Mobile zajęło 13 miejsce, Orange - 14., a Play - 15. lokatę. Prędkość pobierania u tych operatorów jest od dwóch (T-Mobile) do nawet czterech (Play) razy wolniejsza. Jeszcze większe dysproporcje są w prędkości wysyłania. Wyraźnie też widać, że Plus jest znacznie popularniejszy (przynajmniej wśród użytkowników Speedtest.pl) niż usługi pozostałych operatorów wymienionych w tym akapicie. Widać więc, że prędkość internetu rośnie, ale nie u wszystkich tak samo.,Bartosz Świderski