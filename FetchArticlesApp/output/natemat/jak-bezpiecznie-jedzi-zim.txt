Zimą trzeba być delikatnym i ostrożnym. Nie należy wykonywać gwałtownych manewrów na drodze, wciskać gazu tak ostro jak latem, ani tym bardziej hamulca do podłogi. Pamiętajmy też, by nie skręcać gwałtownie, gdy na drodze jest ślisko. Do zimy na drodze trzeba się przyzwyczaić. Wtedy można ją nawet polubić. Przede wszystkim warto być ostrożnym. W zaspach mogą kryć się przeszkody, w zakrętach może czaić się niebezpieczna ślizgawka. Należy też uzbroić się w cierpliwość. Nie należy ruszać metodą gaz do dechy, bo koła zaczną kręcić się w miejscu. Gdy ugrzęźniemy w śniegu, trzeba powoli ruszając do przodu i do tyłu, z niej się wydostać. Należy też pamiętać o kilku, wydawałoby się oczywistych radach. Musimy utrzymywać większy niż latem dystans do auta przed nami. Powinniśmy pojechać na pusty plac, gdy spadnie pierwszy śnieg. W takim miejscu możemy trochę potrenować. Jeśli nie mieszkamy w polskim biegunie zimna ani na południu kraju, zapewne nie umiemy sobie radzić, gdy samochód wpada w poślizg. Brakuje nam obycia. O czym jeszcze trzeba pamiętać, mówił nam kierowca rajdowy Tomasz Kochański.,Marcin Długosz