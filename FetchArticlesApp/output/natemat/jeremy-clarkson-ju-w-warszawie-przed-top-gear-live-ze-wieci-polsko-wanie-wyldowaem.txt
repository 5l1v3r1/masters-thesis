W sobotę na Stadionie Narodowym wielki motoryzacyjny show z Jeremym Calrksonem w roli głównej. Ekipa "Top Gear Live" już jest w Polsce o czym legendarny brytyjski dziennikarz oznajmił niedawno na Twitterze. Jak zwykle w specyficzny sposób... Już tylko godziny dzielą nas od wielkiego motoryzacyjnego święta, które w sobotę na Stadionie Narodowym w Warszawie zgotuje nam Jeremy Clarkson i ekipa "Top Gear Live". Legendarny brytyjski dziennikarz motoryzacyjny wraz z Richardem Hammondem i Jamesem May'em są w stolicy już od piątkowego popołudnia. Clarkson oznajmił przylot do Polski na swoim profilu na Twitterze. "Złe wieści Polsko. Właśnie wylądowałem w Warszawie z dwoma kretynami" - napisał w swoim stylu. Wpis okraszając zdjęciem Hammonda i May'a. Do poważnej pracy Brytyjczycy zabiorą się już w sobotę po południu, gdy rozpocznie się show na Stadionie Narodowym. "Top Gear Live" pod każdą szerokością geograficzną przyciąga tysiące widzów. Ekipa miłośników szybkich aut znana z anteny BBC zgromadziła na swoim show już prawie dwa miliony fanów. Także w Warszawie bilety na "Top Gear Live" rozeszły się bardzo szybko. Czego można się po Clarksonie i jego ludziach spodziewać w Warszawie? Na pewno nie zabraknie najszybszych samochodów świata i efektownych popisów najlepszych kierowców z samym słynnym Stigiem na czele.,Jakub Noch