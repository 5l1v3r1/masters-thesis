Pochodzi z Białegostoku. Jest jednym z najbardziej rozpoznawanych sędziów piłkarskiej ekstraklasy. Hubert Siejewicz, bo o nim mowa, zostanie zawieszony w prawach sędziego. Nagrano go jak obstawiał mecze u bukmachera. Sprawa ujrzało światła dzienne za sprawą portalu weszlo.com. W czwartek wieczorem opublikowano nagranie wideo. Widać na nim Huberta Siejewicza, który typuje mecze w jednym z punktów bukmacherskich w Białymstoku. Sędzia przyznał się do winy i przyznał się do obstawiania meczu Agnieszki Radwańskiej. Isia przegrała wczoraj z Sabine Lisicki, a obstawienie tego meczu skończy się pewnie dla Siejewicza bardzo źle. Rozmawiał z nim o tym szef kolegium sędziów Zbigniew Przesmycki. Kontrakt zawodowy sędziego wyraźnie bowiem mówi o zakazie uczestnictwa w grach hazardowych. Co ważne, dotyczy to także wizyt u bukmacherów. W związku z tym Przesmycki wystąpił z wnioskiem o rozwiązanie kontraktu zawodowego Huberta Siejewicza. Dziś ma zapaść decyzja o zawieszeniu arbitra. Hubert Siejewicz jest jednym z siedmiu polskich sędziów zawodowych. Otrzymuje stałą pensję w wysokości ponad 10 tysięcy złotych. Od 2004 roku prowadzi spotkania w ekstraklasie. Od 2007 roku sędziuje spotkania międzynarodowe. Na weszlo.com kibice wyrażają wyrazy sympatii wobec sędziego. Nie obstawiał przecież spotkania, które sędziował. Regulamin jest jednak precyzyjny w tej kwestii Siejewicz od dziś może zawiesić korki na kołku. Nieznajomość prawa szkodzi.,Radosław Wesołowski