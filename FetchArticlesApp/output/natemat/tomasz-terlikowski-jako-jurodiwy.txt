Obserwowanie karkołomnych prób pogodzenia katolickiego fundamentalizmu z otwartością, miłosierdziem i gotowością przebaczenia, które prezentuje papież Franciszek od pierwszych dni swojego pontyfikatu, może dostarczyć postronnemu obserwatorowi wiele niezdrowej przyjemności. Jak można się było spodziewać, dysonans poznawczy wywołany przez papieża, najsilniej uderzył w redaktorów niebiańskiego komuniku zrzeszonych pod sztandarami „Frondy”. Najpierw, piórem Tomasza Rowińskiego, twierdzą, że lepiej (prewencyjnie?) nie czytać wywiadów Franciszka: ,"Fronda.pl". W chwilę potem (zapewne ratując niezręczną sytuację) ubierają Go w szaty jurodiwego – staroruskiego Chrystusowego świętego szaleńca. Jak można zatem domniemywać, zdaniem redaktorów „Frondy”, kochać i przebaczać, może jedynie szaleniec, choćby święty. Tego zajęcia ima się sam Tomasz Terlikowski pisząc, iż przychodzi mu do głowy tylko jedno właściwe określenie Franciszka: - pisze. * Aby nie pójść w swym wywodzie zbyt daleko, Terlikowski zaznacza, iż Franciszek nie jest jurodiwym w całości (to byłoby raczej nieakceptowalne, historyczni jurodiwi byli jednak zbyt kontrowersyjni), a jedynie w aspekcie miłosierdzia i miłości, które- jak się niespodziewanie okazuje – są dla chrześcijanina bardzo ryzykowne. W tym miejscu opuścimy grząskie pole rozważań teologicznych, które mogą wiązać się z tymi daleko idącymi twierdzeniami, aby skonstatować, iż... Zaprawdę, trzeba było tej nieoczekiwanej zmiany miejsc w Stolicy Piotrowej, aby wielu naszych braci i sióstr dostrzegło, że chrześcijaństwo jest wprzódy religią miłosierdzia i przebaczenia, a dopiero na samym końcu (o ile w ogóle, bracia i siostry!) biczem Bożym na niewiernych, lewaków, homoseksualistów i – najgorszych z najgorszych – zwolenników cywilizacji śmierci dopuszczających aborcję w enumeratywnie wymienionych przypadkach. Boję się jednak o brata mego Tomasza, że to nie koniec. Że Franciszek nie pokazał jeszcze wszystkiego i że stać go na więcej. Co wtedy? Czy koncepcja Chrystusowego szaleństwa okaże się wystarczająco pojemna dla redaktorów „Frondy”? Jak udźwigną ciężar miłości i przebaczenia? Czy sami, wzorem Franciszka, przemienią się w jurodiwych? Czy wolno nam, grzesznikom, życzyć im tego? _______________________ * T. Terlikowski, , "Fronda.pl".,Andrzej GąsiorowskiObserwowanie karkołomnych prób pogodzenia katolickiego fundamentalizmu z otwartością, miłosierdziem i gotowością przebaczenia, które prezentuje papież Franciszek od pierwszych dni swojego pontyfikatu, może dostarczyć postronnemu obserwatorowi wiele niezdrowej przyjemności. Jak można się było spodziewać, dysonans poznawczy wywołany przez papieża, najsilniej uderzył w redaktorów niebiańskiego komuniku zrzeszonych pod sztandarami „Frondy”. Najpierw, piórem Tomasza Rowińskiego, twierdzą, że lepiej (prewencyjnie?) nie czytać wywiadów Franciszka: ,"Fronda.pl". W chwilę potem (zapewne ratując niezręczną sytuację) ubierają Go w szaty jurodiwego – staroruskiego Chrystusowego świętego szaleńca. Jak można zatem domniemywać, zdaniem redaktorów „Frondy”, kochać i przebaczać, może jedynie szaleniec, choćby święty. Tego zajęcia ima się sam Tomasz Terlikowski pisząc, iż przychodzi mu do głowy tylko jedno właściwe określenie Franciszka: - pisze. * Aby nie pójść w swym wywodzie zbyt daleko, Terlikowski zaznacza, iż Franciszek nie jest jurodiwym w całości (to byłoby raczej nieakceptowalne, historyczni jurodiwi byli jednak zbyt kontrowersyjni), a jedynie w aspekcie miłosierdzia i miłości, które- jak się niespodziewanie okazuje – są dla chrześcijanina bardzo ryzykowne. W tym miejscu opuścimy grząskie pole rozważań teologicznych, które mogą wiązać się z tymi daleko idącymi twierdzeniami, aby skonstatować, iż... Zaprawdę, trzeba było tej nieoczekiwanej zmiany miejsc w Stolicy Piotrowej, aby wielu naszych braci i sióstr dostrzegło, że chrześcijaństwo jest wprzódy religią miłosierdzia i przebaczenia, a dopiero na samym końcu (o ile w ogóle, bracia i siostry!) biczem Bożym na niewiernych, lewaków, homoseksualistów i – najgorszych z najgorszych – zwolenników cywilizacji śmierci dopuszczających aborcję w enumeratywnie wymienionych przypadkach. Boję się jednak o brata mego Tomasza, że to nie koniec. Że Franciszek nie pokazał jeszcze wszystkiego i że stać go na więcej. Co wtedy? Czy koncepcja Chrystusowego szaleństwa okaże się wystarczająco pojemna dla redaktorów „Frondy”? Jak udźwigną ciężar miłości i przebaczenia? Czy sami, wzorem Franciszka, przemienią się w jurodiwych? Czy wolno nam, grzesznikom, życzyć im tego? _______________________ * T. Terlikowski, , "Fronda.pl".,Andrzej Gąsiorowski