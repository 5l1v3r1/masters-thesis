Pomimo wielu ról w serialach i wcześniej w dużych filmach, popularny aktor Henryk Gołębiewski nie mógł znaleźć ostatnio pracy. Kilka dni od zamieszczenia ogłoszenia w serwisie społecznościowym, w którym oferował swoje usługi remontowe, wystarczyło do zapełnienia jego kalendarza na najbliższe tygodnie. – Ludzie mogą mu powierzyć malowanie, ale dobrze byłoby żeby odezwali się decydenci filmowi, bo tutaj się jego talent najbardziej objawia – stwierdza jeden z naszych rozmówców. Pikadorek, Poldek czy Cegiełka. Dla innych po prostu Edi. Jego życie mogłoby posłużyć do wypełnienia scenariusza niejednego filmu. Imał się różnych zajęć, był m.in. parkingowym czy budowlańcem. Z zamiłowania aktor – choć nie ma wykształcenia aktorskiego. Naturszczyk, który często na planie filmowym gra sam siebie. Obecnie na ekranie czy deskach teatru już niestety coraz rzadziej. Od bohatera do zera i odwrotnie – To bardzo dramatyczny apel – mówi zaskoczony Jacek Barciak, który od nas dowiedział się o całej sprawie. Aktor, który wraz Henrykiem Gołębiewskim stworzył magiczny duet bohaterów w "Edim" przekonuje, że "żyjemy w dziwnym kraju, w którym kompletnie nie docenia się zasług". Swój początek z aktorstwem Gołębiewski zawdzięcza swojemu sąsiadowi. Szczęśliwie był nim Janusz Nasfeter – reżyser m.in. filmów: "Ten okrutny, nikczemny chłopak" czy "Abel, twój brat". To dzięki niemu Gołębiewski zadebiutował w 1970 roku. Z całej grupy dzieci zaproszonej na plan przez Nasfetera tylko "Edi" dostał rolę. – Młodzieńce lata to była zabawa. Tak samo jak na podwórku, tylko trzeba było się trochę poduczyć – wyznawał aktor w jednym z wywiadów. Pod koniec lat 70-tych jego kariera aktorska urywa się. Na powrót widzowie będą musieli poczekać 20 lat. W międzyczasie Gołębiewski chwyta się każdego zajęcia zarobkowego. W jego życiu pojawił się też alkohol. Z niebytu powrócił pod koniec lat 90-tych za sprawą Jerzego Gudejki. Nie grał jednak pierwszoplanowych ról. Prawdziwy come back aktor zaliczył w 2002 roku, wcielając się w rolę złomiarza "Ediego" w filmie Piotra Trzaskalskiego. Tym samym Gołębiewski trafił do pierwszej ligi aktorskiej w Polsce. Wielki powrót Za niezwykle autentyczną grę aktor został nagrodzony Złotą Kaczką w 2003 roku. W tym samym roku film ten zdobył Nagrodę Publiczności na rozdaniu Orłów. Gołębiewski był nominowany do najlepszej głównej roli męskiej, ale tutaj bezkonkurencyjny był Marek Kondrat w "Dniu Świra". Nota bene, w filmie tym epizod miał też sam Gołębiewski, który wcielił się w robotnika kolejowego. Więcej szczęścia miał Jureczek, czyli Jacek Braciak, który zagrał u boku Ediego. Aktor wygrał wówczas w kategorii najlepsza drugoplanowa rola męska. – Pamiętam, że wszyscy byli po tym filmie przekonani i sam Heniek również, że od teraz będzie dalej grał. Nie utrzymuję z nim kontaktów prywatnych i trudno mi powiedzieć, co się złożyło na jego bezrobocie, może jakieś względy pozazawodowe – zastanawia się Braciak. Gołębiewski przyznaje, że rola Ediego była jego najtrudniejszą w życiu. Aktor w czasie przygotowań do filmu wszedł w środowisko złomiarzy. Nauczył się rozróżniać miedź od aluminium czy mosiądzu i profesjonalnie zgniatać puszki. – Już po "Edim" okazało się prawdą, to co kiedyś powiedział mi wspaniały operator Krzysztof Ptak: "Jacek, dostałeś nagrodę, to przygotuj się na bezrobocie" – tłumaczy Braciak. Podkreśla, że to dziwny rodzaj schizofrenii – środowisko, które nagradza i docenia, nie proponuje pracy. – Powinien być to normalny proces, a tak nie jest. To jest bardzo krzywdzące stosunku do Heńka – dodaje.Zapomniany aktor Dla "Poldka" pojawiały się kolejne propozycje gry, ale niestety już jedynie epizody w serialach i mniej ważnych bohaterów. Bardzo często były to role bezdomnych, złomiarzy, alkoholików, chłopów czy robotników. – U nas widziano go jedynie w rolach złomiarzy. Zadziwiające, że ludzie, którzy się tym zajmują, nie mają wyobraźni. Tak, zagrał złomiarza i człowieka wrażliwego, ale z taką twarzą miałby grać tylko morderców? – pyta retorycznie Braciak. Widzowie mogli zobaczyć Gołębiewskiego m.in. w "Galerii", "Na dobre i na złe", "M jak miłość", "Rodzince", "Kryminalnych", "Ojcu Mateuszu", "Barwach szczęścia" czy "Czasie honoru". Z filmów pełnometrażowych w ostatnich latach dwukrotnie pojawił się w dziełach Wojciecha Smarzowskiego – "Drogówce" i pod "Mocnym aniołem". Też jednak epizodycznie. Kiedy wrócił do filmów, jego partnerka, a obecnie żona miała powiedzieć, że prawdziwym aktorem będzie wtedy, kiedy zacznie grać w teatrze. Teraz "Ediego" możemy zobaczyć m.in. w spektaklu "Goło i wesoło" w teatrze Capitol. Z tym przestawieniem aktorzy jeżdżą po całym kraju. Wcześniej Gołębiewski występował też na deskach warszawskiego Palladium w sztuce "Nie ma solidarności bez miłości". W 2008 roku powiększyła się rodzina Gołębiewskich. Aktor szukał pracy nie tylko na planie filmowym. Choć nie było łatwo, nie brakowało mu determinacji i nie wybrzydzał jeśli pojawiała się oferta zatrudnienia, choćby czasowego. – Nie będę przecież jak filmowy Edi chodził po ulicy i zbierał puszki – przekonywał aktor w zeszłym roku.– Dawniej na castingi przychodziły dwie osoby na jedną rolę, a teraz przychodzi pięć, czyli nastąpiło nasycenie rynku. Jest ciężko, ale nie czekam na gwiazdkę z nieba. W sierpniu i we wrześniu z kolegą pracowaliśmy na umowę zlecenie na budowie. Szukam każdej pracy, nie tylko na planie, bo chcę się jakoś utrzymać – zdradził Gołębiewski w programie "Pytanie na śniadanie". Poszukiwanie pracy aktor przeniósł do internetu. Na swoim profilu na popularnym serwisie społecznościowych zamieścił krótką informację z ofertą swoich usług w roli złotej rączki. Odpowiedź w ciągu dni przerosła wyobrażenia chyba samego zainteresowanego, bo był zmuszony usunąć wpis ze swoim numerem telefonu od nadmiaru propozycji. – Wybaczcie, na razie usunąłem post w sprawie moich działań jako złotej rączki, bo było sporo zgłoszeń i nie chcę odmawiać – napisał aktor na Facebooku.,Łukasz TrybulskiPomimo wielu ról w serialach i wcześniej w dużych filmach, popularny aktor Henryk Gołębiewski nie mógł znaleźć ostatnio pracy. Kilka dni od zamieszczenia ogłoszenia w serwisie społecznościowym, w którym oferował swoje usługi remontowe, wystarczyło do zapełnienia jego kalendarza na najbliższe tygodnie. – Ludzie mogą mu powierzyć malowanie, ale dobrze byłoby żeby odezwali się decydenci filmowi, bo tutaj się jego talent najbardziej objawia – stwierdza jeden z naszych rozmówców. Pikadorek, Poldek czy Cegiełka. Dla innych po prostu Edi. Jego życie mogłoby posłużyć do wypełnienia scenariusza niejednego filmu. Imał się różnych zajęć, był m.in. parkingowym czy budowlańcem. Z zamiłowania aktor – choć nie ma wykształcenia aktorskiego. Naturszczyk, który często na planie filmowym gra sam siebie. Obecnie na ekranie czy deskach teatru już niestety coraz rzadziej. Od bohatera do zera i odwrotnie – To bardzo dramatyczny apel – mówi zaskoczony Jacek Barciak, który od nas dowiedział się o całej sprawie. Aktor, który wraz Henrykiem Gołębiewskim stworzył magiczny duet bohaterów w "Edim" przekonuje, że "żyjemy w dziwnym kraju, w którym kompletnie nie docenia się zasług". Swój początek z aktorstwem Gołębiewski zawdzięcza swojemu sąsiadowi. Szczęśliwie był nim Janusz Nasfeter – reżyser m.in. filmów: "Ten okrutny, nikczemny chłopak" czy "Abel, twój brat". To dzięki niemu Gołębiewski zadebiutował w 1970 roku. Z całej grupy dzieci zaproszonej na plan przez Nasfetera tylko "Edi" dostał rolę. – Młodzieńce lata to była zabawa. Tak samo jak na podwórku, tylko trzeba było się trochę poduczyć – wyznawał aktor w jednym z wywiadów. Pod koniec lat 70-tych jego kariera aktorska urywa się. Na powrót widzowie będą musieli poczekać 20 lat. W międzyczasie Gołębiewski chwyta się każdego zajęcia zarobkowego. W jego życiu pojawił się też alkohol. Z niebytu powrócił pod koniec lat 90-tych za sprawą Jerzego Gudejki. Nie grał jednak pierwszoplanowych ról. Prawdziwy come back aktor zaliczył w 2002 roku, wcielając się w rolę złomiarza "Ediego" w filmie Piotra Trzaskalskiego. Tym samym Gołębiewski trafił do pierwszej ligi aktorskiej w Polsce. Wielki powrót Za niezwykle autentyczną grę aktor został nagrodzony Złotą Kaczką w 2003 roku. W tym samym roku film ten zdobył Nagrodę Publiczności na rozdaniu Orłów. Gołębiewski był nominowany do najlepszej głównej roli męskiej, ale tutaj bezkonkurencyjny był Marek Kondrat w "Dniu Świra". Nota bene, w filmie tym epizod miał też sam Gołębiewski, który wcielił się w robotnika kolejowego. Więcej szczęścia miał Jureczek, czyli Jacek Braciak, który zagrał u boku Ediego. Aktor wygrał wówczas w kategorii najlepsza drugoplanowa rola męska. – Pamiętam, że wszyscy byli po tym filmie przekonani i sam Heniek również, że od teraz będzie dalej grał. Nie utrzymuję z nim kontaktów prywatnych i trudno mi powiedzieć, co się złożyło na jego bezrobocie, może jakieś względy pozazawodowe – zastanawia się Braciak. Gołębiewski przyznaje, że rola Ediego była jego najtrudniejszą w życiu. Aktor w czasie przygotowań do filmu wszedł w środowisko złomiarzy. Nauczył się rozróżniać miedź od aluminium czy mosiądzu i profesjonalnie zgniatać puszki. – Już po "Edim" okazało się prawdą, to co kiedyś powiedział mi wspaniały operator Krzysztof Ptak: "Jacek, dostałeś nagrodę, to przygotuj się na bezrobocie" – tłumaczy Braciak. Podkreśla, że to dziwny rodzaj schizofrenii – środowisko, które nagradza i docenia, nie proponuje pracy. – Powinien być to normalny proces, a tak nie jest. To jest bardzo krzywdzące stosunku do Heńka – dodaje.Zapomniany aktor Dla "Poldka" pojawiały się kolejne propozycje gry, ale niestety już jedynie epizody w serialach i mniej ważnych bohaterów. Bardzo często były to role bezdomnych, złomiarzy, alkoholików, chłopów czy robotników. – U nas widziano go jedynie w rolach złomiarzy. Zadziwiające, że ludzie, którzy się tym zajmują, nie mają wyobraźni. Tak, zagrał złomiarza i człowieka wrażliwego, ale z taką twarzą miałby grać tylko morderców? – pyta retorycznie Braciak. Widzowie mogli zobaczyć Gołębiewskiego m.in. w "Galerii", "Na dobre i na złe", "M jak miłość", "Rodzince", "Kryminalnych", "Ojcu Mateuszu", "Barwach szczęścia" czy "Czasie honoru". Z filmów pełnometrażowych w ostatnich latach dwukrotnie pojawił się w dziełach Wojciecha Smarzowskiego – "Drogówce" i pod "Mocnym aniołem". Też jednak epizodycznie. Kiedy wrócił do filmów, jego partnerka, a obecnie żona miała powiedzieć, że prawdziwym aktorem będzie wtedy, kiedy zacznie grać w teatrze. Teraz "Ediego" możemy zobaczyć m.in. w spektaklu "Goło i wesoło" w teatrze Capitol. Z tym przestawieniem aktorzy jeżdżą po całym kraju. Wcześniej Gołębiewski występował też na deskach warszawskiego Palladium w sztuce "Nie ma solidarności bez miłości". W 2008 roku powiększyła się rodzina Gołębiewskich. Aktor szukał pracy nie tylko na planie filmowym. Choć nie było łatwo, nie brakowało mu determinacji i nie wybrzydzał jeśli pojawiała się oferta zatrudnienia, choćby czasowego. – Nie będę przecież jak filmowy Edi chodził po ulicy i zbierał puszki – przekonywał aktor w zeszłym roku.– Dawniej na castingi przychodziły dwie osoby na jedną rolę, a teraz przychodzi pięć, czyli nastąpiło nasycenie rynku. Jest ciężko, ale nie czekam na gwiazdkę z nieba. W sierpniu i we wrześniu z kolegą pracowaliśmy na umowę zlecenie na budowie. Szukam każdej pracy, nie tylko na planie, bo chcę się jakoś utrzymać – zdradził Gołębiewski w programie "Pytanie na śniadanie". Poszukiwanie pracy aktor przeniósł do internetu. Na swoim profilu na popularnym serwisie społecznościowych zamieścił krótką informację z ofertą swoich usług w roli złotej rączki. Odpowiedź w ciągu dni przerosła wyobrażenia chyba samego zainteresowanego, bo był zmuszony usunąć wpis ze swoim numerem telefonu od nadmiaru propozycji. – Wybaczcie, na razie usunąłem post w sprawie moich działań jako złotej rączki, bo było sporo zgłoszeń i nie chcę odmawiać – napisał aktor na Facebooku.,Łukasz Trybulski