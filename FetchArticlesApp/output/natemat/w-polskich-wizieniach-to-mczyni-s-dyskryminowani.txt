Choć może się to wydawać absurdalne, to jednak są w Polsce miejsca, gdzie to mężczyźni, a nie kobiety są dyskryminowani. Gdzie? W więzieniach! Już na samym starcie wszystkie kobiety trafiają do zakładów półotwartych, zaś każda ma do dyspozycji o metr kwadratowy powierzchni więcej niż mężczyzna. Mogą także chodzić we własnych ubraniach. Dlaczego tak jest? Tylko dlatego, że panie są rzekomo wrażliwsze od panów. Zazwyczaj, kiedy mówimy o równouprawnieniu, mamy na myśli prawa kobiet. Jednak kiedy zwrócimy uwagę na Polski Kodeks Karny Wykonawczy, to wychodzi na to, że w naszych więzieniach to mężczyźni są dyskryminowani. Poczynając od tego, że każda skazana kobieta ma odbyć karę w zakładzie karnym typu pół-otwartego. Tymczasem mężczyzna, który popełniłby to samo przestępstwo może bezpośrednio trafić do zakładu zamkniętego. – Tak naprawdę jest to forma dyskryminacji – uważa Kasia, absolwentka pracy socjalnej i pomocy społecznej. – Od samego początku mężczyźni mają o wiele mniej praw od kobiet. Popełnisz to samo przestępstwo, jednak twoja kara zależy od płci. Kobiety są tu uprzywilejowane. Mogą popełnić gorsze przestępstwa od mężczyzn, ale z powodu kodeksu to one mają lepiej. Mają łatwiejszy dostęp do różnych zajęć, a także do takich podstawowych rzeczy, jak kosmetyki – opowiada Kasia. Wystarczy zajrzeć do rekomendacji Komisji Europejskiej, by zobaczyć, że więźniarki mają lepszą pozycję startową od więźniów. Między innymi z tych powodów w polskich więzieniach kobietom przysługują po 4 metry kwadratowe, natomiast mężczyznom tylko 3. Do tego raz na miesiąc mają gwarantowaną wizytę fryzjera. To ma rzekomo pomóc przyśpieszyć ich proces resocjalizacji. Byłoby to zrozumiałe, gdyby nie fakt, że mężczyźni dostępu do takich luksusów nie mają. Natomiast pewna historia, którą usłyszeliśmy, pokazuje, że sama wizyta fryzjera zdaje się być dyskryminacją. Pewien skazany zanim trafił do więzienia przez kilka lat zapuszczał brodę. Był to jego powód do dumy. Jednak, kiedy trafił za kratki wychowawca więzienny zmusił go do zgolenia jej. Nie podał przyczyny, tylko mu zagroził, że jeżeli tego nie zrobi, to spotkają go represje. – Ostatecznie brodę zgolił, po czym musiał ją znowu zapuścić. To dlatego, że z powodu zmiany wyglądu złamał prawo – żaliła nam się jego dziewczyna. Jak się okazuje, zgodnie z paragrafem 9 artykułu 116a polskiego kodeksu karnego wykonawczego skazanemu nie wolno: – Kobiety mają te różne przywileje, bo zwraca się uwagę na ich wrażliwość – uważa ksiądz Jan Dezyderiusz Pol, kapelan w Warszawskich jednostkach penitencjarnych. – Jednak kodeks cały czas się zmienia i nie wiadomo, czy tak dalej będzie. Zdaje się, że wszystko może pójść w kierunku indywidualizacji kary. Z drugiej strony coś takiego też jest niebezpieczne. Proszę pamiętać, że więźniowie to osoby pozbawione moralności. Manipulują, są egocentryczni. Tak więc na razie zrobiono ukłon w stronę kobiet. Jednak jeżeli mężczyznom to nie odpowiada, to również mogą poprzez odpowiednie organy wystąpić o zmiany. Jednak trzeba pamiętać, że to więzienie, a nie sanatorium – mówi ksiądz Pol. Mimo wszystko, wychodzi na to, że w więzieniach mężczyźni są dyskryminowani. Nie mogą liczyć na takie samo traktowanie, jak panie. Choć w obecnych czasach tyle się mówi o równouprawnieniu kobiet, to jednak w przypadku zakładów karnych moglibyśmy mówić o tym samym, tyle że w kontekście mężczyzn.,Antoni BohdanowiczChoć może się to wydawać absurdalne, to jednak są w Polsce miejsca, gdzie to mężczyźni, a nie kobiety są dyskryminowani. Gdzie? W więzieniach! Już na samym starcie wszystkie kobiety trafiają do zakładów półotwartych, zaś każda ma do dyspozycji o metr kwadratowy powierzchni więcej niż mężczyzna. Mogą także chodzić we własnych ubraniach. Dlaczego tak jest? Tylko dlatego, że panie są rzekomo wrażliwsze od panów. Zazwyczaj, kiedy mówimy o równouprawnieniu, mamy na myśli prawa kobiet. Jednak kiedy zwrócimy uwagę na Polski Kodeks Karny Wykonawczy, to wychodzi na to, że w naszych więzieniach to mężczyźni są dyskryminowani. Poczynając od tego, że każda skazana kobieta ma odbyć karę w zakładzie karnym typu pół-otwartego. Tymczasem mężczyzna, który popełniłby to samo przestępstwo może bezpośrednio trafić do zakładu zamkniętego. – Tak naprawdę jest to forma dyskryminacji – uważa Kasia, absolwentka pracy socjalnej i pomocy społecznej. – Od samego początku mężczyźni mają o wiele mniej praw od kobiet. Popełnisz to samo przestępstwo, jednak twoja kara zależy od płci. Kobiety są tu uprzywilejowane. Mogą popełnić gorsze przestępstwa od mężczyzn, ale z powodu kodeksu to one mają lepiej. Mają łatwiejszy dostęp do różnych zajęć, a także do takich podstawowych rzeczy, jak kosmetyki – opowiada Kasia. Wystarczy zajrzeć do rekomendacji Komisji Europejskiej, by zobaczyć, że więźniarki mają lepszą pozycję startową od więźniów. Między innymi z tych powodów w polskich więzieniach kobietom przysługują po 4 metry kwadratowe, natomiast mężczyznom tylko 3. Do tego raz na miesiąc mają gwarantowaną wizytę fryzjera. To ma rzekomo pomóc przyśpieszyć ich proces resocjalizacji. Byłoby to zrozumiałe, gdyby nie fakt, że mężczyźni dostępu do takich luksusów nie mają. Natomiast pewna historia, którą usłyszeliśmy, pokazuje, że sama wizyta fryzjera zdaje się być dyskryminacją. Pewien skazany zanim trafił do więzienia przez kilka lat zapuszczał brodę. Był to jego powód do dumy. Jednak, kiedy trafił za kratki wychowawca więzienny zmusił go do zgolenia jej. Nie podał przyczyny, tylko mu zagroził, że jeżeli tego nie zrobi, to spotkają go represje. – Ostatecznie brodę zgolił, po czym musiał ją znowu zapuścić. To dlatego, że z powodu zmiany wyglądu złamał prawo – żaliła nam się jego dziewczyna. Jak się okazuje, zgodnie z paragrafem 9 artykułu 116a polskiego kodeksu karnego wykonawczego skazanemu nie wolno: – Kobiety mają te różne przywileje, bo zwraca się uwagę na ich wrażliwość – uważa ksiądz Jan Dezyderiusz Pol, kapelan w Warszawskich jednostkach penitencjarnych. – Jednak kodeks cały czas się zmienia i nie wiadomo, czy tak dalej będzie. Zdaje się, że wszystko może pójść w kierunku indywidualizacji kary. Z drugiej strony coś takiego też jest niebezpieczne. Proszę pamiętać, że więźniowie to osoby pozbawione moralności. Manipulują, są egocentryczni. Tak więc na razie zrobiono ukłon w stronę kobiet. Jednak jeżeli mężczyznom to nie odpowiada, to również mogą poprzez odpowiednie organy wystąpić o zmiany. Jednak trzeba pamiętać, że to więzienie, a nie sanatorium – mówi ksiądz Pol. Mimo wszystko, wychodzi na to, że w więzieniach mężczyźni są dyskryminowani. Nie mogą liczyć na takie samo traktowanie, jak panie. Choć w obecnych czasach tyle się mówi o równouprawnieniu kobiet, to jednak w przypadku zakładów karnych moglibyśmy mówić o tym samym, tyle że w kontekście mężczyzn.,Antoni Bohdanowicz