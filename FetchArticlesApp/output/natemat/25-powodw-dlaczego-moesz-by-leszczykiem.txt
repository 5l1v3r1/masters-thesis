Tworzenie list przywar jest trudne, czasami trzeba bazować na własnym doświadczeniu. Oto kilka rzeczy po których poznasz że coś z tobą jest nie tak: 1. Każdy wypad do siłowni dokumentujesz na instagramie, facebooku, twitterze... i tinderze. 2. Będąc w stałym związku masz konto na tinderze. 3. Swój franczyzowy sklep z ubraniami założony w 2002 roku tytułujesz jako startup. 4. Podoba ci się określenie lumbersexual. 5. Udajesz że określenie lumbersexual dokładnie cię opisuje chociaż masz problemy z wytrzymaniem z zarostem dłuższym niż 2mm. 6. Ostatnim razem siekierę w rękach miałeś w szkole podstawowej - trzymałeś rekwizyt podczas szkolnego przedstawienia opartego na bajce Rumcajs. 7. Masz jedną buteleczkę markowych perfum, dostałeś ją wieki temu od jednej z byłych i nie zrozumiałeś aluzji. 8. Biegasz i narzekasz. Jeżeli nie chcesz czuć efektów 5km na własnych nogach wracasz do nocnych wyścigów po ulicach. 9. Nocami szalejesz furą na kredyt po ulicach za podatki. 10. Narzekasz na "dawców organów na przecinakach". 11. Dumnie proklamujesz że płacisz podatki w ojczyźnie sumiennie odliczając prywatne wydatki w firmowych księgach. 12. Jeżeli już wyjątkowo porwiesz się na ekstremalny wydatek jakim jest napiwek dajesz mniej niż 10% kwoty na rachunku. 13. Odliczasz wszystkie napiwki jako firmowy wydatek. 14. Śmiejesz się z ofiar "chwilówek" siedząc w m4 kupionym na frankowy kredyt. 15. W szafie masz jeden garnitur na wyjścia i 4 koszulki jeszcze ze szkoły średniej. 16. Twój uścisk dłoni przypomina witanie się z ośmiornicą lub imadło u mechanika. 17. Twoje nowiutkie Beats by Dre podłączone do Blackberry z 2002 roku. 18. Wypierasz się starych zdjęć gdzie na nogach masz glany a na klacie koszulkę Acid Drinkers. 19. Wypierasz się Acid Drinkers. 20. I całego okresu od wakacji od końca ósmej klasy do egzaminów na prywatne studia. 21. Po wiekach spędzonych na graniu w Call of Duty spróbowałeś paintballa. Nie podobało ci się. 22. Sypiesz mądrymi cytatami jak z rękawa nie stosując się do żadnego z nich. 23. Dajesz rady na lewo i prawo, czy ktoś chce czy nie, nawet jeżeli ktoś ma więcej doświadczenia od ciebie. 24. Wypominasz jedną wygraną w pokera zapominając że przetupałeś 9 następnych rozdań sromotnie. 25. Musisz googlować wyraz sromotnie.,Marcin Cajzer