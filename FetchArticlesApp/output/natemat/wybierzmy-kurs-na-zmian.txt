Trzeba zostawić Tuska z jego straszakami (wojną polsko-polską, wojną z Rosją), chorymi platformerskimi układami, w których jest miejsce tylko dla krewnych i znajomych. Trzeba zapomnieć o Kaczyńskim z jego smoleńską obsesją, promowaniu się na nieszczęściu powodzian i antyunijną retoryką. Trzeba raz na zawsze pogrzebać tragikomicznego Korwina, którego marzeniem jest pozbawienie kobiet praw wyborczych i zamienienie siedziby Komisji Europejskiej w burdel. Trzeba pokazać gest Kozakiewicza chorym z nienawiści i zawiści narodowcom oraz wszystkim marginalnym, antyunijnym kanapom. Niech się kiszą we własnym sosie. Europejczycy zasługują na bezpieczeństwo i dobrobyt, prawdziwą równość i sprawiedliwość społeczną. Muszą mieć pracę, godne wynagrodzenia i emerytury, dobrą opiekę medyczną. Dość zaciskania pasa, dość wyrzeczeń. Unia Europejska musi skręcić w lewo. Wybierzmy kurs na zmianę. Proszę o poparcie listy SLD-UP. Musimy skupić się na rozwiązywaniu prawdziwych problemów Polaków i Europejczyków. Potrzebujemy: - Europy ludzi, obywateli, kobiet i mężczyzn, a nie Europy rynków, banków i kryzysów - Europy świeckiego ducha, opartej na silnych wartościach, potrafiącej stworzyć rzeczywistą przestrzeń wolności, solidarności i pokoju dla wszystkich - Polski modernizacji i inwestycji, a nie Polski wiecznych podejrzeń i zawiści - Polski europejskiej, a nie smoleńskiej - Polski równych praw dla wszystkich - Polski zapewniającej pracę i godne wynagrodzenia, emerytury, renty - Polski, w której rozwija się nowoczesna gospodarka oparta na wiedzy, powstają nowe miejsca pracy, buduje się silny kapitał ludzki - Polski, w której obywatele chcą żyć, pracować i spędzać wolny czas, zakładać rodziny, wychowywać dzieci Musimy wybrać kurs na zmianę. Drodzy Internauci! 25 maja wybierzecie osoby, które będę miały rzeczywisty wpływ na życie i przyszłość pół miliarda Europejczyków, 38 mln Polaków i każdego z nas. Nie popełnijcie błędu! Głosujcie na listę nr 3 SLD-UP!,Joanna Senyszyn