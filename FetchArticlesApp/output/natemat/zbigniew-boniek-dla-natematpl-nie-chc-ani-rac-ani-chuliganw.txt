O tym, czy jest Włochem, czy Polakiem. O reklamowaniu zagranicznego bukmachera wbrew ustawie hazardowej. O bardzo bliskich związkach z portalem weszło.com i Krzysztofem Stanowskim. O niezwolnieniu Piotra Gołosa, odpowiedzialnego za zdjęcie orzełka z koszulek reprezentacji. O racach, zakazach i przepisie na chuliganów. O tym wszystkim Zbigniew Boniek mówi naTemat.pl po stu dniach urzędowania w fotelu prezesa PZPN. Pan jest Polakiem, czy Włochem, panie Boniek? To co? Teraz chcecie zrobić ze mnie Włocha? Niedawno powiedział pan na łamach „Polski The Times”, że jako posiadacz włoskiego paszportu, może pan firmować swoją twarzą jedną z firm bukmacherskich. Ja, jako Zbigniew Boniek, przez ostatnie trzydzieści lat mam dwa stałe miejsca zameldowania: jedno w Polsce, w Bydgoszczy, przy ulicy Bratkowej – gdzie mam dom – a drugie we Włoszech. Mieszkając za granicą, płacę w tamtejszym urzędzie podatkowym moje podatki – nie mogę przecież płacić ich w dwóch krajach. Od piętnastu lat mam firmę, która zarządza moim wizerunkiem. Ta firma podpisywała dla mnie różne kontrakty: byłem na przykład komentatorem włoskiej telewizji, reklamowałem polskie firmy, takie jak Era i Tyskie. Ta sama agencja podpisała dla mnie cztery lata temu, zgodnie z prawem, umowę z jedną z firm internetowych zajmujących się bukmacherką. W którym miejscu Boniek łamie prawo? Nie twierdzę, że pan łamie prawo. Twierdzę tylko, że zasłania się Pan włoskim paszportem. Proszę mi powiedzieć, gdzie łamię prawo? Jeszcze raz: nie twierdzę, że Pan łamie prawo. Mówię o furtkach… Furtki, nie furtki… Ten bukmacher nie jest zarejestrowany w Polsce; z Polską teoretycznie nie ma nic wspólnego. Tylko teoretycznie... Mam z nim kontrakt od czterech lat, a będzie on ważny przez kolejne trzy, czy cztery. Chcecie robić ze mnie Włocha? To róbcie! Ale oprócz tego, że jestem prezesem PZPN, jestem też wolnym człowiekiem. Jeżeli kiedyś zobaczę, że między moimi interesami, a interesami PZPN, jest jakiś konflikt, to gwarantuję, że nigdzie w reklamach mnie nie zobaczycie. Ludziom to się jednak nie podoba… Ludziom nie podobają się różne rzeczy. Przed chwilą słyszałem, że chcę pomóc chuliganom, że chcę „Starucha” wypuścić z więzienia! To może mówić tylko ktoś, kto nie ma pojęcia o sprawie. 100 dni Zbigniewa Bońka w PZPN pod znakiem public relations Jeżeli już zmieniliśmy temat, to proszę powiedzieć: czego właściwie chce ws. kibiców Zbigniew Boniek? My chcemy, aby darowano klubom zakazy wyjazdowe dla zorganizowanych grup kibiców. Ile mamy takich przypadków? Sześć? Siedem, czy osiem. Trzy w ekstraklasie, reszta w pierwszej i drugiej lidze. Jeżeli my darujemy zakazy grupom kibiców, to świat się nie zawali. A jeżeli oni znów się źle zachowają, to wtedy dostaną karę nie jednego meczu, a trzech! Ale my robimy pierwszy krok, gest w ich stronę. Ludziom, którzy są na „nie”, chodzi raczej o to, że taka decyzja może być odebrana jako pobłażliwość dla chuliganów. Osoby, które mają indywidualny zakaz stadionowi i tak na mecz nie pojadą! My mówimy o kibicach, a nie o bandytach, czy chuliganach. Chcemy, żeby osoby robiące rzeczy niezgodne z prawem eliminowano, ale my tego nie możemy robić. To może zrobić administracja państwowa. A slogan: „Boniek chce rac na stadionach”? Boniek nie chce żadnych rac na stadionach! Mówię o tym, i o kibicach, bo to są nadinterpretacje. One mnie jakoś wyjątkowo nie denerwują, ale w końcu dochodzi do tego, że ja idę na zarząd, a gazeta mi mówi: będzie taki i taki punkt. A takiego punktu w ogóle nie ma! A więc wyjaśniam: PZPN zastanawia się tylko, czy nie warto lekko zmodyfikować ustawy o bezpieczeństwie, aby dać kibicom szansę na uatrakcyjnienie widowiska sportowego. Jeżeli jednak ustawa nie zostanie zmieniona, to my jesteśmy za jej przestrzeganiem. Zamierza pan zwolnić z Polskiego Związku Piłki Nożnej Piotra Gołosa, pomysłodawcę m.in. usunięcia orzełka z koszulek reprezentacji? Czy pan naprawdę myśli, że jeśli pana Gołosa nie będzie w polskiej piłce, to ona stanie się lepsza? Decyzja o usunięciu orzełka faktycznie pojawiła się w jego departamencie i faktycznie była ona zła: nie przewidywała reakcji społecznych, nie brała pod uwagę historii naszej piłki. Natomiast jeszcze gorsza była decyzja zarządu, który tę złą ideę departamentu marketingu zaakceptował. Nie róbmy więc z Gołosa jedynego winnego! Ale to właśnie Gołos ten skandaliczny pomysł podsunął zarządowi. Gołos jako pracownik nie ma żadnej możliwości decydowanie, czy orzełek może być na koszulce, czy nie. Może swoje idee przedstawiać, zresztą jak pracownik każdej firmy, ale mówienie, że to wina Gołosa, to bardzo płytkie podejście do problemu. Natomiast przyznam, że sam rozmawiałem z panem Gołosem na ten temat, bo chciałem poznać kulisy tej sprawy… I jemu też powiedziałem: wcześniej mi się to nie podobało, teraz mi się to nie podoba i podobać mi się to nie będzie. Ale ktoś to przyklepał, a później przez pięć dni ludzie chodzili i mówili: „Kibice pokrzyczą, pokrzyczą i im przejdzie”. Gołos firmował ten pomysł swoim nazwiskiem. Jeżeli pan myśli, że ja publicznie będę nadawał na jakiegokolwiek pracownika Polskiego Związku Piłki Nożnej, to się pan grubo myli. Takiej możliwości nie ma. Zna pan moje zdanie: eliminacja orzełka był karygodnym błędem. A o tym zdecydował nie Gołos, a władzę PZPN. Czy wpływ na pozycję Gołosa ma fakt, że pracował on kiedyś u pana w firmie Go&Goal? Zero. Nie ma to żadnego znaczenia. Czy ja mam w stosunku do niego jakieś zobowiązania? Nie. A kto wymyślił Macieja Sawickiego… Jego ojciec i matka go wymyślili (śmiech). … jako kandydata na sekretarza generalnego PZPN? Podobno Krzysztof Stanowski z portalu weszlo.com. Nie ukrywam, że często rozmawiam z dziennikarzami. Najczęściej chyba z Romkiem Kołtoniem z Polsatu, ale także z Mateuszem Borkiem, kolegą Stanowskim i Januszem Basałajem, którego zrobiłem nasze szefem departamentu ds. mediów. To który z nich podpowiedział panu Sawickiego? Kandydatów było kilkunastu. Na przykład Bogdan Basałaj, niedawno prezes Wisły, albo Jacek Bednarz, dyrektor sportowy Wisły i Legii. Był też Sawicki. Z listy z nazwiskami, którą miałem na biurku – a było tam 12 czy 15 nazwisk – wybrałem właśnie Sawickiego. To była moja decyzja, suwerenna, tak jak decyzje selekcjonera reprezentacji Polski. Natomiast mówienie, że ja jestem uzależniony od jakiegokolwiek człowieka w tym kraju, jest bzdurą. Decyzje Boniek podejmuje sam. Sto dni minęło, jak jeden dzień? Szybko minęło, pracowicie. Znów uciekam do roboty. To co miałem – wyjaśniłem. A to co dobre, niech ocenią kibice. Rozmawiał: SEBASTIAN STASZEWSKI,Sebastian StaszewskiO tym, czy jest Włochem, czy Polakiem. O reklamowaniu zagranicznego bukmachera wbrew ustawie hazardowej. O bardzo bliskich związkach z portalem weszło.com i Krzysztofem Stanowskim. O niezwolnieniu Piotra Gołosa, odpowiedzialnego za zdjęcie orzełka z koszulek reprezentacji. O racach, zakazach i przepisie na chuliganów. O tym wszystkim Zbigniew Boniek mówi naTemat.pl po stu dniach urzędowania w fotelu prezesa PZPN. Pan jest Polakiem, czy Włochem, panie Boniek? To co? Teraz chcecie zrobić ze mnie Włocha? Niedawno powiedział pan na łamach „Polski The Times”, że jako posiadacz włoskiego paszportu, może pan firmować swoją twarzą jedną z firm bukmacherskich. Ja, jako Zbigniew Boniek, przez ostatnie trzydzieści lat mam dwa stałe miejsca zameldowania: jedno w Polsce, w Bydgoszczy, przy ulicy Bratkowej – gdzie mam dom – a drugie we Włoszech. Mieszkając za granicą, płacę w tamtejszym urzędzie podatkowym moje podatki – nie mogę przecież płacić ich w dwóch krajach. Od piętnastu lat mam firmę, która zarządza moim wizerunkiem. Ta firma podpisywała dla mnie różne kontrakty: byłem na przykład komentatorem włoskiej telewizji, reklamowałem polskie firmy, takie jak Era i Tyskie. Ta sama agencja podpisała dla mnie cztery lata temu, zgodnie z prawem, umowę z jedną z firm internetowych zajmujących się bukmacherką. W którym miejscu Boniek łamie prawo? Nie twierdzę, że pan łamie prawo. Twierdzę tylko, że zasłania się Pan włoskim paszportem. Proszę mi powiedzieć, gdzie łamię prawo? Jeszcze raz: nie twierdzę, że Pan łamie prawo. Mówię o furtkach… Furtki, nie furtki… Ten bukmacher nie jest zarejestrowany w Polsce; z Polską teoretycznie nie ma nic wspólnego. Tylko teoretycznie... Mam z nim kontrakt od czterech lat, a będzie on ważny przez kolejne trzy, czy cztery. Chcecie robić ze mnie Włocha? To róbcie! Ale oprócz tego, że jestem prezesem PZPN, jestem też wolnym człowiekiem. Jeżeli kiedyś zobaczę, że między moimi interesami, a interesami PZPN, jest jakiś konflikt, to gwarantuję, że nigdzie w reklamach mnie nie zobaczycie. Ludziom to się jednak nie podoba… Ludziom nie podobają się różne rzeczy. Przed chwilą słyszałem, że chcę pomóc chuliganom, że chcę „Starucha” wypuścić z więzienia! To może mówić tylko ktoś, kto nie ma pojęcia o sprawie. 100 dni Zbigniewa Bońka w PZPN pod znakiem public relations Jeżeli już zmieniliśmy temat, to proszę powiedzieć: czego właściwie chce ws. kibiców Zbigniew Boniek? My chcemy, aby darowano klubom zakazy wyjazdowe dla zorganizowanych grup kibiców. Ile mamy takich przypadków? Sześć? Siedem, czy osiem. Trzy w ekstraklasie, reszta w pierwszej i drugiej lidze. Jeżeli my darujemy zakazy grupom kibiców, to świat się nie zawali. A jeżeli oni znów się źle zachowają, to wtedy dostaną karę nie jednego meczu, a trzech! Ale my robimy pierwszy krok, gest w ich stronę. Ludziom, którzy są na „nie”, chodzi raczej o to, że taka decyzja może być odebrana jako pobłażliwość dla chuliganów. Osoby, które mają indywidualny zakaz stadionowi i tak na mecz nie pojadą! My mówimy o kibicach, a nie o bandytach, czy chuliganach. Chcemy, żeby osoby robiące rzeczy niezgodne z prawem eliminowano, ale my tego nie możemy robić. To może zrobić administracja państwowa. A slogan: „Boniek chce rac na stadionach”? Boniek nie chce żadnych rac na stadionach! Mówię o tym, i o kibicach, bo to są nadinterpretacje. One mnie jakoś wyjątkowo nie denerwują, ale w końcu dochodzi do tego, że ja idę na zarząd, a gazeta mi mówi: będzie taki i taki punkt. A takiego punktu w ogóle nie ma! A więc wyjaśniam: PZPN zastanawia się tylko, czy nie warto lekko zmodyfikować ustawy o bezpieczeństwie, aby dać kibicom szansę na uatrakcyjnienie widowiska sportowego. Jeżeli jednak ustawa nie zostanie zmieniona, to my jesteśmy za jej przestrzeganiem. Zamierza pan zwolnić z Polskiego Związku Piłki Nożnej Piotra Gołosa, pomysłodawcę m.in. usunięcia orzełka z koszulek reprezentacji? Czy pan naprawdę myśli, że jeśli pana Gołosa nie będzie w polskiej piłce, to ona stanie się lepsza? Decyzja o usunięciu orzełka faktycznie pojawiła się w jego departamencie i faktycznie była ona zła: nie przewidywała reakcji społecznych, nie brała pod uwagę historii naszej piłki. Natomiast jeszcze gorsza była decyzja zarządu, który tę złą ideę departamentu marketingu zaakceptował. Nie róbmy więc z Gołosa jedynego winnego! Ale to właśnie Gołos ten skandaliczny pomysł podsunął zarządowi. Gołos jako pracownik nie ma żadnej możliwości decydowanie, czy orzełek może być na koszulce, czy nie. Może swoje idee przedstawiać, zresztą jak pracownik każdej firmy, ale mówienie, że to wina Gołosa, to bardzo płytkie podejście do problemu. Natomiast przyznam, że sam rozmawiałem z panem Gołosem na ten temat, bo chciałem poznać kulisy tej sprawy… I jemu też powiedziałem: wcześniej mi się to nie podobało, teraz mi się to nie podoba i podobać mi się to nie będzie. Ale ktoś to przyklepał, a później przez pięć dni ludzie chodzili i mówili: „Kibice pokrzyczą, pokrzyczą i im przejdzie”. Gołos firmował ten pomysł swoim nazwiskiem. Jeżeli pan myśli, że ja publicznie będę nadawał na jakiegokolwiek pracownika Polskiego Związku Piłki Nożnej, to się pan grubo myli. Takiej możliwości nie ma. Zna pan moje zdanie: eliminacja orzełka był karygodnym błędem. A o tym zdecydował nie Gołos, a władzę PZPN. Czy wpływ na pozycję Gołosa ma fakt, że pracował on kiedyś u pana w firmie Go&Goal? Zero. Nie ma to żadnego znaczenia. Czy ja mam w stosunku do niego jakieś zobowiązania? Nie. A kto wymyślił Macieja Sawickiego… Jego ojciec i matka go wymyślili (śmiech). … jako kandydata na sekretarza generalnego PZPN? Podobno Krzysztof Stanowski z portalu weszlo.com. Nie ukrywam, że często rozmawiam z dziennikarzami. Najczęściej chyba z Romkiem Kołtoniem z Polsatu, ale także z Mateuszem Borkiem, kolegą Stanowskim i Januszem Basałajem, którego zrobiłem nasze szefem departamentu ds. mediów. To który z nich podpowiedział panu Sawickiego? Kandydatów było kilkunastu. Na przykład Bogdan Basałaj, niedawno prezes Wisły, albo Jacek Bednarz, dyrektor sportowy Wisły i Legii. Był też Sawicki. Z listy z nazwiskami, którą miałem na biurku – a było tam 12 czy 15 nazwisk – wybrałem właśnie Sawickiego. To była moja decyzja, suwerenna, tak jak decyzje selekcjonera reprezentacji Polski. Natomiast mówienie, że ja jestem uzależniony od jakiegokolwiek człowieka w tym kraju, jest bzdurą. Decyzje Boniek podejmuje sam. Sto dni minęło, jak jeden dzień? Szybko minęło, pracowicie. Znów uciekam do roboty. To co miałem – wyjaśniłem. A to co dobre, niech ocenią kibice. Rozmawiał: SEBASTIAN STASZEWSKI,Sebastian Staszewski