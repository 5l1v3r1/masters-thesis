Krynica Summer Jazz 2 Days Zapraszamy wszystkich wielbicieli muzyki jazzowej jak również tych, którzy chcieliby się z nią zapoznać na Krynica Summer Jazz Two Days. Odwiedź Salę Balową w Starym Domu Zdrojowym w dniach 19 i 20 sierpnia 2014 od godz. 19:00. Usłyszymy utwory najbardziej znanych wykonawców jazzowych m.in. Ch.Parker, M.Davies, Brecker Brothers, G.Gershwin w wykonaniu utalentowanych muzyków, lubiących zaskakiwać i eksperymentować formą. "Koncerty w ramach Krynica Summer Jazz 2 Days będą świetną okazją do relaksu jak również do oglądnięcia prac Joanny Łapuszek, która obecnie mieszka na Cyprze. Jest ona również kapitanem żeglarskim i motorowodnym. Pływała po Bałtyku, M. Północnym, Śródziemnym, Południowym i Północny Oceanie Indyjskim, Pacyfiku i Atlantyku. Jedną z najważniejszych tras, którą Joanna przepłynęła jest przeprowadzenie jachtu „Ptolemy” w dwuosobowej załodze na rocznej wyprawie z Australii na Cypr przez Indonezję, Malezję, Tajlandię, Nikobary, Sri Lankę, Malediwy, Oman, Jemen, Suden, Egipt, bez silnika, poprzez najniebezpieczniejsze regiony jeśli chodzi o zagrożenie piractwem (cieśnina Malakka i okolice Sukutry). Podczas tych wypraw prowadziła również pracę naukową w zakresie malarstwa.”- mówi Prezes Stowarzyszenia INFINITAS Katarzyna Zygmunt. Bilety do nabycia w „Czekolada i Zdrój” w Starym Domu Zdrojowym na Deptaku oraz w Pijalni Czekolady przy ul. Pułaskiego 1, bądź bezpośrednio przed koncertem. Posłuchaj jazzu, poczuj się wolny!,Katarzyna-Paweł Zygmuntowie