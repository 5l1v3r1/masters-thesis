Na początku lat 90. XX wieku w Polsce zaczął rozwijać się wolny rynek. Czy prywatne firmy faktycznie działają efektywnej od państwowych? Jakie branże są najważniejsze z puntu strategicznego dla Polski? Na jakie wsparcie mogą liczyć? Na te pytania próbowali odpowiedzieć uczestnicy debaty "Jakich strategicznych instytucji potrzebuje silne państwo?" zorganizowanej 28 listopada przez Instytut Wolności. Jak podkreśla Sypniewski, zgodnie z dyrektywami Parlamentu Europejskiego wyodrębnia się sektor usług powszechnych, obejmuje on m.in. pocztowe usługi powszechne. Według Sypniewskiego, obecnie celem administracji publicznej jest zaspokajanie potrzeb obywateli w drodze zapewniania im równego dostępu do usług publicznych, a nie preferowanie wyłącznie jednego modelu gospodarczego. Maciej Jankowski, wiceminister obrony narodowej podkreślał podczas debaty, że są sytuacje, które zmuszają państwo do interwencji. Dzieje się tak wtedy, gdy podmioty odpowiedzialne nie zapewniają odpowiedniego poziomu usług. Profesor Witold Orłowski, główny doradca ekonomiczny PricewaterhouseCoopers Polska uważa, że nie ma strategicznych instytucji państwa, są natomiast strategiczne funkcje. Profesor Orłowski podkreślił, iż należy zastanowić się, jak efektywnie dostarczyć usługę, zwłaszcza tam, gdzie państwu zależy na bezpieczeństwie. Wojciech Jasiński wspomniał o konflikcie pomiędzy firmami prywatnymi, a państwowymi. Zdaniem posła PiS, w wielu sytuacjach to interes państwa jest ważniejszy niż interes firm prywatnych. Według posła Stanisława Żmijana, infrastruktura strategiczna z punktu funkcjonowania państwa nie może zostać przejęta przez sektor prywatny. Brakuje odpowiednich regulacji prawnych, które gwarantowałby jej sprawne funkcjonowanie.W debacie udział wzięli: Stanisław Żmijan (PO), szef sejmowej komisji infrastruktury: Wojciech Jasiński (PiS) były minister Skarbu Państwa; profesor Witold Orłowski, główny doradca ekonomiczny PricewaterhouseCoopers Polska; Maciej Jankowski, wiceminister obrony narodowej; Paweł Soloch, prezes Instytutu Sobieskiego oraz Przemysław Sypniewski, prezes Warszawskiego Instytutu Pocztowego. Partnerem wydarzenia była Poczta Polska.,Anna Kostecka