Czasem dla odmiany lubimy sobie zjeść na obiad...kanapkę. Składniki: 1 bagietka wiejska, taka, jaką lubicie 300 g polędwicy wieprzowej 1 czerwona papryka (upieczona i obrana) pęczek pietruszki garść rukoli 1 cebula, parmezan oliwa sól, pieprz marynata: 1 łyżka świeżego tymianku, 1 łyżka rozmarynu, 3-4 ząbki czosnku chlust oliwy sól, pieprz Najpierw zamarynujcie mięso. Natrzyjcie je solą, pieprzem, ziołami, czosnkiem, zalejcie oliwą i odstawcie na jakieś 3 godziny. Następnie usmażcie ze wszystkich stron, najlepiej na patelni grillowej i pokrójcie na plastry. Upieczoną paprykę posiekajcie drobno i dorzućcie do niej również posiekaną natkę, wymieszajcie. Cebulę pokrójcie w księżyce, wrzućcie na rozgrzaną oliwę i smażcie na małym ogniu, aż zbrązowieje, odstawcie do wystygnięcia. Bułkę przekrójcie wzdłuż na pół, i podgrzejcie kilka minut w piekarniku rozgrzanym do 180'C. Skropcie ją z obu stron oliwą, na jednej ułóżcie rukolę, a na niej pokrojony obieraczką w paski parmezan. Na drugiej ułóżcie mięso, paprykę z natką oraz cebulę. Złóżcie obie połówki. Smacznego!,eintopf