Dziś w nocy Google wprowadziło do swoich map kolejną, świetną usługę. Czeka na nas sześć raf koralowych z Hawajów (Maui i Oahu), Wielkiej Rafy Koralowej w Australii (Wyspa Lady Eliot, Wyspa Herona i Wyspa Wilsona) oraz Filipiny (Dauin, Wyspy Apo). Każda z tych raf przedstawiona jest w formie kompletnej panoramy na trasie kilkuset metrów, wykonanej z pomocą specjalnej podwodnej kamery. Zobaczyć możemy: Wyspę Lady Eliot nieopodal Australii (można nawet „poopalać się na plaży”) Zachód Słońca na Wyspie Wilsona nieopodal Australii Korale i ich mieszkańców na Filipinach (gdzie jest Nemo?) Nurków nieopodal Honolulu Naprawdę wielkiego korala na Filipinach I wiele więcej w podwodnym centrum map Google. Każda z raf jest opisana, możemy też zobaczyć gdzie jest zlokalizowana na kuli ziemskiej. Brakuje tylko teleportu na miejsce zdarzenia. To co? Hop do wody! Na koniec filmik na zachętę (ktoś jeszcze jej potrzebuje?:) Artykuł pochodzi z The Daily Interactive - serwisu opisującego wpływ nowych mediów na świat.,Jakub Konik