Andrzej Duda spotka się z Donaldem Trumpem, a głównymi tematami rozmowy będą bezpieczeństwo Polski i Europy oraz kwestie gospodarcze. Prezydent w radiowej Jedynce przyznał jednak, że liczy na typowy efekt "wow". – Polska zostanie pokazana światu – stwierdził. W wywiadzie dla "Sygnałów Dnia" w radiowej Jedynce, tuż przed rozmową obu prezydentów, Andrzej Duda powiedział, że dzięki tej wizycie pozycja Polski na arenie międzynarodowej ulegnie wzmocnieniu. – Polska zostanie pokazana światu, a wizyta prezydenta Donalda Trumpa w naszym kraju pokazuje, że Polska jest krajem liczącym się na świecie – podkreślił prezydent RP. – Chciałbym, żeby obecność sojuszników w Polsce miała charakter stały, a szczególnie jeśli chodzi o armię USA, która jest gwarantem bezpieczeństwa – tak do sprawy bezpieczeństwa odniósł się Andrzej Duda. – Prezydent Trump doskonale wie, że spokój w Europie to również spokój w Stanach Zjednoczonych – tak z kolei mówił o korzyściach z obecności wojsk amerykańskich w Europie dla Stanów Zjednoczonych. Rozmowy obu prezydentów mają dotyczyć także kwestii gospodarczych, a w szczególności dostaw amerykańskiego gazu łupkowego do polskiego gazoportu. - Chciałbym, aby w perspektywie była długofalowa umowa z amerykańską o dostawie gazu skroplonego do Polski – zaznaczył. Oprócz spotkania prezydentów Trumpa i Dudy w czwartek odbędą się także konsultacje delegacji polskiej i amerykańskiej oraz szczyt 12 państw Trójmorza z udziałem amerykańskiego prezydenta. O godzinie 13 Donald Trump przemówi do Polaków na placu Krasińskich, a następnie odleci do Hamburga na szczyt grupy G20.,Mateusz MarchwickiAndrzej Duda spotka się z Donaldem Trumpem, a głównymi tematami rozmowy będą bezpieczeństwo Polski i Europy oraz kwestie gospodarcze. Prezydent w radiowej Jedynce przyznał jednak, że liczy na typowy efekt "wow". – Polska zostanie pokazana światu – stwierdził. W wywiadzie dla "Sygnałów Dnia" w radiowej Jedynce, tuż przed rozmową obu prezydentów, Andrzej Duda powiedział, że dzięki tej wizycie pozycja Polski na arenie międzynarodowej ulegnie wzmocnieniu. – Polska zostanie pokazana światu, a wizyta prezydenta Donalda Trumpa w naszym kraju pokazuje, że Polska jest krajem liczącym się na świecie – podkreślił prezydent RP. – Chciałbym, żeby obecność sojuszników w Polsce miała charakter stały, a szczególnie jeśli chodzi o armię USA, która jest gwarantem bezpieczeństwa – tak do sprawy bezpieczeństwa odniósł się Andrzej Duda. – Prezydent Trump doskonale wie, że spokój w Europie to również spokój w Stanach Zjednoczonych – tak z kolei mówił o korzyściach z obecności wojsk amerykańskich w Europie dla Stanów Zjednoczonych. Rozmowy obu prezydentów mają dotyczyć także kwestii gospodarczych, a w szczególności dostaw amerykańskiego gazu łupkowego do polskiego gazoportu. - Chciałbym, aby w perspektywie była długofalowa umowa z amerykańską o dostawie gazu skroplonego do Polski – zaznaczył. Oprócz spotkania prezydentów Trumpa i Dudy w czwartek odbędą się także konsultacje delegacji polskiej i amerykańskiej oraz szczyt 12 państw Trójmorza z udziałem amerykańskiego prezydenta. O godzinie 13 Donald Trump przemówi do Polaków na placu Krasińskich, a następnie odleci do Hamburga na szczyt grupy G20.,Mateusz Marchwicki