W tej kampanii młodzi są na uprzywilejowanej pozycji – wszyscy kandydaci chcą im coś zaoferować. MamPrawoWiedziec.pl sprawdza, co konkretnie. Andrzej Duda, Adam Jarubas, Bronisław Komorowski, Magdalena Ogórek i Janusz Palikot obiecują wprowadzenie specjalnych programów dla młodych. Duda zapowiada program „Polska – mój dom”, który ma oferować preferencyjne warunki przy zakładaniu działalności gospodarczej. Obiecuje utworzenie „nowych funduszy: choćby funduszu wsparcia zatrudnienia i funduszu wsparcia młodych pracodawców”. Komorowski przewiduje program „Dobry start w dorosłe życie”, którego istotnym punktem jest budowa mieszkań komunalnych z tanim czynszem. Obiecuje utworzenie karty młodego przedsiębiorcy, ułatwiającej godzenie pracy z wychowaniem dzieci. Ogórek mówi o „uwolnieniu energii przedsiębiorców”, dzięki któremu będą chętniej zatrudniać młodych na etaty. Być może jednym z elementów programu jest zapowiadana przez kandydatkę obniżka CIT i nowelizację prawa gospodarczego (nie precyzuje, w jakim kierunku). W jej programie dla młodych mieszczą się także rozwój sieci żłobków i przedszkoli oraz udogodnienia dla młodych przedsiębiorców. – Chcę stworzyć system poręczeń i ubezpieczeń, by znieść jakąkolwiek karalność wykroczeń gospodarczych przez pierwsze 2 lata działalności gospodarczej dla osób poniżej 25 roku życia – zapowiada kandydatka SLD. Jarubas podkreśla, że jednym z jego priorytetów będzie zatrzymanie młodych w kraju i rozwój postaw przedsiębiorczych. – Każdy, kto rozpoczynałby działalność, niezależnie od wieku, powinien korzystać z progresywnej składki ZUS, tak by maksymalna stawka obowiązywała dopiero w 5 roku działalności. Takie rozwiązanie mogłoby wpłynąć, obok polityki prorodzinnej, na zmianę decyzji o opuszczeniu Polski przez wielu młodych ludzi – twierdzi Jarubas. Proponuje także oferty staży w wojsku czy ulgi podatkowe dla młodych przedsiębiorców. Konkretny plan wsparcia zapowiada Janusz Palikot. Jego program zakłada powstanie mechanizmu „firmy na próbę” oraz dwukrotne zwiększenie się funduszu zalążkowego finansującego start-upy, często zakładane właśnie przez młodych, którzy mają pomysł na działalność w internecie. Palikot wspomina także o ustawie dotyczącej tworzenia miejsc pracy i podwyższania wynagrodzeń. Przeciw drenażowi polskich talentów Tzw. kandydaci antysystemowi – Grzegorz Braun, Janusz Korwin-Mikke, Marian Kowalski, Paweł Kukiz, Paweł Tanajno oraz Jacek Wilk – nie obiecują całościowych programów wsparcia dla młodych. Wspólnym mianownikiem ich propozycji jest nacisk na rozwój przedsiębiorczości u młodego pokolenia. Za priorytet uznają obniżanie podatków oraz zwiększanie wolności gospodarczej, które mają stanowić odpowiedź na problem emigracji młodych Polaków. Braun mówi wprost, że młodych zachęcić do pozostania można tylko „kończąc z wyzyskiem fiskalnym, które życie w Polsce czyni nieznośnym i każe młodym, nie tylko młodym zresztą, Polakom szukać normalnego godnego życia gdzieś daleko za granicą”. Tanajno martwi się odpływem młodych wykształconych ludzi z Polski: – Postępuje drenaż młodych talentów za granicę. A oni wszyscy mogliby założyć biznesy w Polsce – gdyby prawo [dotyczące] nowych technologii było przejrzystsze. Wilk chce, aby Polska była krajem atrakcyjnym dla młodych ludzi i dlatego zamierza „pobudzać ducha przedsiębiorczości” w Polakach poprzez liberalizację prawa podatkowego i gospodarczego. Przedsiębiorczość i polityka prorodzinna Kandydaci wyraźnie łączą problemy młodych na rynku pracy z kryzysem demograficznym i polityką rodzinną w kraju. Najwięcej uwagi rodzinie poświęcają Komorowski i Duda. Prezydencki program „Dobry start w dorosłe życie” jest odpowiedzią na problemy młodych rodziców w nabywaniu mieszkania i utrzymaniu dzieci. Komorowski zapowiada uelastycznienie urlopów rodzicielskich, aby łatwiej można było je godzić z pracą zawodową. Duda proponuje państwowy program budowy mieszkań, darmowe przedszkola dla wszystkich chętnych oraz 6-letnie urlopy dla matek. Zarówno on, jak i Tanajno chcą na politykę prorodzinną przeznaczyć określony procent PKB i wprowadzić zasiłek na każde dziecko w rodzinie. Ogórek łączy stanowisko w kwestii polityki prorodzinnej z działaniami na rzecz młodych: – Rozwiązaniem problemu polityki prorodzinnej może być tylko spójny i całościowy program dla ludzi młodych obejmujący politykę zatrudnienia, skończywszy na dostępności żłobków i przedszkoli. Janusz Palikot widzi tę kwestię podobnie: – By polityka prorodzinna była skuteczna, potrzebna jest inna polityka gospodarcza – oparta na tworzeniu miejsc pracy i wyższych wynagrodzeniach! Jarubas wychodzi naprzeciw problemom kobiet samotnie wychowujących dzieci. Odpowiedzią na ich potrzeby ma być Karta Samotnej Matki, na wzór Karty Dużej Rodziny. Duda, Jarubas i Komorowski obiecują ulgi podatkowe dla rodzin z dziećmi. Podobne stanowisko zajmuje Kowalski: – System podatkowy w Polsce powinien być zorientowany na rodzinę i wspólne rozliczanie się małżonków oraz maksymalnie sprzyjać rodzinom wielodzietnym. Celem Korwin-Mikkego jest doprowadzenie do sytuacji, w której kobiety w ogóle nie będą musiały pracować – praca zawodowa ma być ich dobrowolnym wyborem, a nie ekonomicznym przymusem. Utrzymanie kobiet ma należeć do ich mężów. Braun mówi krótko o „przywróceniu normalności”, a Kukiz przyznaje, że polityka rodzinna to najważniejsze wyzwanie dla Polski. W obietnicach kandydatów młodzi to grupa, dla której problemem jest wejście na rynek pracy, konieczność emigracji zarobkowej i utrzymanie rodziny. Lekarstwem na problemy młodych ma być przede wszystkim rozwój przedsiębiorczości w kraju i polityka prorodzinna. Kandydaci chcą zapewnić młodych, że w Polsce znajdą równie atrakcyjne zatrudnienie jak na zachodzie Europy oraz równie dogodne warunki do zakładania rodziny. Proponowane przez nich rozwiązania nie dodają niczego nowego do obecnej debaty na temat polskich 20- i 30-latków. Maja Pieńkos, Magdalena Wnuk serwis.MamPrawoWiedziec.pl Fot. Sebastian Bojara, źródło:https://www.flickr.com/photos/129264525@N03/16957457655/in/dateposted-public/, licencja CC 2.0,MamPrawo Wiedziec.plW tej kampanii młodzi są na uprzywilejowanej pozycji – wszyscy kandydaci chcą im coś zaoferować. MamPrawoWiedziec.pl sprawdza, co konkretnie. Andrzej Duda, Adam Jarubas, Bronisław Komorowski, Magdalena Ogórek i Janusz Palikot obiecują wprowadzenie specjalnych programów dla młodych. Duda zapowiada program „Polska – mój dom”, który ma oferować preferencyjne warunki przy zakładaniu działalności gospodarczej. Obiecuje utworzenie „nowych funduszy: choćby funduszu wsparcia zatrudnienia i funduszu wsparcia młodych pracodawców”. Komorowski przewiduje program „Dobry start w dorosłe życie”, którego istotnym punktem jest budowa mieszkań komunalnych z tanim czynszem. Obiecuje utworzenie karty młodego przedsiębiorcy, ułatwiającej godzenie pracy z wychowaniem dzieci. Ogórek mówi o „uwolnieniu energii przedsiębiorców”, dzięki któremu będą chętniej zatrudniać młodych na etaty. Być może jednym z elementów programu jest zapowiadana przez kandydatkę obniżka CIT i nowelizację prawa gospodarczego (nie precyzuje, w jakim kierunku). W jej programie dla młodych mieszczą się także rozwój sieci żłobków i przedszkoli oraz udogodnienia dla młodych przedsiębiorców. – Chcę stworzyć system poręczeń i ubezpieczeń, by znieść jakąkolwiek karalność wykroczeń gospodarczych przez pierwsze 2 lata działalności gospodarczej dla osób poniżej 25 roku życia – zapowiada kandydatka SLD. Jarubas podkreśla, że jednym z jego priorytetów będzie zatrzymanie młodych w kraju i rozwój postaw przedsiębiorczych. – Każdy, kto rozpoczynałby działalność, niezależnie od wieku, powinien korzystać z progresywnej składki ZUS, tak by maksymalna stawka obowiązywała dopiero w 5 roku działalności. Takie rozwiązanie mogłoby wpłynąć, obok polityki prorodzinnej, na zmianę decyzji o opuszczeniu Polski przez wielu młodych ludzi – twierdzi Jarubas. Proponuje także oferty staży w wojsku czy ulgi podatkowe dla młodych przedsiębiorców. Konkretny plan wsparcia zapowiada Janusz Palikot. Jego program zakłada powstanie mechanizmu „firmy na próbę” oraz dwukrotne zwiększenie się funduszu zalążkowego finansującego start-upy, często zakładane właśnie przez młodych, którzy mają pomysł na działalność w internecie. Palikot wspomina także o ustawie dotyczącej tworzenia miejsc pracy i podwyższania wynagrodzeń. Przeciw drenażowi polskich talentów Tzw. kandydaci antysystemowi – Grzegorz Braun, Janusz Korwin-Mikke, Marian Kowalski, Paweł Kukiz, Paweł Tanajno oraz Jacek Wilk – nie obiecują całościowych programów wsparcia dla młodych. Wspólnym mianownikiem ich propozycji jest nacisk na rozwój przedsiębiorczości u młodego pokolenia. Za priorytet uznają obniżanie podatków oraz zwiększanie wolności gospodarczej, które mają stanowić odpowiedź na problem emigracji młodych Polaków. Braun mówi wprost, że młodych zachęcić do pozostania można tylko „kończąc z wyzyskiem fiskalnym, które życie w Polsce czyni nieznośnym i każe młodym, nie tylko młodym zresztą, Polakom szukać normalnego godnego życia gdzieś daleko za granicą”. Tanajno martwi się odpływem młodych wykształconych ludzi z Polski: – Postępuje drenaż młodych talentów za granicę. A oni wszyscy mogliby założyć biznesy w Polsce – gdyby prawo [dotyczące] nowych technologii było przejrzystsze. Wilk chce, aby Polska była krajem atrakcyjnym dla młodych ludzi i dlatego zamierza „pobudzać ducha przedsiębiorczości” w Polakach poprzez liberalizację prawa podatkowego i gospodarczego. Przedsiębiorczość i polityka prorodzinna Kandydaci wyraźnie łączą problemy młodych na rynku pracy z kryzysem demograficznym i polityką rodzinną w kraju. Najwięcej uwagi rodzinie poświęcają Komorowski i Duda. Prezydencki program „Dobry start w dorosłe życie” jest odpowiedzią na problemy młodych rodziców w nabywaniu mieszkania i utrzymaniu dzieci. Komorowski zapowiada uelastycznienie urlopów rodzicielskich, aby łatwiej można było je godzić z pracą zawodową. Duda proponuje państwowy program budowy mieszkań, darmowe przedszkola dla wszystkich chętnych oraz 6-letnie urlopy dla matek. Zarówno on, jak i Tanajno chcą na politykę prorodzinną przeznaczyć określony procent PKB i wprowadzić zasiłek na każde dziecko w rodzinie. Ogórek łączy stanowisko w kwestii polityki prorodzinnej z działaniami na rzecz młodych: – Rozwiązaniem problemu polityki prorodzinnej może być tylko spójny i całościowy program dla ludzi młodych obejmujący politykę zatrudnienia, skończywszy na dostępności żłobków i przedszkoli. Janusz Palikot widzi tę kwestię podobnie: – By polityka prorodzinna była skuteczna, potrzebna jest inna polityka gospodarcza – oparta na tworzeniu miejsc pracy i wyższych wynagrodzeniach! Jarubas wychodzi naprzeciw problemom kobiet samotnie wychowujących dzieci. Odpowiedzią na ich potrzeby ma być Karta Samotnej Matki, na wzór Karty Dużej Rodziny. Duda, Jarubas i Komorowski obiecują ulgi podatkowe dla rodzin z dziećmi. Podobne stanowisko zajmuje Kowalski: – System podatkowy w Polsce powinien być zorientowany na rodzinę i wspólne rozliczanie się małżonków oraz maksymalnie sprzyjać rodzinom wielodzietnym. Celem Korwin-Mikkego jest doprowadzenie do sytuacji, w której kobiety w ogóle nie będą musiały pracować – praca zawodowa ma być ich dobrowolnym wyborem, a nie ekonomicznym przymusem. Utrzymanie kobiet ma należeć do ich mężów. Braun mówi krótko o „przywróceniu normalności”, a Kukiz przyznaje, że polityka rodzinna to najważniejsze wyzwanie dla Polski. W obietnicach kandydatów młodzi to grupa, dla której problemem jest wejście na rynek pracy, konieczność emigracji zarobkowej i utrzymanie rodziny. Lekarstwem na problemy młodych ma być przede wszystkim rozwój przedsiębiorczości w kraju i polityka prorodzinna. Kandydaci chcą zapewnić młodych, że w Polsce znajdą równie atrakcyjne zatrudnienie jak na zachodzie Europy oraz równie dogodne warunki do zakładania rodziny. Proponowane przez nich rozwiązania nie dodają niczego nowego do obecnej debaty na temat polskich 20- i 30-latków. Maja Pieńkos, Magdalena Wnuk serwis.MamPrawoWiedziec.pl Fot. Sebastian Bojara, źródło:https://www.flickr.com/photos/129264525@N03/16957457655/in/dateposted-public/, licencja CC 2.0,MamPrawo Wiedziec.pl