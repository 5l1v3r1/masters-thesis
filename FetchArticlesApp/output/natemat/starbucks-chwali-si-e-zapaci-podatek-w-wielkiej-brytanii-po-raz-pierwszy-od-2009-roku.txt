Po raz pierwszy od 2009 roku firma Starbucks zapłaciła w Wielkiej Brytanii podatek korporacyjny. Największa sieć kawiarni ugięła się tym samym pod falą krytyki, jaka spłynęła na duże korporacje, które prowadząc kreatywną księgowość, unikają płacenia brytyjskich podatków. Rzeczniczka prasowa Starbucksa poinformowała, że firma zapłaci w tym roku łącznie 10 milionów funtów podatku korporacyjnego (podatku dochodowego od osób prawnych). 5 milionów trafiło już do fiskusa, kolejna część należności zostanie przekazana w ciągu najbliższych miesięcy. Największa na świecie sieć kawiarni zamierza zapłacić 10 milionów funtów podatku korporacyjnego także w 2014 roku. Decyzję o uiszczeniu daniny podjęto ze względu na klientów, którym nie podobał się fakt, iż tak duża spółka zasila Skarb Państwa relatywnie niskimi kwotami. W ciągu ostatnich 14 lat Starbucks zapłacił w Wielkiej Brytanii zaledwie 8,6 miliona funtów podatku korporacyjnego. Poprzednio firma przekazała z tego tytułu pieniądze w 2009 roku, choć tylko w 2012 roku jej sprzedaż w Wielkiej Brytanii osiągnęła poziom 400 milionów funtów. Starbucks cały czas podkreśla jednak, że ogólnie ujęta działalność w Wielkiej Brytanii wciąż przynosi mu straty. W ostatnim czasie wielu Brytyjczyków, w tym polityków i dziennikarzy, otwarcie krytykuje wielkie korporacje, które od lat unikają płacenia podatku korporacyjnego, księgując zyski osiągane w Wielkiej Brytanii w innych państwach. Krytyka spadła m.in. na Amazon i Google. Premier David Cameron chce, by problemem nieuczciwych korporacji zajęły się rządy państw wchodzących w skład G8. Czytaj także: 3,4 mld zysków i tylko 3,4 mln podatków? Tak Google płaci podatki w Wielkiej Brytanii. Rząd wypowiada wojnę ,,Tomasz BaliszewskiPo raz pierwszy od 2009 roku firma Starbucks zapłaciła w Wielkiej Brytanii podatek korporacyjny. Największa sieć kawiarni ugięła się tym samym pod falą krytyki, jaka spłynęła na duże korporacje, które prowadząc kreatywną księgowość, unikają płacenia brytyjskich podatków. Rzeczniczka prasowa Starbucksa poinformowała, że firma zapłaci w tym roku łącznie 10 milionów funtów podatku korporacyjnego (podatku dochodowego od osób prawnych). 5 milionów trafiło już do fiskusa, kolejna część należności zostanie przekazana w ciągu najbliższych miesięcy. Największa na świecie sieć kawiarni zamierza zapłacić 10 milionów funtów podatku korporacyjnego także w 2014 roku. Decyzję o uiszczeniu daniny podjęto ze względu na klientów, którym nie podobał się fakt, iż tak duża spółka zasila Skarb Państwa relatywnie niskimi kwotami. W ciągu ostatnich 14 lat Starbucks zapłacił w Wielkiej Brytanii zaledwie 8,6 miliona funtów podatku korporacyjnego. Poprzednio firma przekazała z tego tytułu pieniądze w 2009 roku, choć tylko w 2012 roku jej sprzedaż w Wielkiej Brytanii osiągnęła poziom 400 milionów funtów. Starbucks cały czas podkreśla jednak, że ogólnie ujęta działalność w Wielkiej Brytanii wciąż przynosi mu straty. W ostatnim czasie wielu Brytyjczyków, w tym polityków i dziennikarzy, otwarcie krytykuje wielkie korporacje, które od lat unikają płacenia podatku korporacyjnego, księgując zyski osiągane w Wielkiej Brytanii w innych państwach. Krytyka spadła m.in. na Amazon i Google. Premier David Cameron chce, by problemem nieuczciwych korporacji zajęły się rządy państw wchodzących w skład G8. Czytaj także: 3,4 mld zysków i tylko 3,4 mln podatków? Tak Google płaci podatki w Wielkiej Brytanii. Rząd wypowiada wojnę ,,Tomasz Baliszewski