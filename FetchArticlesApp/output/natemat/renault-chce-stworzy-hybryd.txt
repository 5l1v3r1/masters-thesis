Francuski koncern najpierw postawił na auto elektryczne. Teraz kolejne plany marki to stworzenie auta hybrydowego. Ma to się stać najszybciej w 2020 roku, a pierwszym samochodem, który zostanie w niego wyposażony będzie prawdopodobnie następca Espace'a. O planach stworzenie auta – hybrydy poinformował francuski portal lesechos.fr. Renault chce opracować kilka wariantów napędów hybrydowych, od typowej hybrydy, po wersję plug-in etc. Sam plan wprowadzenia hybryd do oferty nie jest w 100-procentach pewny. Co ciekawe, jeśli hybrydy w Renault dostaną zielone światło, tego typu napęd może trafić do tańszej Dacii. Czy hybryda ma przyszłość? Bardzo możliwe. Toyota do tej pory sprzedała ponad 5.000.000 hybryd na całym świecie. Cztery litry paliwa na sto kilometrów, wygodne, nowoczesne auto i długa gwarancja – te czynniki na pewno przekonują do tego typu aut. Do tego wszystkiego ceny zakupu tylko niewiele wyższe od cen aut ze standardowym napędem spalinowym. Przykładem takiego sukcesu może być hybrydowa Toyota Auris. Auto w podstawowej wersji kosztuje 84 tys. 900 zł, wyposażone jest w mechaniczne serduszko o łącznej mocy 136KM. W jego skład wchodzi silnik benzynowy o pojemności 1.8l (pracujący w cyklu Atkinsona, dzięki czemu jest o 30% mniej obciążony) oraz silnik elektryczny z akumulatorami niklowo metalowymi. Hybrydowy Auris będzie może jechać z prędkością maksymalną 180 km/h a do setki będzie rozpędzać się w 10.9 sekundy.,Dariusz Brzezicki