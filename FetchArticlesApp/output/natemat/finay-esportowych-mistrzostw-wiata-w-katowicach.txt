Ogromna impreza jaką jest Intel Extreme Masters po raz kolejny zawita do katowickiego Spodka. Tym razem jego ranga będzie znacznie większa, ponieważ będzie to turniej finałowy, który zakończy kilkumiesięczny cykl goszczący wcześniej w Szanghaju, Nowym Jorku, Singapurze i Sao Paulo. Do Katowic zjadą się najlepsi gracze League of Legends oraz Starcrafta II, walczyć będą o nagrody pieniężne, których suma wynosi 250 tysięcy dolarów! Takiej imprezy jeszcze u nas nie było! Rozgrywki organizowane przez największą ligę na świecie - Electronic Sports League mają obecnie rangę Mistrzostw Świata. Jest to największa, obok ESWC i dawnego WCG, impreza e-sportowa na świecie. W tym roku Intel Extreme Masters (IEM) zawitało do Katowic "tylko" z jednym, z kilku przystanków. Jednak fantastyczna organizacja wraz z polskimi kibicami tak zauroczyły organizatorów, że postanowili tu wrócić w przyszłym roku... tym razem z wielkimi finałami IEM! Oznacza to, że w Spodku będziemy mogli oglądać tylko i wyłącznie najlepszych z najlepszych graczy globu. Nie ulega żadnych wątpliwości, że będzie to największe wydarzenie sportów elektronicznych w Polsce. Nasz kraj dołączy do takich państw jak Francja, Niemcy, Korea Południowa, czy Stany Zjednoczone, które regularnie organizują największe i najbardziej prestiżowe turnieje dla graczy komputerowych. Na specjalną uwagę zasługują również nagrody, ponieważ jeszcze nigdy w historii nie było u nas imprezy z pulą wynoszącą 250 000 dolarów (~800 000 złotych)! Niezbędne jest również zwrócenie uwagi na fakt, że finały IEM pierwszy raz nie odbędą się na niemieckich targach CeBIT. Od początku istnienia tego projektu, czyli 2006 roku (pierwszy turniej finałowy 2007 r.) rywalizacja najlepszych e-sportowców świata była nieodłącznym elementem hanowerskich targów. To pokazuje jakim uznaniem w świecie cieszą się lokalni kibice oraz imprezy LAN. - mówi George Woo, Intel Marketing Manager. Z kolei Piotr Uszok, burmistrz Katowic, który od początku bardzo wspiera Intel Extreme Masters, nadal nie może wyjść z zachwytu - Wielkie święto e-sportu odbędzie się w dniach 14-16 marca 2014 roku. Polacy dwukrotnie zostawali mistrzami Intel Extreme Masters. Zarówno w roku 2007, jak i 2012 po złoto w grze Counter-Strike sięgnęła Złota Piątka. Natomiast tegoroczne finały IEM w League of Legends i Starcraft II zdominowali Koreańczycy. Jak będzie za niespełna rok w Polsce? Sprawdź jak wyglądał przystanek Intel Extreme Masters 2013 Katowice w liczbach.,Bartosz Krajewski