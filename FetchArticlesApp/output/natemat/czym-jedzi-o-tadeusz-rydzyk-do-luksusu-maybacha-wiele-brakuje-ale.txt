O autach Tadeusza Rydzyka krążą już dziesiątki, jeśli nie setki legend. Niektórzy twierdzą, że szef Radia Maryja i Telewizji Trwam najbardziej lubi markę Maybach. Wielu spodziewa się pewnie w jego garażu włoskich aut sportowych. Czym naprawdę jeździ się na co dzień w Radiu Maryja? Radio Maryja od zawsze narzeka na to, że ma problemy z brakiem funduszy. O. Tadeusz Rydzyk stanowczo podkreśla to też teraz, gdy prowadzi swój niezłomny bój o miejsce dla Telewizji Trwam na multipleksie. W końcu to przez niewystarczającą ilość funduszy stacja miała otrzymać od KRRiT odmowę, gdy rozdzielano pierwsze miejsca dla nadawanych cyfrowo kanałów - U nas w Polsce dlaczego padają radia katolickie? Dlaczego padła telewizja katolicka? Bo nie było pieniędzy - żalił się natomiast jeszcze kilka lat temu. Czytaj również: Rydzyk: To nie do przyjęcia, aby media były rozdawane przez władzę tylko nielicznym, tym, którzy jej odpowiadają Śledzący rozwój medialnego imperium z Torunia blog "Głos Rydzyka" przypominał również, jak to w czasie jednej z rocznic powstania Radia Maryja kontrowersyjny redemptorysta ostrzegał, że jeśli jego stacja nie będzie otrzymywała dużych wpływów, również upadnie. - My tak od pierwszego do pierwszego. Ale ci z tych „agencji” mówią, że my jesteśmy imperatorami. Bo mówią: „imperium”, więc imperatorzy. Ale to, że wszyscy przyzwoicie wyglądają, wyczyszczone to wszystko, wyprane, to nie znaczy, że bogate - przekonywał o. Tadeusz Rydzyk. Już kilka lat temu "Głos Rydzyka" bez problemu znalazł przykład, że wśród "wypranego" w Radiu Maryja nie brakuje jednak i oznak bogactwa. O. Tadeusza Rydzyka trudno zauważyć w słynnym Maybachu, którym według niektórych najbardziej lubi podróżować, jednak na co dzień jego najbliższy współpracownik, odpowiadający za toruńskie finanse o. Jan Król na ulicach tego miasta widywany jest prowadząc Lexusa RX 400h. Często na fotelu pasażera - jak na powyższym zdjęciu - można zauważyć też samego o. Tadeusza Rydzyka. Zobacz też: Biskup Pieronek: TV Trwam to medium partyjne. Niech ojciec Rydzyk rozliczy się z mętnych działań "Od pierwszego do pierwszego" dla toruńskich redemptorystów oznacza więc chyba coś nieco innego, niż dla większości słuchaczy Radia Maryja i widzów Telewizji Trwam. Nawet najskromniejszy Lexus RX 400h to bowiem wydatek rzędu co najmniej 250 tys. zł. W utrzymaniu ta (dla wielu jednak dość luksusowa) maszyna generuje również spore koszty. Chociażby związane z paliwem, którego potężny SUV potrzebuje 10l na 100 km...,Jakub Noch