Przez dziesięciolecia występy polskich sportowców na zimowych igrzyskach olimpijskich były przeważnie obiektem kpin komentatorów. Teraz ironiczne opinie zastępuje rachowanie medalowych szans w Soczi. Kazimierz Rudzki (1911 - 1976), reżyser teatralny i słynny aktor (masowej publiczności znany przede wszystkim z roli w serialu "Wojna domowa), był wielkim kibicem sportowym. O sporcie też pisał na łamach tygodnika "Szpilki". W swych felietonach opisywał m.in. innymi zmagania polskich zawdoników na zimowych igrzyskach w St. Moritz w 1948 r.: O poprzedniczkach i poprzednikach Justyny Kowalczyk pisał: Przyczynę słabego występu skoczków narciarskich Rudzki tłumaczył w żartobliwy sposób: Ironiczny ton w opisach zmagań polskich reprezantów na zimowych igrzyskach dominował przez ostatnie dzisięciolecia. Ale chyba na naszych oczach dokonuje się historyczny przełom. Oto piątkowy "Przegląd Sportowy" tworzy symulację wyników zawodów w Soczi w przyszłym roku, z której wynika, że Polska może realnie liczyć na 9 medali (2 złote, 2 srebrne, 5 brązowych), co dałoby biało-czerwonym 13. pozycję wśród wszystkich uczestniczących w igrzyskach krajów (w tyle zostałyby m.in. Finlandia, Szwecja, Japonia, Słowenia). Choć autorzy zestawienia przyznają, że to tylko symulacja, a sport jest nieprzewidywalny, to sama ilość szans medalowych polskich zawodników świadczy o wyjątkowości tej sytuacji. Szkoda tylko, że temu wzrostowi poziomu sportowego nie towarzyszy sportowa publicystyka na poziomie Kazimierza Rudzkiego (czy Krzysztofa Mętraka, krytyka filmowego i wieloletniego felietonisty "Piłki Nożnej", z którego tekstu z 1983 r. zaczerpnąłem cytaty ze "Szpilek").,Michał Syska