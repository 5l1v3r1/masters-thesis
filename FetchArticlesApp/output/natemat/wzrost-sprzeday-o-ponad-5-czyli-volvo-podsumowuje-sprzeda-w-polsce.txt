Volvo Auto Polska podsumowało pierwsze trzy kwartały bieżącego roku w Polsce. Pomimo panującego w branży kryzysu, gigant ze Szwecji ma powody do zadowolenia. Wzrost sprzedaży o 5,4%, dobre przyjęcie rynkowe modelu V40 oraz bardzo duże zainteresowanie XC60 – tak w największym skrócie można streścić pierwsze dziewięć miesięcy tego roku. Dominuje XC60 Najpopularniejszym modelem w ofercie Volvo jest XC60, na drugim miejscu znalazł się V40/V40 Cross Country. Trzecim pod względem sprzedaży modelem jest S60. XC60 ma aż 40,2% udziału w sprzedaży wyprzedzając V40/V40 Cross Country o ponad 8% mniej - 32% udziału. Trzeci na podium model S60 miał niecałe 7% udziału w sprzedaży. - To kolejny rok w którym XC60 jest nie tylko najchętniej wybieranym modelem Volvo, ale także najlepiej sprzedającym się modelem segmentu premium w Polsce. Model ten doskonale wpisuje się w trendy rynkowe: spada sprzedaż sedanów i kombi segmentu C/D, a rośnie sprzedaż średniej wielkości SUV-ów. Po trzech kwartałach sprzedaż XC60 wzrosła o 23% w porównaniu do analogicznego okresu 2012 r.– mówi Arkadiusz Nowiński, prezes Volvo Auto Polska. Zaskakuje wysoka sprzedaż modelu V40, który zastąpił modele C30, S40 i V50. W ciągu trzech kwartałów bieżącego roku zarejestrowano w Polsce dokładnie 1160 sztuk V40, wliczając w to jego uterenowioną odmianę – V40 Cross Country. Dzięki zakupom flotowym 52% sprzedanych modeli V40 wybrano z silnikami Diesla. 23% całej sprzedaży stanowił silnik D2 (1.6 115 KM), 27% D3 (2.0 150 KM) i 2% D4 (2.0 177 KM). Najpopularniejszym silnikiem w ofercie jest jednak benzynowy silnik T3 (1.6 150 KM), który wybrało aż 44% klientów. Volvo ma przyszłość Można odnieść wrażenie, że szwedzka marka to przyszłość motoryzacji. Volvo inwestuje w bezpieczeństwo, a docelowo celem marki jest osiągnąć taki poziom, aby do 2020 roku „żaden pasażer auta Vovo nie zginął w pojeździe” na skutek wypadku. Firma wprowadza lub wprowadziła szereg systemów wzmacniających bezpieczeństwo. Active High Beam umożliwia jazdę na światłach drogowych, bez oślepiania innych kierowców. Jest to możliwe dzięki kamerze, która wykrywa inne pojazdy. System Pedestrian Detection umożliwia wykrywanie pieszego z automatycznym hamowaniem. Wykrywanie dużych zwierząt, to kolejny wynalazek, który pozytywnie wywraca do góry nogami trendy w motoryzacji XXI wieku. Nowy system minimalizujący ryzyko kolizji z udziałem zwierząt (z ang. Animal Detection) potrafi wyhamować auto w przypadku wtargnięcia zwierzęcia na drogę. Szereg nowych, niestosowanych wcześniej rozwiązań, trafi na rynek już za nieco ponad rok (początek 2015 roku) wraz z premierą nowego Volvo XC90. Jednym z najbardziej dopracowanych systemów jest system wykrywający krawędź drogi lub barierę.,Dariusz Brzezicki