Fani wirtualnej podwórkowej piłki nożnej w końcu doczekają się nowej odsłony FIFA Street. W Polsce zostanie wydana 16 marca, zaś jej wersję demonstracyjną udostępniono w tym tygodniu. Gra będzie miała również opcję multiplayer. Dziś nie jest to już zwyczajny tryb, to synonim formy spędzania czasu wspólnie przez znajomych. FIFA Street została już udostępniona w internecie. Na razie w wersji demo, w usłudze Xbox Live oraz na PlayStation 3. W próbce możemy zagrać jednym z czterech zespołów: Manchesterem City, AC Milan, Adidas All-Star (z Lionelem Messim na czele) lub zespołem składającym się z prawdziwych gwiazd ulicznej piłki nożnej. Sportową batalię możemy toczyć na boisku Amsterdam Square Arena. Są dwa tryby rozgrywek: World Tour, gdzie możemy stworzyć piłkarza i rozwijać jego umiejętności w miarę rozgrywanych spotkań oraz 5-a-side - odmiana halowej piłki nożnej, gdzie każda z drużyn składa się z pięciu zawodników. Na co warto zwrócić uwagę W grze dwie pięcioosobowe drużyny rozgrywają mecze na ulicznych boiskach, a dużą rolę w czasie rozgrywek pełnią efektowne zagrania i dryblingi. Wersja demonstracyjna pokaże także jak będzie działać społecznościowa opcja FIFA Street Network. Dzięki niej użytkownik będzie mógł nagrać krótki fragment meczu i udostępnić go innym graczom. Będziemy mogli się także pochwalić bramkami i akcjami, porównywać nasze i znajomych osiągnięcia. Okaże się kto jest prawdziwy królem podwórka. Nowa odsłona podwórkowego futbolu z pewnością nie zrobi rewolucji na polu gier piłkarskich. - Nie takie jest jego zadanie. Na rynku piłkarskim wciąż przewodzi klasyczna FIFA, która wychodzi regularnie co roku. Street zaś to kolejny ciekawy produkt EA - zaznaczanTomasz Kreczmar, dziennikarz, szef pasma programowego Hyper +, recenzent gier wideo. Światowa premiera FIFA Street odbędzie się 13 marca, zaś w Polsce gra zostanie wydana 16 marca. Ciekawe rozwiązania w grze. Możemy też bawić ze znajomymi - Pomieszane będą elementy realne i odrealnione. Z jednej strony w zależności od gatunku ścian, piłka będzie odbijała się inaczej. Z drugiej zaś strony zawodnicy będą mogli z nią robić niesamowite rzeczy, niespotykane dotychczas. Będzie też można zagrać w trybie multi - podkreśla dziennikarz. Tryb multiplayer to przyszłość gier, niedługo stanie się on zapewne podstawą większości komputerowych zabaw. - Mówi się nawet w naszym środowisku, że jak gra nie ma opcji multi, to nie może się dobrze sprzedawać - wskazuje Kreczmar.  Wspólne granie jest modne Można śmiało rzec - Polacy pokochali ostatnio gry wieloosobowe("multi"). Wspólna zabawa łączy ludzi. Zabawa przy pomocy komputera stała się nieodłącznym elementem naszego życia, świetną formą spędzania czasu ze znajomymi. - Nasz świat się "zgrywalizował". Gry to obiekt kulturowy. Tak jak oglądamy film, tak też gramy, spotykając się ze znajomymi. Weszło to w nasze normalne życie. Multiplayer jest dziś zdecydowanie na czasie - przekonuje Kreczmar. Profesor Wiesław Godzic, socjolog, zwraca uwagę, jak bardzo zmienia się nasze spojrzenie na gry - Do niedawna miały one jeszcze bardzo złą sławę. Zaciemnioną. Nasze spojrzenie na nie było spłaszczone i prymitywne. Ale dziś to się zmienia, nawet psychologowie przyznają, że gry, a szczególnie te z trybem multi, są niezwykle popularne. Sądzę, że liczba ludzi grających wspólnie za pomocą opcji multiplayer będzie stale rosła - przekonuje Godzic. Spójrzmy jak dużym zainteresowaniem cieszą się dziś SingStar czy Guitar Hero. W pierwszym przypadku bawimy się w karaoke, kto tego nie lubi, szczególnie w gronie znajomych? W drugim przypadku prócz mikrofonu, możemy też korzystać z gitary. Wśród panów triumfy święci FIFA 12. Wpierw oczywiście warto potrenować z komputerem, ale to przecież szybko się nudzi. Ponadto trudniej przewidzieć jak zachowa się człowiek, sztuczną inteligencję zaś łatwiej przewidzieć. Dlatego w przypadku FIFY wystarczy kilka konsoli i wspólna zabawa ze znajomymi gotowa. Nic nie daje tyle frajdy, jak wspólna rywalizacja bądź współpraca. Stąd popularność gier w trybie multiplayer. - Wspólne granie wymaga większego skupienia, kooperatywności. Jest to dużo bardziej atrakcyjne. Możemy w ten sposób urozmaicać nasze relacje ze znajomymi. Tryb multi to poważna próba myślenia w kategoriach grupy, "bycia razem". To jednoczy uczestników zabawy - tłumaczy profesor. Dlatego ludzie coraz częściej wybierają wspólne granie jako formę rozgrywki. Gry są popularne wśród ludzi w różnym wieku, także tych najmłodszych.W tym przypadku może to być jednak niebezpieczne, bo według najnowszych badań spędzają oni za dużo czasu przed komputerem.,Dominik SenkowskiFani wirtualnej podwórkowej piłki nożnej w końcu doczekają się nowej odsłony FIFA Street. W Polsce zostanie wydana 16 marca, zaś jej wersję demonstracyjną udostępniono w tym tygodniu. Gra będzie miała również opcję multiplayer. Dziś nie jest to już zwyczajny tryb, to synonim formy spędzania czasu wspólnie przez znajomych. FIFA Street została już udostępniona w internecie. Na razie w wersji demo, w usłudze Xbox Live oraz na PlayStation 3. W próbce możemy zagrać jednym z czterech zespołów: Manchesterem City, AC Milan, Adidas All-Star (z Lionelem Messim na czele) lub zespołem składającym się z prawdziwych gwiazd ulicznej piłki nożnej. Sportową batalię możemy toczyć na boisku Amsterdam Square Arena. Są dwa tryby rozgrywek: World Tour, gdzie możemy stworzyć piłkarza i rozwijać jego umiejętności w miarę rozgrywanych spotkań oraz 5-a-side - odmiana halowej piłki nożnej, gdzie każda z drużyn składa się z pięciu zawodników. Na co warto zwrócić uwagę W grze dwie pięcioosobowe drużyny rozgrywają mecze na ulicznych boiskach, a dużą rolę w czasie rozgrywek pełnią efektowne zagrania i dryblingi. Wersja demonstracyjna pokaże także jak będzie działać społecznościowa opcja FIFA Street Network. Dzięki niej użytkownik będzie mógł nagrać krótki fragment meczu i udostępnić go innym graczom. Będziemy mogli się także pochwalić bramkami i akcjami, porównywać nasze i znajomych osiągnięcia. Okaże się kto jest prawdziwy królem podwórka. Nowa odsłona podwórkowego futbolu z pewnością nie zrobi rewolucji na polu gier piłkarskich. - Nie takie jest jego zadanie. Na rynku piłkarskim wciąż przewodzi klasyczna FIFA, która wychodzi regularnie co roku. Street zaś to kolejny ciekawy produkt EA - zaznaczanTomasz Kreczmar, dziennikarz, szef pasma programowego Hyper +, recenzent gier wideo. Światowa premiera FIFA Street odbędzie się 13 marca, zaś w Polsce gra zostanie wydana 16 marca. Ciekawe rozwiązania w grze. Możemy też bawić ze znajomymi - Pomieszane będą elementy realne i odrealnione. Z jednej strony w zależności od gatunku ścian, piłka będzie odbijała się inaczej. Z drugiej zaś strony zawodnicy będą mogli z nią robić niesamowite rzeczy, niespotykane dotychczas. Będzie też można zagrać w trybie multi - podkreśla dziennikarz. Tryb multiplayer to przyszłość gier, niedługo stanie się on zapewne podstawą większości komputerowych zabaw. - Mówi się nawet w naszym środowisku, że jak gra nie ma opcji multi, to nie może się dobrze sprzedawać - wskazuje Kreczmar.  Wspólne granie jest modne Można śmiało rzec - Polacy pokochali ostatnio gry wieloosobowe("multi"). Wspólna zabawa łączy ludzi. Zabawa przy pomocy komputera stała się nieodłącznym elementem naszego życia, świetną formą spędzania czasu ze znajomymi. - Nasz świat się "zgrywalizował". Gry to obiekt kulturowy. Tak jak oglądamy film, tak też gramy, spotykając się ze znajomymi. Weszło to w nasze normalne życie. Multiplayer jest dziś zdecydowanie na czasie - przekonuje Kreczmar. Profesor Wiesław Godzic, socjolog, zwraca uwagę, jak bardzo zmienia się nasze spojrzenie na gry - Do niedawna miały one jeszcze bardzo złą sławę. Zaciemnioną. Nasze spojrzenie na nie było spłaszczone i prymitywne. Ale dziś to się zmienia, nawet psychologowie przyznają, że gry, a szczególnie te z trybem multi, są niezwykle popularne. Sądzę, że liczba ludzi grających wspólnie za pomocą opcji multiplayer będzie stale rosła - przekonuje Godzic. Spójrzmy jak dużym zainteresowaniem cieszą się dziś SingStar czy Guitar Hero. W pierwszym przypadku bawimy się w karaoke, kto tego nie lubi, szczególnie w gronie znajomych? W drugim przypadku prócz mikrofonu, możemy też korzystać z gitary. Wśród panów triumfy święci FIFA 12. Wpierw oczywiście warto potrenować z komputerem, ale to przecież szybko się nudzi. Ponadto trudniej przewidzieć jak zachowa się człowiek, sztuczną inteligencję zaś łatwiej przewidzieć. Dlatego w przypadku FIFY wystarczy kilka konsoli i wspólna zabawa ze znajomymi gotowa. Nic nie daje tyle frajdy, jak wspólna rywalizacja bądź współpraca. Stąd popularność gier w trybie multiplayer. - Wspólne granie wymaga większego skupienia, kooperatywności. Jest to dużo bardziej atrakcyjne. Możemy w ten sposób urozmaicać nasze relacje ze znajomymi. Tryb multi to poważna próba myślenia w kategoriach grupy, "bycia razem". To jednoczy uczestników zabawy - tłumaczy profesor. Dlatego ludzie coraz częściej wybierają wspólne granie jako formę rozgrywki. Gry są popularne wśród ludzi w różnym wieku, także tych najmłodszych.W tym przypadku może to być jednak niebezpieczne, bo według najnowszych badań spędzają oni za dużo czasu przed komputerem.,Dominik Senkowski