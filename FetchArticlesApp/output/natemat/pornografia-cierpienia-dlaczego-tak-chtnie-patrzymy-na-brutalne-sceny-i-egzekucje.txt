Oglądanie cierpienia drugiego człowieka, jego powolne konanie i zadawanie mu bólu większości z nas nie sprawia przyjemności. Podobnie sytuacja przedstawia się z prezentowaniem cierpienia zwierząt. Przecież nikt (o ile nie cierpi na jakąś dewiację) w piątkowy wieczór nie będzie oglądał przy kieliszku wina filmu z rzeźni. Skąd w takim razie tak duża popularność filmów pokazujących brutalne sceny? Od niedawna na Facebooku filmy zawierające drastyczne, szokujące lub bulwersujące treści nie odpalają się automatycznie. Na wyświetlaczu nie widać też, czego może dotyczyć dane nagranie. Jest tylko czarny ekran oraz następujący napis: "Ostrzeżenie! Drastyczny film. Filmy zawierające drastyczne treści mogą być szokujące, gorszące lub bulwersujące. Czy na pewno chcesz to zobaczyć?". Jednak na tego typu obrazy ewidentnie jest zapotrzebowanie. Film z egzekucji jordańskiego pilota obejrzały miliony ludzi. Podobnie sytuacja przedstawia się z innymi nagraniami np. prezentującymi egzekucje na zakładnikach, ucinanie głów, ale nie tylko. W czwartek furorę w sieci robiło zdjęcie człowieka, który obciął sobie nos, żeby wyglądać jak bohater filmów Marvela. Oczywiście na fotografii nie było miejsca na niedopowiedzenia, widać było profil człowieka z urżniętym nosem. Podobnie jest ze zdjęciami zwierząt zabitych w brutalny sposób. Powstaje masa serwisów, które promują głównie takie treści. Rzeczywistość można opisywać i relacjonować w najróżniejszy sposób. Jednak szokowanie brutalnym obrazem ma znamiona pornografii i wiąże się z tanią podnietą. Nieprzypadkowo tylko brukowiec zdecydował się wydrukować zdjęcie zabitego Waldemara Milewicza. O powody, dla których dużo osób fascynuje się zilustrowanym okrucieństwem zapytałam psychologa dr Tomasza Barana z wydziału psychologii Uniwerystetu Warszawskiego. Do wszystkiego da się przyzwyczaić – Czy ludzie lubią oglądać brutalne filmy? Nie wiem, czy o kwestię lubienia tutaj chodzi, nie przypominam sobie, by ktokolwiek sprawdził w badaniu, czy takie obrazy sprawiają komuś przyjemność. Faktem jest jednak, że obecnie jesteśmy zalewani informacjami na temat ludzkiego cierpienia – mówi dr Tomasz Baran. Psycholog tłumaczy, że taka liczba negatywnych informacji nie sprzyja rozwijaniu wrażliwości społecznej. – W psychologii opisano zjawisko, które nazywa się habituacją. Jest to adaptowanie się do bodźców, które masowo występują w naszej rzeczywistości. Dotyczy to też naszej odporności na brutalne sceny. Im więcej ich wokół nas, tym mniej są one dla odbiorcy poruszające. Jednym słowem, stępiają naszą wrażliwość. Właśnie takie zjawisko opisywał lata temu Zbigniew Herbert w swoim wierszu "Pan Cogito czyta gazetę". Poeta pisał jednak o cyfrach, które rozmywają współczucie do jednostkowej ofiary. Dziś na filmie widzimy konkretnego człowieka albo zwierzę, ale czy jeszcze potrafimy im współczuć? Cieszę się, że widziałem Piers Morgan, dziennikarz i prezenter telewizyjny w tym tygodniu poruszył brytyjską opinię publiczną wyznaniem, jak bardzo cieszy się, że zobaczył film z egzekucji jordańskiego pilota. "Cieszę się, że to zobaczyłem.(…) Nie muszę oglądać ludzi palonych żywcem. Nikt nie "musi". Wystarczającym faktem jest to, że takie rzeczy w ogóle mają miejsce. (…) Cieszę się jednak, że zobaczyłem, iż oni nie mają żadnych granic, żadnych ludzkich uczuć, że nie stwarzają nawet pozorów, że mają duszę. (…) Cieszę się, że zobaczyłem obrzydliwą radość na ich podłych małych twarzach, kiedy dokonywali tak obrzydliwego aktu na innej istocie ludzkiej. Takie wyznanie nie świadczy o wielkim współczuciu względem zabitego pilota, ale ogromnej nienawiści wobec jego oprawców. Dr Baran tłumaczy mi jednak, że oglądanie brutalnych nagrań nie ma wywołać współczucia, ale w dużej mierze przysłużyć się samemu oglądającemu.– Oczywiście, oglądanie tych produkcji wynika też ze zwykłej ludzkiej ciekawości – dodaje dr Baran. Ma też działanie działanie edukacyjne, uświadamiające. Dzisiaj przemysł mięsny został już tak zmechanizowany, że dla wielu osób nie ma oczywistego związku między krową chodzącą po trawie, a kawałkiem karkówki zapakowanym w folię. Aktywiści walczący o lepsze traktowanie zwierząt hodowlanych chcą natomiast ten związek przyczynowo-skutkowy podkreślić. Z drugiej strony oglądanie filmów z egzekucji przeprowadzanych przez wojowników Państwa Islamskiego może działać jak miecz obosieczny. – Zachodzi obawa, że filmy przygotowane przez ISIS mają zastraszyć Zachód. Jednak w cywilizowanych krajach nie ma przyzwolenia na przemoc, dlatego filmy z egzekucji, ale także te np. z rzeźni mogą zwiększyć społeczną moc walki. Oglądać czy nie oglądać? Czy w takim razie sfilmowana przemoc i okrucieństwa mogą przynieść coś dobrego, czy raczej odwrotnie? – Jeśli ktoś nieprzygotowany będzie się musiał zmierzyć z bardzo okrutnym nagraniem, to może to być dla niego szok. Szczególnie dzieci powinny być chronione przed takimi obrazami, ponieważ nie mają one umiejętności radzenia sobie z taką sytuacją – mówi dr Tomasz Baran. Psycholog uważa więc, że wprowadzenie delikatnej "cenzury" na Facebooku jest dobrym pomysłem. Ten kto świadomie kliknie przycisk "play" będzie przygotowany na to co może się ukazać jego oczom. Podobnie jest z pornografią.,Agata KomosaOglądanie cierpienia drugiego człowieka, jego powolne konanie i zadawanie mu bólu większości z nas nie sprawia przyjemności. Podobnie sytuacja przedstawia się z prezentowaniem cierpienia zwierząt. Przecież nikt (o ile nie cierpi na jakąś dewiację) w piątkowy wieczór nie będzie oglądał przy kieliszku wina filmu z rzeźni. Skąd w takim razie tak duża popularność filmów pokazujących brutalne sceny? Od niedawna na Facebooku filmy zawierające drastyczne, szokujące lub bulwersujące treści nie odpalają się automatycznie. Na wyświetlaczu nie widać też, czego może dotyczyć dane nagranie. Jest tylko czarny ekran oraz następujący napis: "Ostrzeżenie! Drastyczny film. Filmy zawierające drastyczne treści mogą być szokujące, gorszące lub bulwersujące. Czy na pewno chcesz to zobaczyć?". Jednak na tego typu obrazy ewidentnie jest zapotrzebowanie. Film z egzekucji jordańskiego pilota obejrzały miliony ludzi. Podobnie sytuacja przedstawia się z innymi nagraniami np. prezentującymi egzekucje na zakładnikach, ucinanie głów, ale nie tylko. W czwartek furorę w sieci robiło zdjęcie człowieka, który obciął sobie nos, żeby wyglądać jak bohater filmów Marvela. Oczywiście na fotografii nie było miejsca na niedopowiedzenia, widać było profil człowieka z urżniętym nosem. Podobnie jest ze zdjęciami zwierząt zabitych w brutalny sposób. Powstaje masa serwisów, które promują głównie takie treści. Rzeczywistość można opisywać i relacjonować w najróżniejszy sposób. Jednak szokowanie brutalnym obrazem ma znamiona pornografii i wiąże się z tanią podnietą. Nieprzypadkowo tylko brukowiec zdecydował się wydrukować zdjęcie zabitego Waldemara Milewicza. O powody, dla których dużo osób fascynuje się zilustrowanym okrucieństwem zapytałam psychologa dr Tomasza Barana z wydziału psychologii Uniwerystetu Warszawskiego. Do wszystkiego da się przyzwyczaić – Czy ludzie lubią oglądać brutalne filmy? Nie wiem, czy o kwestię lubienia tutaj chodzi, nie przypominam sobie, by ktokolwiek sprawdził w badaniu, czy takie obrazy sprawiają komuś przyjemność. Faktem jest jednak, że obecnie jesteśmy zalewani informacjami na temat ludzkiego cierpienia – mówi dr Tomasz Baran. Psycholog tłumaczy, że taka liczba negatywnych informacji nie sprzyja rozwijaniu wrażliwości społecznej. – W psychologii opisano zjawisko, które nazywa się habituacją. Jest to adaptowanie się do bodźców, które masowo występują w naszej rzeczywistości. Dotyczy to też naszej odporności na brutalne sceny. Im więcej ich wokół nas, tym mniej są one dla odbiorcy poruszające. Jednym słowem, stępiają naszą wrażliwość. Właśnie takie zjawisko opisywał lata temu Zbigniew Herbert w swoim wierszu "Pan Cogito czyta gazetę". Poeta pisał jednak o cyfrach, które rozmywają współczucie do jednostkowej ofiary. Dziś na filmie widzimy konkretnego człowieka albo zwierzę, ale czy jeszcze potrafimy im współczuć? Cieszę się, że widziałem Piers Morgan, dziennikarz i prezenter telewizyjny w tym tygodniu poruszył brytyjską opinię publiczną wyznaniem, jak bardzo cieszy się, że zobaczył film z egzekucji jordańskiego pilota. "Cieszę się, że to zobaczyłem.(…) Nie muszę oglądać ludzi palonych żywcem. Nikt nie "musi". Wystarczającym faktem jest to, że takie rzeczy w ogóle mają miejsce. (…) Cieszę się jednak, że zobaczyłem, iż oni nie mają żadnych granic, żadnych ludzkich uczuć, że nie stwarzają nawet pozorów, że mają duszę. (…) Cieszę się, że zobaczyłem obrzydliwą radość na ich podłych małych twarzach, kiedy dokonywali tak obrzydliwego aktu na innej istocie ludzkiej. Takie wyznanie nie świadczy o wielkim współczuciu względem zabitego pilota, ale ogromnej nienawiści wobec jego oprawców. Dr Baran tłumaczy mi jednak, że oglądanie brutalnych nagrań nie ma wywołać współczucia, ale w dużej mierze przysłużyć się samemu oglądającemu.– Oczywiście, oglądanie tych produkcji wynika też ze zwykłej ludzkiej ciekawości – dodaje dr Baran. Ma też działanie działanie edukacyjne, uświadamiające. Dzisiaj przemysł mięsny został już tak zmechanizowany, że dla wielu osób nie ma oczywistego związku między krową chodzącą po trawie, a kawałkiem karkówki zapakowanym w folię. Aktywiści walczący o lepsze traktowanie zwierząt hodowlanych chcą natomiast ten związek przyczynowo-skutkowy podkreślić. Z drugiej strony oglądanie filmów z egzekucji przeprowadzanych przez wojowników Państwa Islamskiego może działać jak miecz obosieczny. – Zachodzi obawa, że filmy przygotowane przez ISIS mają zastraszyć Zachód. Jednak w cywilizowanych krajach nie ma przyzwolenia na przemoc, dlatego filmy z egzekucji, ale także te np. z rzeźni mogą zwiększyć społeczną moc walki. Oglądać czy nie oglądać? Czy w takim razie sfilmowana przemoc i okrucieństwa mogą przynieść coś dobrego, czy raczej odwrotnie? – Jeśli ktoś nieprzygotowany będzie się musiał zmierzyć z bardzo okrutnym nagraniem, to może to być dla niego szok. Szczególnie dzieci powinny być chronione przed takimi obrazami, ponieważ nie mają one umiejętności radzenia sobie z taką sytuacją – mówi dr Tomasz Baran. Psycholog uważa więc, że wprowadzenie delikatnej "cenzury" na Facebooku jest dobrym pomysłem. Ten kto świadomie kliknie przycisk "play" będzie przygotowany na to co może się ukazać jego oczom. Podobnie jest z pornografią.,Agata Komosa