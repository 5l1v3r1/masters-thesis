Chciałbyś zostać maratończykiem, ale brakuje ci motywacji do ruszenia się z fotela? Chcesz mieć profesjonalne zaplecze fizjoterapeuty i dietetyka? Potrzebujesz wsparcia prawdziwej drużyny? Weź udział w konkursie i wygraj 1,5 roku profesjonalnej opieki i przygotowania do maratonu pod okiem najlepszych specjalistów. Zacznij z nami bieg do mety 37. PZU Maratonu Warszawskiego już dziś! „Biegaj na zdrowie!” to akcja promocji biegania, która startuje pod koniec marca 2014 roku, a zakończy się, gdy jej uczestnicy przekroczą linię mety maratonu. To nie jest pospolite ruszenie, jesteśmy przygotowani i damy uczestnikom wszelkie niezbędne wsparcie. Profesjonalny trener wytłumaczy jak się przygotowywać i czasem pokrzyczy na niesfornych, dietetyk ułoży specjalny, osobisty plan żywieniowy. Nasz partner – PZU – zapłaci także za badania lekarskie i fizjoterapeutę. Nasze cele? – Bieg na pięć kilometrów we wrześniu 2014 r. – 10. PZU Półmaraton Warszawski w marcu 2015 r. – 37. PZU Maraton Warszawski we wrześniu 2015 r. Prawdziwy sport to rywalizacja nie tylko ze sobą. Dlatego będziemy mogli przyglądać się w naTemat postępom trzech drużyn – dziennikarzy wraz z czytelnikiem naTemat, blogerów i pracowników PZU. Chcesz do nas dołączyć? Weź udział w konkursie. Próba przebiegnięcia maratonu, to nie jest coś co robi się "ot tak". Za decyzją o podjęciu się takiego wyzwania musi stać jakaś silna motywacja. Pokaż nam ją. Czy jest to Twoja ukochana, czy ktoś z rodziny, czy może robisz to dla siebie, żeby pokazać, że możesz, żeby schudnąć, żeby przezwyciężyć problemy, chcemy zobaczyć Twoją motywację. Przedstaw ją w dowolnej postaci i dołącz do drużyny naTemat. Czekamy na Ciebie! Wyślij swoje zgłoszenie na kontakt@natemat.pl z dopiskiem w temacie mejla „Biegaj na zdrowie!” (do 16 marca 2014 r.). Szczegóły w regulaminie.,Redakcja naTemat