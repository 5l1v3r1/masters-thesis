Wyjątkowe historie z happy endem najczęściej zaczynają się od sporych utrudnień czy sytuacji z kategorii: niemożliwe. Zobaczcie w materiale video jak miłośnicy amerykańskiej motoryzacji z Mustang Klub Polska dotykają historii. Czy to będzie przygoda z pozytywnym zakończeniem? Tu i teraz Wcześniej pisaliśmy o naszym zabytkowym Mustangu, którego chcemy odbudować z zamiarem ścigania się nim w imprezach w Polsce i Europie. Mamy nadzieję, że nasz Mustang będzie rywalizować z innymi klasykami jeszcze w tym roku. Teraz jednak możecie zobaczyć filmik prezentujący początek projektu, narodziny naszej „Legendy”. Pragniemy bardzo podziękować Panu Krzysztofowi Hołowczycowi za miłe słowa dot. naszego projektu. To dla nas bardzo ważne, że taka postać jak Pan pojawił się w naszym materiale. Jednocześnie w imieniu całego Klubu życzymy szybkiego powrotu do zdrowia i już teraz trzymamy kciuki za kolejne sukcesy. Trochę historii Legenda Forda Mustanga narodziła się jednak dużo wcześniej. Jego sprzedaż rozpoczęła się 16 kwietnia 1964 roku. Obecnie jest znany chyba każdemu, kto choć trochę interesuje się motoryzacją. Ten model jest produkowany nieprzerwanie od 1964 roku a w 2005 roku wkroczył w swoją piątą reinkarnację. Pod koniec 1961 roku powoli klarował się pomysł na auto, ale nie było gotowego designu. Dlatego też rozpisano wewnętrzny konkurs dla projektantów Forda. W trakcie trwania konkursu jeden z projektantów – Dave Ash – zaprosił Iacoccę (wice prezydenta Forda), żeby zerknął na jego model. Chociaż niedokończony i zrobiony z gliny, projekt przygotowany przez Ash’a zdawał się być w ruchu. Ten projekt wygrał konkurs. Zlecono jednej z agencji reklamowych pracującej z Fordem, która w przeszłości w podobny sposób wyszukała nazwę Thunderbird (rodzaj ptaka), wyszukanie nazw zwierząt. Z tysiąca propozycji wybrano sześć: Bronco, Puma, Cheetah, Colt, Mustang i Cougar. Mustang – dziki amerykański koń okazała się idealną nazwą dla tego modelu. Kojarzyła się z otwarta przestrzenią, niezależnością, ekscytacją i była tak amerykańska jak żadne inne słowo. Oficjalna data prezentacji Mustanga dla szerokiego grona konsumentów to 17 kwietnia 1964 roku kiedy to samochód zaprezentowano spotami telewizyjnymi wyemitowanymi jednocześnie w kilku największych stacjach telewizyjnych. Bardzo dobrze przemyślana kampania reklamowa pozwoliła ogromnej rzeszy ludzi usłyszeć o Mustangu właściwie w ciągu jednego dnia. Nikt nie spodziewał się tak dobrego przyjęcia Mustanga przez klientów. Gazety i magazyny motoryzacyjne piały z zachwytu, pierwszego dnia sprzedaży dealerzy przeżyli prawdziwe oblężenie. Pierwsze modele produkcyjne zjechały z taśmy 9 marca 1964, czyli nieco ponad miesiąc przed premierą. Stąd tylko 8160 samochodów było dostępnych na sprzedaż. Fordowi zależało, aby każdy z dealer miał przynajmniej jeden samochód w swoim salonie. Wiąże się z tym kilka ciekawych anegdotek. W Garland w Texasie, dealer Forda miał piętnastu klientów którzy licytowali jego jedynego Mustanga na stanie. Wygrany był tak szczęśliwy, że zażyczył sobie, żeby pozwolono mu przespać się w samochodzie do następnego dnia zanim bank nie potwierdzi jego czeku. W Seattle, kierowca betoniarki tak się zapatrzył na Mustanga, że wjechał w szybę wystawową. W innym salonie natomiast, ludzie dopatrzyli się Mustanga na myjni, gdzie dealer chciał go wymyć przed pokazaniem w hali. Samochód przez cały dzień tam został bo tłum nigdy nie rozszedł się na tyle, żeby auto z myjni wyprowadzić. Sukces Mustanga przerósł najśmielsze oczekiwania. Okazało się, że zainteresowanie jest tak duże, że jedna fabryka w Dearborn, Michigan, ma niewystarczającą wydajność na pokrycie zapotrzebowania. Rozpoczęto więc produkcję w dwóch kolejnych: w San Jose, California oraz Metuchen, New Jersey. Był to ryzykowny krok dla Forda ale się opłacił. 16 kwietnia 1965 roku, rok po premierze, sprzedano 418812 Mustangów. Rekord do dzisiaj nie pobity!,mustang klub polska