Rynek amatorskiego modelingu to być może jeden z obecnie najbardziej prężnie się rozwijających. Im więcej osób chce robić lepsze i bardziej ambitne zdjęcia, tym łatwiej znaleźć oferty tych, którzy chętnie im zapozują. Szczególnie nago, o ile tylko fotograf nie wydał jeszcze całego majątku na sprzęt. Jak tłumaczą nam dorabiające w ten sposób Polki, nieprofesjonalnym modelkom najwięcej płacą bowiem amatorzy, którym pomagają one zdobyć tak cenne doświadczenie. Robisz akty, więc jesteś już artystą... Rozwój fotografii cyfrowej sprawił, że wielu amatorów fotografii postanowiło nie poprzestawać na zdjęciach z rodzinnych imprez i wakacyjnych plenerach. Gdy na porządku dziennym jest, że już na początku przygody z fotografią inwestujemy dziś w lustrzanki i drogie obiektywy, wielu chce równie szybko mieć w swoim hobbystycznym portfolio także te najtrudniejsze do uchwycenia kadry przedstawiające piękno nagiego ciała. Kiedy jednak nie ma się w dorobku zbyt wielu punktów, by przekonać profesjonalne modelki lub modeli, zostają poszukiwania wśród innych amatorów. Co dla nieco odważniejszych Polek i Polaków okazuje się świetnym sposobem, by na takim hobbystycznym modelingu... całkiem nieźle zarobić. - Do pierwszego aktu pozowałam po znajomości dla kolegi. Dla pamiątek na starość dla siebie, bo on sobie na mnie poćwiczył i tej nutki adrenaliny, którą daje stanie nago przed obiektywem. Wtedy w ogóle zobaczyłam, jaką skalę przybrała w Polsce moda na fotografowanie. Przyglądając te różne serwisy, gdzie się ludzie chwalą swoimi zdjęciami zobaczyłam też, ile tam różnych ogłoszeń o poszukiwaniu modelek do aktów. Byłam akurat po rozstaniu z chłopakiem i miałam ochotę zrobić coś szalonego, więc odpowiedziałam od razu na kilka. Zakładając, że nie wybierze mnie nikt - wspomina Patrycja, 25-latka z Tarnowa. Druga pensja Już na starcie wybrzydzać w ofertach mogła jednak ona, bo fotografować ją chciało trzech amatorów i jeden fotograf z całkiem pokaźnym i dobrze ocenianym na branżowych serwisach portfolio. - Te cztery sesje miałam w zaledwie miesiąc. I szybko przestałam myśleć o udziale w nich tylko jako o dreszczyku emocji, bo za łącznie może kilkanaście godzin bardzo łechcącej ego zabawy dorobiłam ponad 1500 zł. Dla studentki, którą wówczas byłam, to było coś ekstra - dodaje. Jak tłumaczy mi Patrycja, o modelingu profesjonalnym jednak nigdy nawet nie pomyślała, bo nie sądzi, by jej uroda pasowała do tej branży. Choć niedawno skończyła architekturę i znalazła już pracę w zawodzie, co jakiś czas "drugą pensję" wciąż chętnie dorabia nadal pozując do aktów. - Dreszczyk emocji przy tym już dawno minął, ale o dobrze płatną ofertę coraz łatwiej. Profesjonaliści płacą najsłabiej albo oferują umową TFP, czyli taki artystyczny barter, ale za poświęcenie początkującemu z aktem fotografowi kilku godzin i cierpliwości można zarobić co najmniej 500 złotych - zdradza. Co jednak ze wstydem, który w dobie niezapominającego o niczym internetu może zaskoczyć w najmniej odpowiednim miejscu i czasie? Jeden z czarno-białych aktów, bez widocznych intymnych szczegółów Patrycja postanowiła przynieść niedawno do biura, by koledzy i koleżanki dowiedzieli się o wszystkim na jej warunkach. I "zawczasu zazdrościli", a nie zaczęli się wyśmiewać, kiedy być może przypadkiem trafią na portfolio fotografa, dla którego pracowała. Takiej możliwości w swojej pracy nie ma Weronika. 34-letnia gdańszczanka również od kilku lat chętnie odpowiada na oferty amatorów fotografii, którzy chcą zmierzyć się z tematem piękna nagiego ciała, ale na co dzień woli pewną pracę urzędniczki. Jak przekonuje, nie obawia się jednak, że ktoś mógłby to dodatkowe zajęcie wykorzystać przeciwko niej. - Po pierwsze, nie pozuję przecież nigdy do niczego wulgarnego. Po drugie, tylko w przypadku kilku fotografii pozwoliłam ich autorom na wykorzystanie w sieci. Ufam tym, których wybieram do współpracy, ale nawet gdyby ktoś moje zaufanie zawiódł, to zniszczę go w sądzie, bo zawsze trzeba podpisywać szczegółowe umowy. Poza tym wszystkim znalezienie kilku fotografii ze mną w miliardach innych dostępnych w internecie jest graniczące z cudem - tłumaczy modelka-amatorka. Weronika przyznaje wprost, że ją przed czterema laty do pozowania skłoniły ją przede wszystkim pieniądze. Stawki oferowane przez mniej lub bardziej doświadczonych i zdolnych amatorów fotografii zauważyła, bo czasami sama lubi fotografować. - Ja skupiam się na pejzażach, ale "siedząc w tym" wiedziałam, czego się spodziewać i jak się zabezpieczyć. Od początku staram się więc pilnować każdego fotografa, by pokazał mi wszystkie kadry i przedstawiały one tylko to, na co się umawialiśmy - podkreśla. "Kto mnie pozna po pieprzyku..." Wszystkim, którzy chcieliby spróbować swoich sił w pozowaniu, a nie chcą przy okazji stać się sławni, doradza bowiem umawianie się z autorami zdjęć przede wszystkim na "close-upy". Czyli zdjęcia przedstawiające szczegóły ludzkiego ciała. - Bo kto mnie może rozpoznać po pieprzyku na łonie, sutkach, czy kształcie pupy? Autor może je sobie wykorzystywać do woli i odsprzedawać, gdzie chce. Wiem, że moja pupa zdobi na przykład gabinet prezesa jednej z dużych trójmiejskich firm. Takie zdjęcia zwykle wymagają bliższej obecności fotografa, ale coś za coś. Na klasyczne akty przedstawiające cały sylwetkę decyduję się rzadko. Tylko z opcją na użytek prywatny, do drukowanego portfolio lub jednorazowego wykorzystania, na przykład na wystawę - podkreśla moja rozmówczyni. Sztuka nie prostytucja? Czego się tu jednak w ogóle wstydzić? - Mnie na zbytnią wylewność w tej kwestii nie pozwala charakter pracy. Innym dziewczynom i chłopakom korzystającym z tego bumu na fotografię wstyd próbują natomiast wmówić typowi internetowi zawistnicy - mówi. Weronika żali się, że pod dyskusjami na kobiecych forach w wątkach na temat pozowania łatwo znaleźć mnóstwo porównań dorabiania w ten sposób do prostytucji. - Ja nie mówię, że wszystkie zdjęcia jakie mi zrobiono to była sztuka najwyższych lotów, ale i to zależy od gustu. A co innym to przeszkadza? Kto nie ma odwagi, ten szampana nie pije - stwierdza Weronika.,Jakub NochRynek amatorskiego modelingu to być może jeden z obecnie najbardziej prężnie się rozwijających. Im więcej osób chce robić lepsze i bardziej ambitne zdjęcia, tym łatwiej znaleźć oferty tych, którzy chętnie im zapozują. Szczególnie nago, o ile tylko fotograf nie wydał jeszcze całego majątku na sprzęt. Jak tłumaczą nam dorabiające w ten sposób Polki, nieprofesjonalnym modelkom najwięcej płacą bowiem amatorzy, którym pomagają one zdobyć tak cenne doświadczenie. Robisz akty, więc jesteś już artystą... Rozwój fotografii cyfrowej sprawił, że wielu amatorów fotografii postanowiło nie poprzestawać na zdjęciach z rodzinnych imprez i wakacyjnych plenerach. Gdy na porządku dziennym jest, że już na początku przygody z fotografią inwestujemy dziś w lustrzanki i drogie obiektywy, wielu chce równie szybko mieć w swoim hobbystycznym portfolio także te najtrudniejsze do uchwycenia kadry przedstawiające piękno nagiego ciała. Kiedy jednak nie ma się w dorobku zbyt wielu punktów, by przekonać profesjonalne modelki lub modeli, zostają poszukiwania wśród innych amatorów. Co dla nieco odważniejszych Polek i Polaków okazuje się świetnym sposobem, by na takim hobbystycznym modelingu... całkiem nieźle zarobić. - Do pierwszego aktu pozowałam po znajomości dla kolegi. Dla pamiątek na starość dla siebie, bo on sobie na mnie poćwiczył i tej nutki adrenaliny, którą daje stanie nago przed obiektywem. Wtedy w ogóle zobaczyłam, jaką skalę przybrała w Polsce moda na fotografowanie. Przyglądając te różne serwisy, gdzie się ludzie chwalą swoimi zdjęciami zobaczyłam też, ile tam różnych ogłoszeń o poszukiwaniu modelek do aktów. Byłam akurat po rozstaniu z chłopakiem i miałam ochotę zrobić coś szalonego, więc odpowiedziałam od razu na kilka. Zakładając, że nie wybierze mnie nikt - wspomina Patrycja, 25-latka z Tarnowa. Druga pensja Już na starcie wybrzydzać w ofertach mogła jednak ona, bo fotografować ją chciało trzech amatorów i jeden fotograf z całkiem pokaźnym i dobrze ocenianym na branżowych serwisach portfolio. - Te cztery sesje miałam w zaledwie miesiąc. I szybko przestałam myśleć o udziale w nich tylko jako o dreszczyku emocji, bo za łącznie może kilkanaście godzin bardzo łechcącej ego zabawy dorobiłam ponad 1500 zł. Dla studentki, którą wówczas byłam, to było coś ekstra - dodaje. Jak tłumaczy mi Patrycja, o modelingu profesjonalnym jednak nigdy nawet nie pomyślała, bo nie sądzi, by jej uroda pasowała do tej branży. Choć niedawno skończyła architekturę i znalazła już pracę w zawodzie, co jakiś czas "drugą pensję" wciąż chętnie dorabia nadal pozując do aktów. - Dreszczyk emocji przy tym już dawno minął, ale o dobrze płatną ofertę coraz łatwiej. Profesjonaliści płacą najsłabiej albo oferują umową TFP, czyli taki artystyczny barter, ale za poświęcenie początkującemu z aktem fotografowi kilku godzin i cierpliwości można zarobić co najmniej 500 złotych - zdradza. Co jednak ze wstydem, który w dobie niezapominającego o niczym internetu może zaskoczyć w najmniej odpowiednim miejscu i czasie? Jeden z czarno-białych aktów, bez widocznych intymnych szczegółów Patrycja postanowiła przynieść niedawno do biura, by koledzy i koleżanki dowiedzieli się o wszystkim na jej warunkach. I "zawczasu zazdrościli", a nie zaczęli się wyśmiewać, kiedy być może przypadkiem trafią na portfolio fotografa, dla którego pracowała. Takiej możliwości w swojej pracy nie ma Weronika. 34-letnia gdańszczanka również od kilku lat chętnie odpowiada na oferty amatorów fotografii, którzy chcą zmierzyć się z tematem piękna nagiego ciała, ale na co dzień woli pewną pracę urzędniczki. Jak przekonuje, nie obawia się jednak, że ktoś mógłby to dodatkowe zajęcie wykorzystać przeciwko niej. - Po pierwsze, nie pozuję przecież nigdy do niczego wulgarnego. Po drugie, tylko w przypadku kilku fotografii pozwoliłam ich autorom na wykorzystanie w sieci. Ufam tym, których wybieram do współpracy, ale nawet gdyby ktoś moje zaufanie zawiódł, to zniszczę go w sądzie, bo zawsze trzeba podpisywać szczegółowe umowy. Poza tym wszystkim znalezienie kilku fotografii ze mną w miliardach innych dostępnych w internecie jest graniczące z cudem - tłumaczy modelka-amatorka. Weronika przyznaje wprost, że ją przed czterema laty do pozowania skłoniły ją przede wszystkim pieniądze. Stawki oferowane przez mniej lub bardziej doświadczonych i zdolnych amatorów fotografii zauważyła, bo czasami sama lubi fotografować. - Ja skupiam się na pejzażach, ale "siedząc w tym" wiedziałam, czego się spodziewać i jak się zabezpieczyć. Od początku staram się więc pilnować każdego fotografa, by pokazał mi wszystkie kadry i przedstawiały one tylko to, na co się umawialiśmy - podkreśla. "Kto mnie pozna po pieprzyku..." Wszystkim, którzy chcieliby spróbować swoich sił w pozowaniu, a nie chcą przy okazji stać się sławni, doradza bowiem umawianie się z autorami zdjęć przede wszystkim na "close-upy". Czyli zdjęcia przedstawiające szczegóły ludzkiego ciała. - Bo kto mnie może rozpoznać po pieprzyku na łonie, sutkach, czy kształcie pupy? Autor może je sobie wykorzystywać do woli i odsprzedawać, gdzie chce. Wiem, że moja pupa zdobi na przykład gabinet prezesa jednej z dużych trójmiejskich firm. Takie zdjęcia zwykle wymagają bliższej obecności fotografa, ale coś za coś. Na klasyczne akty przedstawiające cały sylwetkę decyduję się rzadko. Tylko z opcją na użytek prywatny, do drukowanego portfolio lub jednorazowego wykorzystania, na przykład na wystawę - podkreśla moja rozmówczyni. Sztuka nie prostytucja? Czego się tu jednak w ogóle wstydzić? - Mnie na zbytnią wylewność w tej kwestii nie pozwala charakter pracy. Innym dziewczynom i chłopakom korzystającym z tego bumu na fotografię wstyd próbują natomiast wmówić typowi internetowi zawistnicy - mówi. Weronika żali się, że pod dyskusjami na kobiecych forach w wątkach na temat pozowania łatwo znaleźć mnóstwo porównań dorabiania w ten sposób do prostytucji. - Ja nie mówię, że wszystkie zdjęcia jakie mi zrobiono to była sztuka najwyższych lotów, ale i to zależy od gustu. A co innym to przeszkadza? Kto nie ma odwagi, ten szampana nie pije - stwierdza Weronika.,Jakub Noch