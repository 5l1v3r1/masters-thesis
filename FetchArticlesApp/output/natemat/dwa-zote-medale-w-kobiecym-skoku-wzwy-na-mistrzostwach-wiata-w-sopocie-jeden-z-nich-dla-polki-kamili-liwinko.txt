Dwa złote medale w skoku wzwyż przyznano w sobotę na Halowych Mistrzostwach Świata w Lekkoatletyce, które odbywają się w Sopocie. Kamila Lićwinko i Maria Kuczina skoczyły na tę samą wysokość – poprzeczka wisiała na 200 cm. To pierwszy medal dla Polski na tej imprezie i dopiero trzecie złoto w historii tej imprezy. Od kilku dni w Sopocie trwają Halowe Lekkoatletyczne Mistrzostwa Świata. W sobotę zdobyliśmy na nich swój pierwszy medal – i od razu złoty. W skoku wzwyż najlepsza okazała się Kamila Lićwinko, choć musiała podzielić się miejscem na najwyższym stopniu podium z Rosjanką Marią Kucziną – podaje newsweek.pl. Polka i Rosjanka pokonały poprzeczkę zawieszoną na wysokości 200 cm. Trzecia w konkursie była Ruth Beita z Hiszpanii, a czwarta – kolejna Polka Justyna Kasprzycka, która skoczyła zaledwie 3 cm niżej. To pokazuje, jak wyrównany był konkurs. Poza tym, że medal Kamili Lićwinko to pierwszy krążek w Sopocie, to też dopiero trzecie złoto na Halowych Mistrzostwach Świata. W 15 edycjach tej imprezy staliśmy na najwyższym stopniu podium w 1999 roku (Sebastian Chmara) i w 2002 roku (męska sztafeta 4x400 m).,Kamil Sikora