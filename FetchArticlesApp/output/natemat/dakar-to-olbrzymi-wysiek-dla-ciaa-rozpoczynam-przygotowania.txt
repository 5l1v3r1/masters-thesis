Dakar to wyzwanie dla kierowców nie tylko na trasie, ale i poza nią. W końcu wielogodzinna jazda samochodem bywa męcząca dla organizmu. Zwłaszcza na Dakarze, gdzie postoje raczej nie wchodzą w grę. Dlatego wraz z instruktorem fitnessu Witoldem Szmańdą pokażemy wam jak przygotować swoje ciało do wyścigu, i jakie ćwiczenia wykonywać w trakcie samego Dakaru. Kto podróżował przez wiele godzin samochodem, ten wie, że po jakimś czasie jazda staje się męcząca. Różne części ciała dają nam do zrozumienia, że chętnie opuściłyby pojazd i się wyprostowały. W końcu, nie jest to najwygodniejsza pozycja dla naszego ciała. Te problemy tyczą się także kierowców rajdowych. Weźmy na przykład Rajd Dakar. Przez dwa tygodnie trzeba pokonać kilka tysięcy kilometrów. To oznacza spędzenie w samochodzie nawet kilkunastu godzin, a ze względu na to, że to jest wyścig, to raczej przerwy nie wchodzą w grę. Co zrobić aby uniknąć problemów? Trener fitnessu Witold Szmańda pokazał nam, jak odpowiednio przygotować ciało do takiego wysiłku. Jedną z podstawowych rzeczy, na jakie musimy uważać to plecy. W końcu to one będą najbardziej narażone na trudy jazdy samochodem. Dlatego Szmańda w siłowni Multico wellness & spa na Żoliborzu pokazał nam, jakie ćwiczenie wykonać, aby tę część ciała wzmocnić przed wyścigiem. Dzięki zademonstrowanemu ćwiczeniu i innym podobnym będziecie w stanie uniknąć problemów z plecami i kręgosłupem. To na nie najbardziej musimy uważać w czasie jazdy. Według badań Uniwersytetu Loughborough, w Anglii, 50 procent zawodowych kierowców ma problemy ze zdrowiem. A dokładniej cierpi na bóle pleców z powodu spędzenia zbyt wiele czasu w pozycji siedzącej. Tak więc, dowodów nie trzeba szukać na to, że warto takie ćwiczenia wykonywać. Kolejną ważną częścią ciała są mięśnie szyi i barków. Szmańda, który w przeszłości trenował kierowcę rajdowego zwrócił naszą uwagę, że one także są bardzo narażone na kontuzje. – Niestety wielu kierowców zaniedbuje te części ciała i potem dziwią się, że dopadają ich, że mają pewne problemy – opowiada nam trener. Szmańda pokazał nam, że ważnym elementem przy wykonywaniu takich ćwiczeń jest odpowiednia pozycja ciała. Trzeba pamiętać o tym by być wyprostowanym i wciągać brzuch. Co poza tym? Balans ciała. Dlatego jedno ćwiczenie wykonaliśmy na platformie do balansowania. Stojąc na niej musiałem trzymać metalowy krążek od sztangi i trzymając wyprostowane ręce kręcić nią jak kierownicą. Im bardziej dynamiczne ruchy tym lepiej. Kolejne ćwiczenie polega na tym, że stoisz wyprostowany na jednej nodze, zaś kolano drugiej trzymasz jak najwyżej się da. Następnie podnosisz jedną a następnie drugą ręką ciężarki. Musicie pamiętać, żeby cały czas mieć ręce wyprostowane i uważać na to, by nie stracić równowagi. Każde z wymienionych ćwiczeń należy zrobić po 10 razy na jedną stronę ciała. Choć w tym roku nasze ćwiczenia nie przydadzą się Dakarowcom, którzy już teraz powinni być przygotowani na trudy wielogodzinnej jazdy. Jednak mamy nadzieję, że wam się mogą przydać. Jeśli planujecie wakacyjne podróże samochodem, to może już teraz powinniście pomyśleć o tym, by wykonywać nasze ćwiczenia? Dzięki nim będziecie znacznie mniej zmęczeni podróżą.,Antoni Bohdanowicz