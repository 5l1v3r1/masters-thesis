„Sport to zdrowie!”- tak mówi stare przysłowie i chyba nikt nie odważyłby się go kwestionować. Każdy z nas jest świadomy zbawiennego wpływu ruchu na nasz organizm. Regularne uprawianie sportu zmniejsza ryzyko zapadalności na wiele chorób. Obniża ryzyko powstawania zaburzeń sercowo - naczyniowych, zapobiega osteoporozie, obniża ciśnienie krwi, a także wzmacnia system immunologiczny. Ponadto, systematyczne uprawianie sportu pomaga radzić sobie ze stresem, rozładowuje napięcie psychiczne i poprawia samopoczucie. Czy motywacja zdrowotna jest główną przyczyną podejmowania regularnej aktywności fizycznej? Czy może to moda na sport sprawiła, że coraz więcej osób biega, jeździ na rowerze, ćwiczy na siłowni czy uprawia pole dance? W ostatnim czasie pojawiło się mnóstwo portali promujących zdrowie. Zdrowy styl życia, na który składa się odżywianie, higiena snu i sport właśnie, jest pożądany przez większość społeczeństwa. Każdy chce teraz jeść warzywa z eko bazarów, biegać w najnowszym modelu air maxów i oczywiście podzielić się swoim wynikiem ze znajomymi na FB. W poprzednim badaniu opublikowanym na , gdzie „rysowaliśmy” ujawniliśmy, że większość z nas (62%) wie o panującej modzie na zdrowe odżywianie i drżącą ręką zadeklarowała taki sposób odżywiania właśnie. Jednak osób faktycznie przestrzegających zasad zdrowego żywienia było trochę mniej- 44%. Ten wynik pokazuje, jaką siłę mają fanpage’e zrzeszające osoby zainteresowane żywieniem, blogi z przepisami zawierającymi tylko ekologiczną żywność, czy programy kulinarne nakazujące nam gotować a nie smażyć. A zatem, czy używane w wielu kampaniach promujących aktywność fizyczną hasło „sport to zdrowie” ma jakiekolwiek znaczenie? Czy spędzamy godziny na siłowni, męczymy się, pocimy po to, by wzmocnić swój organizm i obniżyć ryzyko wystąpienia np. ataku serca? Czy może jednak ćwiczymy by swoją nienaganną sylwetką wzbudzać podziw w oczach innych? Ilu z nas ćwiczy dla przyjemności, czy lepszego samopoczucia a ilu chodzi na siłownię tylko ze względu na modę? Już wkrótce znajdziemy na te pytania odpowiedź. Metodą iCode™ badającą postawy oraz ich emocjonalną pewność sprawdzimy, czy faktycznie dbamy o własne zdrowie, co skłania nas do ćwiczeń fizycznych i czy moda na zdrowy tryb życia wzięła prym nad samym zdrowiem. Zapraszamy do badania! Czas start!,Naga prawda