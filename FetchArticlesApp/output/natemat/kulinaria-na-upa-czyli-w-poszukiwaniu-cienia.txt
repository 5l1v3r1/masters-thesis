Dzisiaj zapewne większość z nas będzie cieszyła się latem niczym w Grecji, tłumnie zalegając nad morzem i jeziorami. Jednak i w upał czasami robimy się głodni i spragnieni. Dla wszystkich, którzy zostali w mieście mamy kilka letnich propozycji kulinarnych. Przy takich temperaturach nawet zatwardziali mięsożercy mają ochotę na coś lżejszego. Może zatem dadzą się namówić na obrazoburcze wegeburgery? W Cudzie nad Wisłą przy Bulwarze Flotylli Wiślanej będzie można pokosztować popisowych dań najlepszych warszawskich wege-kucharzy. Specjalny Bejrut burger, falafel z konopii czy wege-kebab z saitanu to tylko część atrakcji. Będą też bezmięsne wersje kuchnie Indii, Korei i Hiszpanii. Wpadajcie tam na sobotni brunch już od 11.00. Tagr Śniadaniowy na warszawskim Powiślu zaprasza na świętowanie Dnia Niepodległości Stanów Zjednoczonych. Kuchnia amerykańska, to konglomerat wielu narodów. Dlatego organizatorzy zapraszają na bezpłatne warsztaty wszystkie dzieci. Będzie można nauczyć się robić prawdziwe burrito. Nauczycielem będzie Jacek Kubicki z Tex-mex Urban burrito. Dwie tury warsztatów rozpoczną się o 13.00 i 14.00, a będą połączeniem gotowania i smacznego posiłku. Do wyboru będzie wersja wege i z kurczakiem. Dorośli też będą mogli bawić się kuchnią amerykańską. Kuba Korczak zaprasza na śniadaniowe barbeque. Przewrotnie nie będzie żeberek i wołowych burgerów, ale kuchnia wegetariańska, zdecydowanie lepsza na upały. Będą burgery z pieczarek, francuskie tosty rodem z Luizjany, a na deser amerykański milk shake. Sobota i niedziela od 1.00 do 14.00 przy ulicy Rozbrat w Warszawie. Wrocław zaprasza do Otwartej Pracowni Kultury Baskijskiej. W czasie trzydniowego festiwalu nie może zabraknąć kulinariów, które są tak silnym elementem życia w Kraju Basków. Pośród wydarzeń znajdziecie między innymi warsztaty z Dorotą Mintą, która będzie poszukiwała wspólnych elementów kuchni Basków i Wrocławia. Początek o 12.00 na podwórku Impartu przy ulicy Mazowieckiej 17 we Wrocławiu. Jeżeli chcecie nauczyć się samodzielnie warzyć domowe piwo i poznać historię polskich bimbrowni, to wybierzcie się do Parku Etnograficznego w Chorzowie. Tam od godziny 11.00 do 18.00. Beda też krany małych browarów, z których poleją się doskonałe i chłodne bursztynowe trunki. Dużo gier, konkursów, pokazów i wykładów. Do tego świetna muzyka. Wszystko w niedzielę w Chorzowie, przy ulicy Parkowej 25. Życzymy smacznego lata i pamiętajcie o tym, że w upały wychodząc z domu trzeba zabrać butelkę wody, słomkowy kapelusz i butelkę wody.,Wydarzenia kulinarne