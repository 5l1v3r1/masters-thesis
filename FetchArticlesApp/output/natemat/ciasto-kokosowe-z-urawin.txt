Wielu z naszych znajomych nie przepada za żurawiną. Jeden z nich nazywa nawet ten owoc najgorszą w świecie wersją jagody, która nie dosyć, że kwaśna to smakuje jak pomieszanie błota z liśćmi. Pozwalamy sobie w tej sprawie zgłosić zdanie odrębne. Żurawina jest przede wszystkim bardzo zdrowa, bo ma dużą zawartość błonnika, witamin (B1, B2, B6, C, E, karotenu) oraz minerałów, takich jak: sód, potas, fosfor, wapń, magnez, jód i żelazo oraz flawonoidy, które są doskonałymi przeciwutleniaczami. Sok żurawinowy (polecamy nasz spiżarniany sok z żurawiny bez cukru) zapobiega również powstawaniu kamieni nerkowych oraz pomaga zwalczać zapalenia układu moczowego. Owoce żurawiny działają bakteriobójczo, ich regularne spożywanie zmniejsza ryzyko występowania choroby wieńcowej, zapobiega miażdżycy i powstawaniu zakrzepów krwi. Nie znaczy to wcale, że jeść żurawinę lub pić wyciśnięty z niej sok należy jedynie przez rozum, krzywiąc się przy tym niemiłosiernie, jak przy przyjmowaniu jakieś ohydnej mikstury. Żurawina, jeśli dobrze przyrządzona, potrafi być pyszna. Suszona żurawina jest doskonałą przekąską i dodatkiem do porannej owsianki. Trzeba tylko uważać, żeby nie kupić tej słodzonej syropem glukozowo-fruktozowym lecz cukrem trzcinowym. Jeżeli ktoś cukier chce prawie zupełnie ograniczyć, można świeże lub mrożone żurawinowe jagody poddusić z dodatkiem gruszki – wówczas naturalna słodycz tego owocu złagodzi nieco żurawinową cierpkość (mamy również takie cudo w naszej ofercie). Jeżeli zaś chcemy już zupełnie poszaleć, można upiec z żurawiną pyszne ciasto kokosowe. I wcale , ale wcale nie ma ono smaku błota zmieszanego z liśćmi. Składniki: 5 jajek 1 szklanka mąki kokosowej ½ szklanki mąki ryżowej 3 łyżki wiórków kokosowych 150 ml rozpuszczonego oleju kokosowego 1 łyżeczka proszku do pieczenia ¾ szklanki cukru nierafinowanego (najlepiej kokosowego) ok. 2 szklanek mrożonej lub świeżej żurawiny Przygotowanie: Cukier i proszek do pieczenie dokładnie miksujemy. Powoli dodajemy olej, i oba rodzaje mąki, nie przerywając miksowania. Na koniec dodajemy wiórki kokosowe i dokładnie mieszamy. Ciasto wykładamy na posmarowaną olejem kokosowym i oprószoną mąką kokosową formę do ciasta. Wilgotną dłonią formujemy w miarę równy placek, na wierzchu którego ściśle układamy żurawinę dokładnie wgniatając ją w ciasto. Pieczemy w piekarniku rozgrzanym do 170 stopni przez ok. 40 minut, aż ciasto się zarumieni. Po wystudzeniu, przed podaniem, posypujemy delikatnie cukrem pudrem.,z niejednego garnkaWielu z naszych znajomych nie przepada za żurawiną. Jeden z nich nazywa nawet ten owoc najgorszą w świecie wersją jagody, która nie dosyć, że kwaśna to smakuje jak pomieszanie błota z liśćmi. Pozwalamy sobie w tej sprawie zgłosić zdanie odrębne. Żurawina jest przede wszystkim bardzo zdrowa, bo ma dużą zawartość błonnika, witamin (B1, B2, B6, C, E, karotenu) oraz minerałów, takich jak: sód, potas, fosfor, wapń, magnez, jód i żelazo oraz flawonoidy, które są doskonałymi przeciwutleniaczami. Sok żurawinowy (polecamy nasz spiżarniany sok z żurawiny bez cukru) zapobiega również powstawaniu kamieni nerkowych oraz pomaga zwalczać zapalenia układu moczowego. Owoce żurawiny działają bakteriobójczo, ich regularne spożywanie zmniejsza ryzyko występowania choroby wieńcowej, zapobiega miażdżycy i powstawaniu zakrzepów krwi. Nie znaczy to wcale, że jeść żurawinę lub pić wyciśnięty z niej sok należy jedynie przez rozum, krzywiąc się przy tym niemiłosiernie, jak przy przyjmowaniu jakieś ohydnej mikstury. Żurawina, jeśli dobrze przyrządzona, potrafi być pyszna. Suszona żurawina jest doskonałą przekąską i dodatkiem do porannej owsianki. Trzeba tylko uważać, żeby nie kupić tej słodzonej syropem glukozowo-fruktozowym lecz cukrem trzcinowym. Jeżeli ktoś cukier chce prawie zupełnie ograniczyć, można świeże lub mrożone żurawinowe jagody poddusić z dodatkiem gruszki – wówczas naturalna słodycz tego owocu złagodzi nieco żurawinową cierpkość (mamy również takie cudo w naszej ofercie). Jeżeli zaś chcemy już zupełnie poszaleć, można upiec z żurawiną pyszne ciasto kokosowe. I wcale , ale wcale nie ma ono smaku błota zmieszanego z liśćmi. Składniki: 5 jajek 1 szklanka mąki kokosowej ½ szklanki mąki ryżowej 3 łyżki wiórków kokosowych 150 ml rozpuszczonego oleju kokosowego 1 łyżeczka proszku do pieczenia ¾ szklanki cukru nierafinowanego (najlepiej kokosowego) ok. 2 szklanek mrożonej lub świeżej żurawiny Przygotowanie: Cukier i proszek do pieczenie dokładnie miksujemy. Powoli dodajemy olej, i oba rodzaje mąki, nie przerywając miksowania. Na koniec dodajemy wiórki kokosowe i dokładnie mieszamy. Ciasto wykładamy na posmarowaną olejem kokosowym i oprószoną mąką kokosową formę do ciasta. Wilgotną dłonią formujemy w miarę równy placek, na wierzchu którego ściśle układamy żurawinę dokładnie wgniatając ją w ciasto. Pieczemy w piekarniku rozgrzanym do 170 stopni przez ok. 40 minut, aż ciasto się zarumieni. Po wystudzeniu, przed podaniem, posypujemy delikatnie cukrem pudrem.,z niejednego garnka