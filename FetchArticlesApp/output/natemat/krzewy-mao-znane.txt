Jest wiele krzewów ozdobnych i owocowych, ale dzisiaj chciałabym skupić się na dwóch mało znanych w Polsce. Jagoda kamczacka jest dość mało popularnym u nas krzewem jagodowym. Tymczasem owoce jagody kamczackiej są smaczne i niezwykle bogate w witaminy, a roślinę do uprawy w naszym kimacie predysponuje wysoka mrozoodporność i dość niewielkie wymagania. Poznaj najlepsze odmiany jagody kamczackiej do uprawy na działce i zobacz jak wygląda sadzenie, uprawa oraz rozmnażanie jagody kamczackiej w warunkach amatorskich. W naturze krzew dorasta do 1,5 m wysokości przy podobnej szerokości, ma wzniesione i sztywne pędy. Jej naturalny zasięg występowania obejmuje północno-wschodnią Azję. Jagoda kamczacka jest całkowicie mrozoodporna, wytrzymuje temperatury nawet do - 45°C! Uprawa jagody kamczackiej nie jest specjalnie trudna. Stanowisko powinno być słoneczne aby owoce dobrze się wybarwiły. Im więcej słońca dostaną tym będą bardziej słodkie. Gleba pod uprawę jagody kamczackiej powinna być żyzna i przepuszczalna. Uprawa jagody kamczackiej nie udaje się na glebie zbyt ciężkiej, zalewowej lub zbyt ubogiej i piaszczystej. Uprawa jagody kamczackiej nie wymaga żadnych specjalnych zabiegów. Krzewów nie trzeba okrywać na zimę. Podlewać można jedynie w okresach suszy. Cięcie jagody kamczackiej nie jest wymagane, chyba że krzew słabo się zagęszcza, choć większość rozrasta się naprawdę bujnie. Gdy minie 5 lat można odmłodzić krzew. Co 2 - 3 lata jesienią można użyźnić ziemię pod jagodą, stosując obornik lub kompost. W tym celu delikatnie obkopujemy bryłę korzeniowa na głębokości ok. 40 cm i mieszamy wykopaną ziemię z obornikiem lub kompostem. Jagoda goji to krzew uprawiany przede wszystkim ze względu na walory odżywcze owoców. Jesienią czerwone owoce goji czynią go również ciekawą rośliną ozdobną. Lecznicze właściwości jagody goji wykorzystywane są w medycynie chińskiej od ponad 2 tysięcy lat. Jagoda goji jest krzewem o wysokości do 3 m, z łodygami pokrytymi cierniami. Kwitnie na przełomie sierpnia i września, owocuje zaś w końcu października. Owoce goji są czerwone, podłużne, bardzo delikatne, dlatego najlepiej zrywać je z ogonkami, aby uniknąć ich uszkodzenia. Zastosowanie jagoda goji znajduje przede wszystkim w kuchni. Z dwuletniej rośliny można zebrać około 2 kg owoców, a z nich przygotowywać soki, dżemy lub po prostu jeść po wysuszeniu. Są świetnym dodatkiem do sałatek, wypieków czy innych potraw, wzbogacając ich smak i właściwości odżywcze. Owoce goji w smaku przypominają żurawinę, lecz są bardziej cierpkie. Jagody goji uznawane są za najzdrowsze owoce świata. Ich właściwości lecznicze opierają się na dużej ilości witamin, zwłaszcza witaminy C. W 100 gramach jagód jest jej aż 2500 mg, co stawia owoc goji na trzecim miejscu w świecie wśród naturalnych źródeł tej witaminy. Jagody goji bogate są w karotenoidowe przeciwutleniacze oraz minerały: żelazo, wapń, cynk, selen i wiele innych. Owoce goji wzmacniają system odpornościowy organizmu, korzystnie wpływają na wątrobę, nerki, stawy, wzrok, regulują ciśnienie. Zajmują czołowe miejsce w medycynie naturalnej. Chronią przed nowotworami, korzystnie wpływają na funkcje przewodu pokarmowego, poprawiają samopoczucie i jakość snu. Uprawa jagody goji w Polsce nie należy do najtrudniejszych. Roślina nie jest wymagająca, dobrze rośnie nawet na ubogim podłożu, najlepiej o odczynie lekko kwaśnym. Nie toleruje gleb gliniastych i podmokłych. Lubi stanowisko słoneczne, tylko wtedy owocuje najlepiej. Rozpoczyna owocowanie w 1-2 roku po posadzeniu. Jagoda goji jest mrozoodporna (do -26°C) i wytrzymała na suszę. W najchłodniejszych rejonach kraju na zimę krzewy warto jednak okrywać. Prowadzić ją można na podporach, jak inne pnącza, lub zdecydować się na zachowanie efektu naturalnych łukowato wygiętych pędów tego krzewu. Polecam oba krzewy do uprawy w ogródkach czy na działkach. Moja jagoda kamczacka owocuje już drugi rok , jagoda goi jest jeszcze zbyt młoda, ale mam nadzieję, że w przyszłym roku bedzie juz kilka jagód. Co prawda, to nie krzew, ale w tym roku po raz pierwszy posadziłam Jarmuż :)) Jarmuż to odmiana kapusty o długich, pomarszczonych liściach. Od dawna jest uprawiany w Polsce, ale mało doceniany jako warzywo do spożycia. Częścią jadalną jarmużu są duże, kędzierzawe liście, które jednak najczęściej używane są do dekoracji potraw. Jarmuż to cenne warzywo – zawiera dużo białka i witaminy C (więcej ma tylko papryka i pietruszka naciowa), a także karoten, witaminy z grupy B oraz witaminy PP, E, K i H, sole mineraln (wapń, fosfor, żelazo, potas i magnez). Liście jarmużu można jeść na surowo (na przykład w postaci surówek), gotować, zapiekać, smażyć, mrozić i konserwować. Uprawa jarmużu nie jest trudna. Warzywo to ma małe wymagania glebowe, można je uprawiać prawie na wszystkich rodzajach gleby, ale nie lubi gleb podmokłych oraz piaszczystych i kwaśnych. Jarmuż jest mrozoodporny (najbardziej odporne są odmiany niskie jarmużu). Po przemarznięciu liście jarmużu stają się delikatniejsze i mają lepszy smak (zawierają więcej cukrów i tracą goryczkę), dlatego jarmuż należy zbierać po pierwszych przymrozkach. W tym roku po raz pierwszy wysiałam brokuły. Pieknie rosną i jak wszyscy wiedzą sa także skarbnica witamin. Nie zdecydowałam sie jednak na skorzonerę, ale kto wie, może w następnym sezonie.?,Beata Wielgosz