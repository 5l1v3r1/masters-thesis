Zima w mieście nie nastraja pozytywnie. Szaro, chlapa, zimno i nie wiadomo, co robić wieczorami. Panaceum na zimową niemoc jest wyjazd do SPA z wszystkimi jego walorami. Z czym się kojarzy SPA? Przede wszystkim z przyjemnościami zarówno dla ciała, jak i dla zmysłów. Wygodne wnętrza, ciepło saun, relaksujące zabiegi i dopieszczające zmysły wykwintne jedzenie - to wszystko czeka cię w Hotelach SPA Dr Irena Eris słynących z luksusu i znakomitego serwisu. Ich fantastyczna lokalizacja pozwoli dodatkowo cieszyć się urokami prawdziwej zimy – ze śniegiem i baśniowymi krajobrazami niczym z krainy Narni. Tak właśnie powinien wyglądać zimowy urlop. Krynica Zdrój Położona w Beskidzie Sądeckim Krynica Zdrój to jeden z najpopularniejszych kurortów w Polsce. Zielone doliny, rzeka Kryniczanka z licznymi dopływami oraz okoliczne góry składają się na wyjątkowy krajobraz. Nic dziwnego, że to malownicze miejsce uchodzi za Perłę Polskich Uzdrowisk. Wyjątkowa moc Krynicy Zdroju kryje się w leczniczych wodach o wysokiej mineralizacji. Jest to doskonałe miejsce na odpoczynek od codziennej pracy i miejskiego zgiełku. Tutaj czas płynie wolniej, a cisza i spokój są wszechobecne. Krynica Zdrój to jednocześnie miasto, które jest w stanie sprostać oczekiwaniom niemal każdego. Miłośnicy sportu mogą korzystać z tras narciarskich, biegowych, nordic walkingowych czy konnych. Przyrodnicy z pewnością docenią wędrówki po lasach, w którym można spotkać niedźwiedzia, żbika czy wydrę oraz podziwiać około 1000 gatunków roślin. Z kolei osoby, które słowo "wypoczynek" traktują dosłownie mogą skorzystać z ogromnej oferty ośrodków SPA. Jednym z najbardziej znanych, a przy tym najnowocześniejszych ośrodków SPA jest Dr Irena Eris Hotel Spa Krynica Zdrój. Przez cały rok można w nim korzystać z szerokiej gamy zabiegów pielęgnacyjnych oraz zajęć fitness i aqua aerobik prowadzonych przez instruktorów. Wzgórza Dylewskie Góry na Mazurach? Ależ oczywiście! Park Krajobrazowy Wzgórz Dylewskich, nazywany polską Toskanią, to propozycja dla tych, którym za daleko na południe Polski. Jest to doskonałe miejsce dla miłośników nart biegowych. Świetnie utrzymane liczne trasy, które zimą wyglądają wprost baśniowo, zadowolą najbardziej wymagających amatorów "biegówek". Na terenie Parku Krajobrazowego Wzgórz Dylewskich w Wysokiej Wsi znajduje się Hotel SPA Dr Irena Eris Wzgórza Dylewskie. Jest to najbardziej ekskluzywne miejsce w okolicy. W ofercie hotelu znajdują się liczne atrakcje, nie tylko dla dorosłych. W okresie zimowym najmłodsi z pewnością nie będą się nudzić. Specjalnie dla nich organizowane są warsztaty mini-akademii gotowania z prawdziwym szefem kuchni, tanecznym bakcylem zarazi dzieci jeden z uczestników Mam Talent, a tajniki kickboxingu zdradzi Mistrz Polski w tej dyscyplinie. Mało? Dla co bardziej aktywnych maluchów odbywają się dodatkowo zajęcia muzyczne, zajęcia na basenie i zimowa olimpiada. Podczas gdy dzieci szkolą różnorodne talenty, dorośli mogą udać się na zorganizowaną wyprawę na nartach biegowych lub rakietach śnieżnych po najpiękniejszych trasach Wzgórz Dylewskich. Atrakcji dostarczy również pobyt na miejscu. Zajęcia fitness w asyście trenera personalnego, warsztaty zimowego makijażu oraz sobotnie koncerty w Café Plotka - to tylko kilka z możliwych opcji. Po pełnym wrażeń dniu goście mogą zrelaksować się w gabinecie masażu czy wziąć kąpiel na świeżym powietrzu zimą. Powodzeniem cieszą się magiczne rytuały z użyciem wosku - Candel Aroma Senses. Zapalona świeca przemienia się w ciepły aromatyczny olej, który nie tylko dodaje energii, ale również wprowadza w stan głębokiego relaksu. Polanica Zdrój Urokliwa, uzdrowiskowa miejscowość na Dolnym Śląsku, położona w otoczeniu Gór Stołowych i Bystrzyckich dysponuje doskonałymi warunkami do uprawiania sportów zimowych. W samym centrum miasta nazywanego miastem-ogrodem znajduje się park płynnie przechodzący w zespół leśny, który uwzględniony został w rejestrze zabytków. Spędzając czas w Polanicy Zdroju, można kosztować zdrowotnych wód podziemnych, które spływają prosto z Gór Stołowych. Właśnie w tak wyjątkowych okolicznościach przyrody znajduje się Hotel SPA Dr Irena Eris Polanica Zdrój. W ofercie hotelu, poza wspaniałymi zabiegami SPA, znajdziemy bogatą ofertę rekreacyjno-sportową: zajęcia fitness z instruktorem, nauka pływania, aqua aerobik, squash, tenis, bowling, piesze wycieczki z przewodnikiem, wycieczki rowerowe oraz marsze Nordic Walking. Natomiast miłośnicy narciarstwa mogą poszaleć w słynnej stacji narciarskiej, Arena SKI Zieleniec, znanej z doskonałych warunków do jazdy.,Marta Wujek