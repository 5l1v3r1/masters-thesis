Więcej zdjęć (2) Rok 2016 będzie dla mnie niezwykły. Już teraz wiem to na 100 proc. Po pierwsze w marcu na świat przyjdzie mój syn Filip. Po drugie to rok igrzysk w Rio de Janeiro. Do bycia rodzicem chyba nie da się do końca przygotować, chociaż próbujemy. Wspólnie z moją dziewczyną Dominiką staramy się też tak zaplanować przyszły rok, abyśmy mogli spędzać razem jak najwięcej czasu bez szkody dla treningów. Planujemy jeździć razem na zgrupowania. Gdy poprosiłem Dominikę o komentarz do tego wpisu i odpowiedź na pytanie jak to jest tworzyć związek ze sportowcem, powiedziała tylko, że jesteśmy ze sobą już 5 lat i wiedziała z kim się wiąże. Jest po prostu bardzo dzielna. Natomiast do igrzysk można się przygotować i właściwie już od teraz cały mój kalendarz i plan treningowy jest ustawiony na wrzesień 2016.,Maciej Lepiato