To już ostatni dzień kampanii wyborczej na Pomorzu. W czwartek Janusz Palikot wraz ze swoim sztabem odwiedził Tczew, Stary Dwór Gdański, Elbląg oraz Przasnysz. Wczorajszy objazd po Pomorzu kandydat na Prezydenta RP rozpoczął od targowisk miejskich w Tczewie oraz Starym Dworze Gdańskim, gdzie po raz kolejny przedstawił swój program wyborczy „Plan dla Polski”. Spacerując po targowisku pytał właścicieli stoisk i sprzedawców o kondycje ich firm. Prawie każda odpowiedz była taka sama. Mieszkanki i mieszkańcy tłumaczyli, że kiedyś targowiska miejskie kwitły, ceny były dobre, a teraz drobny biznes umiera. – – mówił nasz kandydat. O co jeszcze pytali tłumnie zebrani słuchaczki i słuchacze? O nowe miejsca pracy, możliwości rozwoju małych regionów, lokalnego rolnictwa i o edukację. Na koniec wizyty w Starym Dworze Gdańskim, lider TR wybrał się na spacer po Rynku, rozdawał książki i koszulki, a także wymieniał pozdrowienia z bardzo zaciekawionymi przechodniami. Wizyta w Elblągu rozpoczęła się od konferencji prasowej na Starym Rynku. Konferencja oraz rozmowa, z zebranymi wokoło mieszkańcami, przebiegała pod hasłem „Gospodarka głupcze”, które kryje za sobą rozwiązania dotyczące rozwoju gospodarki w naszym kraju. Poruszył też temat bezrobocia w Elblągu oraz przedstawił postulaty, które zrealizuje jako przyszły Prezydent RP. W swoim przemówieniu poruszył także temat demokracji bezpośredniej. – – przekonywał Janusz Palikot. Następnie udał się na spotkanie z pracownikami Elbląskiej Spółdzielni Niewidomych „Elsin”. Czterodniowe tournée przedwyborcze po Pomorzu zakończyło spotkanie otwarte z mieszkańcami w Przasnyszu. Sala Miejskiego Domu Kultury była wypełniona po brzegi, a pytaniom z widowni nie było końca. Tematy, które najbardziej interesują, ale także frapują Pomorzanki i Pomorzan to bezrobocie, rozwój małych i średnich przedsiębiorstw oraz edukacja. Wystąpienie naszego kandydata na tyle porwało publiczność, że zyskaliśmy kolejne wypełnione deklaracje członkowskie. Ostatnie cztery dni kampanii wyborczej udowodniły, że Janusz Palikot i jego pomysł na przyjazne, nowoczesne państwo spotyka się z aprobatą wielu obywatelek i obywateli naszego kraju.,Kampania PALIKOTA