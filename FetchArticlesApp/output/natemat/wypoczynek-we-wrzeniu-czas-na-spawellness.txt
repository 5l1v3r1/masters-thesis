Teoretycznie mamy co najmniej 700 powodów, aby przedłużyć kończące się wakacje lub zregenerować się po tych, które dla części z nas już się skończyły. W praktyce jest ich ponad 300, ale tych z usługami, których jakość pozostanie nam w pamięci na dłużej jest lekko ponad 100. Obiekty, centra, hotele SPA&Wellness. Nie taka nowa, ale jakże dynamicznie rozwijająca się gałąź polskiej turystyki. W ciągu jednej dekady Polska stała się prawdziwym środkowo-europejskim specjalistą od relaksu, regeneracji, zdrowego żywienia, ruchu, harmonii i powrotu do natury. Progres branży przekroczył 1000 proc. Czym jest kultura wypoczynku SPA&Wellness? Koniec lata i wczesna jesień to idealny czas na pachnącą regenerację. Wędrując po kraju wzdłuż i wszerz wydawać by się mogło, że niemal każdy hotel od 3* w górę świadczy usługi SPA&Wellness. W praktyce to jednak mocno naciągana teoria, oparta najczęściej o pseudo marketing hotelarzy i niską świadomość klientów. Nie ma bowiem w Polsce żadnej organizacji formalnie i prawni nadzorującej i certyfikującej tę sferę usług wypoczynkowych. Ciężko nawet ciężko o jednoznaczną definicję samego SPA&Wellness. SPA (Sanus Per Aquam) powiązane w powszechnej świadomości z relaksem i odnową wodną oraz Wellness, jako szersza filozofia osiągania harmonii z naturą poprzez zdrowy styl życia. Przygotowując ten tekst szukaliśmy informacji ogólnych i analitycznych w Ministerstwie Sportu i Turystki, Polskiej Organizacji Turystycznej i Polskiej Izbie Turystyki. Z kiepskim, a raczej żadnym wynikiem. Przykładowo, w tej ostatniej pani rzecznik po tygodniu poszukiwania odpowiedzi na 6 prostych pytań i 3 naszych przypomnieniach o czasowym deadline, poddała temat. Skądinąd zastanawiające czym zajmują się te organizacje, skoro nie tym, do czego m.in. zostały powołane? Ale zostawmy to tzw. niedomówieniu jak mawiał Jan Kobuszewski w skeczu "Ucz się Jasiu" kabaretu Dudek. Wracamy do tego co ważne, a w tym przypadku zwłaszcza zdrowe i przyjemne. Niestety - zwracamy się teraz do hotelarzy - posiadanie 2-3 pryszniców, plastikowej sauny i pobliskiej wanny z hydromasażem z marketu budowlanego to jeszcze za mało, aby utożsamiać i reklamować się jako obiekt SPA&Wellness. Mini-basen i muzyka relaksacyjna z głośników też nie wystarczą. W definicji obiektu SPA&Wellness opracowanym przez organizatorów na potrzeby najbardziej prestiżowego w Polsce konkursu SPA Prestige Awards czytamy: (...) Potwierdzenie tej tezy znaleźliśmy w Departamencie Turystyki i Promocji Urzędu Marszałkowskiego Województwa Pomorskiego. Usługi SPA&Wellness, zdaniem naszych rozmówców, nie są zdefiniowane w przepisach prawa tak, jak np. świadczenie usług hotelarskich w ustawie o usługach turystycznych. Jednakże warunki jakie musi spełniać hotel określonej kategorii, regulują przepisy aktu wykonawczego Ministra Gospodarki i Pracy z dnia 19.08.2004 roku. Co prawda także tam nie znajdziemy wyodrębnionej definicji SPA&Wellness, lecz w ofercie usług podstawowych i uzupełniających jakie winien spełniać hotel (obligatoryjnie przy standardzie 4* i 5*) czytamy: Jak widać definicja nie jest ani prosta, ani jednoznaczna, zaś pole do nadużyć spore. Rozwój krajowego rynku hotelowego wymusza walkę o klienta. Zwłaszcza poza kurortami turystycznymi i poza szczytami sezonów wypoczynkowych. Etykieta SPA&Weellnes staje się więc dla większości obiektów pożądanym elementem marketingowym, która w założeniu działać ma jak magnes, podobnie jak centra konferencyjne, czy biesiadno-weselne. Statystyka tematyczna Jak zatem się w tym wszystkim połapać? Zdaniem Pawła Polka, z łódzkiej firmy Comfortum, od lat monitorującej, analizującej i certyfikującej krajowy rynek usług hotelowych SPA&Wellness, w Polsce mamy około 700 hoteli (tyle obiektów posługuje się nazwą SPA lub Wellness na swojej stronie internetowej). W praktyce, obiektów spełniających choć część opisanych wyżej standardów jest około 300. Jednak tych prawdziwych centrów odnowy z pełnoprawną formułą SPA&Weellnes Resort naliczymy góra 100 Większość z nich zlokalizowanych jest nad morzem (ok. 40 proc.) i w górach (45 proc.). Pozostałe (15 proc.) ulokowane są na terenie Polski centralnej i nad jeziorami. Tylko w województwie pomorskim blisko 80 obiektów hotelowych ma zgłoszoną usługę odnowy biologicznej. Według Pawła Polka największy rozwój branży nastąpił pomiędzy 2007 a 2012 rokiem. Dziś sektor hotelowego SPA&Wellness obsługuje ponad pół miliona gości rocznie i daje obroty na poziomie ponad miliarda złotych. Wartości usług SPA&Wellness Zaletą, która wpływa na tak dynamiczny rozwój branży w Polsce jest nasze europejskie ulokowanie na mapie, przepiękna przyroda i otoczenie, sprzyjający zachowaniu walorów zabiegowych umiarkowany klimat i wzrastający profesjonalizm nie tylko samych obiektów, ale przede wszystkim pracujących w nim kosmetologów, terapeutów i trenerów. Coraz więcej obiektów stawia na specjalizację i wysoką jakość swoich usług. Widać to chociażby po ilości umów cobrandowych z renomowanymi na świecie producentami kosmetyków SPA, sprzętu używanego w relaksacji oraz terapiach sportowych i Wellness, a co za tym idzie szkoleń dla personelu. Widoczny jest wzrost zgłoszeń do branżowych konkursów i certyfikacji, np. SPA Quality Standard. Co ważne, w aspekcie odnowy biologicznej, Polska dzięki środkowoeuropejskiej lokalizacji doskonale łączy w sobie kultury wschodnią i zachodnią. Możemy tu doświadczyć zarówno doskonałych zróżnicowanych masaży dalekowschodnich, tureckich rytuałów typu Hammam, jak i masaży i zabiegów kosmetycznych na bazie alg, marokańskich zabiegów olejami arganowymi, kąpieli saunowych w stylu fińskim, rosyjskich bani, a także w stylu alpejskim, np. saun świerkowych. W wielu obiektach SPA&Weellnes spotkamy terapeutów i specjalistów z różnych stron świata, których ogromne doświadczenie częstokroć wpływa na późniejsza specjalizację zabiegową całego obiektu i filozofię jaką przyjmuje on w biznesie. Dużo dobrego dla rozwoju segmentu SPA&Weellnes zrobiła utrzymująca się od kilku lat moda na sport, ruch , zdrowy tryb życia i odżywiania. To wszystko wzbogaciło oferty zabiegowe i kosmetyczne o specjalistów od dietetyki, fitnessu, jogi, tai chi, czy innych form budowania formy i równowagi psychicznej czy duchowej. Dla kogo SPA&Wellness? Podobno obiekty i wypoczynek SPA&Weellnes to mniej więcej to samo co wyjazd do sanatorium tyle, że to oferta dla młodszych i za spore pieniądze. Z jednej strony do samego porównania możemy się uśmiechnąć z drugiej przyznać mu troszkę racji. Oczywiście wyjeżdżając do takich resortów nie potrzebujemy ani wskazań wiekowych, ani medycznych, ani skierowań z NFZ. Z pewnością potrzebujemy pieniędzy. Zostawiając jednak ten wątek na boku, bo przecież każdy może dobrać jakość i liczbę zabiegów do swojego budżetu, skupmy się na tym kto wyjeżdża na taki wypoczynek i relaks: 1. Zdeklarowani miłośnicy odnowy biologicznej, 2. Potrzebujący chwilowego wyciszenia, ucieczki od cywilizacji, obowiązków i technologii, 3. Kuracjusze tematyczni - pakiety odchudzające, pakiety sportowe, romantyczne, okolicznościowe - babskie SPA, męski weekend, etc., 4. Narzeczeni, nowożeńcy i pary rocznicowe, 5. Powracający z wakacji w upalnym klimacie po dużym nasłonecznieniu - regeneracja, 6. Przygotowujący się do wyjazdów w trudne klimatycznie regiony, 7. Chętni na przedłużenie lata i wakacji lub ich wcześniejsze rozpoczęcie, 8. Klienci rehabilitacyjni - po urazach, zabiegach medycznych, z problemami astmatycznymi, oddechowymi, ruchowymi, etc., 9. Przyszłe mamy w zaawansowanej ciąży, które w danym roku zrezygnowały z podróży lotniczej, 10. Osoby towarzyszące swoim partnerom czy rodzinom podczas aktywnych czy sportowych wakacji - narty, rowery MTB, golf, etc., 11. Rodziny - obiekty w formule All Inclusive z animacjami, parkami wodnymi, atrakcjami terenowymi, 12. Naśladowcy celebrytów. Warto w tym miejscu nadmienić, że centra SPA&Wellness przeszły już pierwszy etap rozwoju i od dłuższego czasu nie obligują nas do wykupu usług połączonych ani z dłuższymi, ani z krótszymi pobytami. Na ryku dostępna jest spora liczba obiektów i centrów Day-SPA, w których przez kilka godzin zrealizować można wybraną terapię zabiegową, bez konieczności wykupywania na miejscu noclegu. To dobra opcja dla tych, którzy na taki wyjazd patrzą budżetowo. Niemniej jednak wyjazdy pobytowe mają swoją zaletę. Najczęściej w ramach pobytu otrzymujemy pakiet zabiegów startowych w cenie wykupionego pobytu, a często też zniżki na kolejne usługi czy zakup kosmetyków. Na koniec tego wątku burzymy stereotyp wyjazdów SPA&Wellness jako typowo kobiecej formy wypoczynku. Męska relaksacja i odnowa rozwija się fantastycznie i to nie tylko w grupie blogerów, celebrytów i metroseksulanych drwali. Turecka łaźnia, ruska bania, fińska sauna to wszystko typowo męskie zabiegi budujące zdrowie, hart i męskość nie tylko ciała, ale także ducha. W niektórych obiektach zabiegi np. Hammam zarezerwowane są wyłącznie dla mężczyzn. Wynika to zarówno z historii, jaki kultury spędzania czasu przez samych mężczyzn w tureckich łaźniach. Ogromne zmiany w postrzeganiu regeneracji i odnowy biologicznej odnotowano po jej wprowadzeniu do programów np. narodowej kadr lekkoatletycznej, czy reprezentacji piłkarskiej. Dziś praktycznie żaden sport wyczynowy, a także amatorski nie ma racji bytu bez odnowy, diety czy relaksacji. Kiedy jechać do SPA? Ponieważ usługi SPA&Wellness realizowane są założenia w gabinetach pogoda nie ma tu większego znaczenia. Logika podpowiada, aby na taki wypoczynek wybierać się wówczas, kiedy pogoda nie pozwala na wielogodzinną aktywność na świeżym powietrzu. Najczęściej są to więc miesiące od września do listopada i od marca do maja. Kiedy już się zdecydujemy na taki wyjazd warto śledzić strony wybranych obiektów lub dopytać zaufanych doradców turystycznych o wskazania zgodne z naszymi oczekiwaniami i potrzebami. Promocje pojawiają się zarówno okolicznościowo (Halloween, Andrzejki, Sylwester, Wielkanoc), jak i mniej okazjonalnie. Tu nie ma sztywnej reguły. Wiadomym jest jedno - poza sezonem jest taniej. Osobą grupę stanowią klienci zimowi. Tu wzrasta zapotrzebowanie na obiekty dwufunkcyjne. Często poza granicami Polski. Kiedy część rodziny chce spędzić czas na stokach narciarskich dla pozostałych, nie jeżdżących, to doskonała okazja do regeneracji w ramach rozciągniętej formuły APRESS SKI. Klienci wakacyjni, w tym przede wszystkim rodziny z dziećmi planowanie takich wyjazdów powinny rozpocząć z dużym wyprzedzeniem. Zmieniająca się na światowym rynku wyjazdów turystycznych sytuacja mocno podniosła wartość wypoczynku krajowego. Nie będziemy zatem przesadni, jeśli zasugerujemy poszukiwanie ofert i wstępne rezerwacje już na początku roku kalendarzowego. Nawet z 6-7 miesięcznym wyprzedzeniem. Trzeba pamiętać, że krajowe hotele, zwłaszcza te wysokiej jakości, nie mogą i nie będą konkurować z obiektami jakie znamy z Egiptu, Tunezji czy Turcji. Nie ta skala i nie ta filozofia masowej obsługi. Ile kosztuje wypoczynek SPA&Wellness? To bez wątpienia najtrudniejszy akapit naszego wpisu. Ciężko bowiem oszacować wartość tak nielinearną i tak nieporównywalną. O ile łatwo zestawić ceny samych usług hotelowych, o tyle karkołomnym zadaniem jest porównywanie pakietów SPA&Wellness. Pamiętać bowiem należy, że zabieg zabiegowi nie równy, nawet jeśli w opisie wygląda podobnie. Innej klasy terapeuta czy kosmetolog, inne kosmetyki, inny czas i miejsce, inne wartości dodane w ofercie. Praktycznie wszystko może mieć tu znaczenie. Przygotujemy zatem ściągę na wrzesień i październik, aby od nasza przygodę z odnową od czegoś zacząć: W górach * 2 noce (weekend) ceny od 320 zł/os. - Solina Spa * * 1 tydzień (pakiet), ceny od 1190 zł/os. - OSW Skalny Nad morzem: * 1 noc, ceny od 74 zł/os. * 2 noce (weekend) ceny od 124 zł/os. * 1 tydzień (pakiet), ceny od 339 zł/os. * 2 tygodnie (pakiet), ceny od 640 zł/os. Pozostałe regiony: * 1 noc, ceny od 82 zł/os. * 2 noce (weekend) ceny od 164 zł/os. * 1 tydzień (pakiet), ceny od 492 zł/os. * 2 tygodnie (pakiet), ceny od 984 zł/os. Szczególnie polecamy: Hotel Gołębiewski w Wiśle (góry) Hotel Gołębiewski w Wiśle to jeden z oddziałów dobrze rozpoznawalnego krajowego Resortu. Sekcja SPA podzielona jest na 3 strefy: Gołębiewska Medical SPA, Pakiety SPA i Pakiety Rehabilitacyjne. Cennik obejmuje szeroko rozumianą kosmetykę, odnowę, rehabilitację, medycynę estetyczną, refleksologie i zabiegu uzupełniające. Ceny najprostszych zabiegów kosmetycznych zaczynają się już od 15 zł aż do 1100 zł za serię 10 masaży specjalistycznych w ramach pakietu odnowy. Szeroka oferta obejmuje zabiegi dla kobiet i mężczyzn a nawet dla dzieci. Popularną atrakcją rodzinną jest rozbudowana strefa basenowa Tropikana. Hotel Czarny Potok w Krynicy Zdrój (góry) Hotel Czarny Potok w Krynicy Zdrój stawia na silny akcent lokalny. Także w aspekcie usług odnowy. Do dyspozycji kuracjuszy i gości oddano strefę relaksacyjną z łaźniami beskidzkimi (sucha i parowo-błotna), saunami (sucha i górsko-ziołowa), a także basen i łaźnie i łaźnie zdrojowe. W ramach Cardio Fitnes do dyspozycji gości oddano profesjonalną siłownię, zajęcia z gimnastyki, pilates, Tai Chi, Body Shape Step, TBC oraz ABT. Strefa zabiegów SPA obejmuje 3 poziomy: VIP, Duo i Alfasfera. W ofercie znajdziemy: kąpiele, rytuały masażu (leczniczy, relaksacyjny), pielęgnację ciała, wyszczuplanie i ujędrnianie, pielęgnację twarzy, zabiegi intensywne, specjalistyczne, algowe, dedykowana ofertę dla panów i dzieci oraz całą gamę zabiegów uzupełniających w tym SPA dla głowy i włosów. Hotel Sandra Spa w Karpaczu (góry) Hotel Sandra SPA w Karpaczu główne akcenty odnowy rozkłada pomiędzy harmonię, odprężenie a witalność. Ich podstawowymi atrybutami mają być szum wody, zapach olejków, ciepło saun, strefa masażów i pogłębiony relaks. W ofercie kompleksu znajdziemy baseny pływackie, termalne, ze sztuczną falą, rzeką, wanny jacuzzi, sauny fińskie i szwedzkie, łaźnie parowe, solne, ziołowe, tureckie, błotne, a nawet łaźnię parową dla dzieci czy lodopad. Centrum zabiegowe proponuje kilkanaście odmian pielęgnacji ciała, twarzy, masaże całościowe, relaksacyjne, refleksoterapię, terapię tlenkową, tepidarium. Wartą podkreślenia jest też część rehabilitacyjna hotelu dla osób ze schorzeniami układu oddechowego, ruchowego, krążenia i nerwowego. Pozytywnie zaskakuje pakietowa oferta rabatowa skierowana do seniorów. Hotel Panorama Morska w Jarosławcu (morze) Hotel Panorama Morska w Jarosławcu to prawdopodobnie największy park wodny nad polskim morzem. Powierzchnia luster wody wszystkich basenów to aż 1700m2. Do dyspozycji gości są dwa baseny wielofunkcyjne zewnętrzne połączone zjeżdżalnią. Dostępne są punkty wodnego masażu ściennego, masaże karku, gejzery powietrzne zapewniające efekt fali morskiej oraz hydromasaż, grzybek wodny, leżanki rurowe z masażem powietrznym. Z myślą o rodzinnym wypoczynku przygotowano kryty basen w bajkowej scenografii o głębokości 25cm, z dwoma zjeżdżalniami i wodą podgrzewaną przez cały rok. Warto podkreślić, że hotel prowadzi rodzinny program animacyjny. W strefie Medical SPA&Wellness oferowane są sesje w saunie fińskiej i sanarium. Do dyspozycji gości jest 5 wanien jacuzzi z leczniczymi dodatkami oraz rozbudowana strefa zabiegowa oferująca kompleksową odnowę twarzy, ciała, głowy i włosów, a także drobne zabiegi kosmetyczne i fryzjerskie. Na miejscu dostępna jest strefa rehabilitacyjna, a hotel podkreśla swoją współpracę z NFZ. Hotel Amber Baltic (morze) Hotel Amber Baltic, należący do rodziny hotelowej Vienna House, kusi przede wszystkim fantastyczną lokalizacją. Międzyzdroje na Wyspie Wolin od lat uważane są za jeden z najważniejszych kurortów wypoczynkowych na polskim wybrzeżu. To tu na przełomie czerwca i lipca odbywa się słynny Festiwal Gwiazd i tu zjeżdżają się krajowi aktorzy, muzycy, biznesmeni i celebryci. Sam hotel położony jest przy słynnej Promenadzie Gwiazd stanowiącej główną spacerową arterię miasta. Strefa SPA&Wellness bursztynowego hotelu zaprasza do wyciszonych gabinetów odnowy oferując przede wszystkim całą gamę masaży oraz zabiegi pielęgnacyjne na twarz i ciało. Na gości czeka też basen i sauny. Hotel Marena Wellness&SPA (morze) Hotel Marena Wellness&SPA w Międzywodziu na Pomorzu Zachodnim filozoficznie utożsamia się z myślą samego Seneki - Nosce te ipsum (Poznaj samego siebie). Idealna lokalizacja nad samym morzem sprzyja poszukiwaniu odpowiedzi nie tylko na sugestie słynnego myśliciela. Strefa odnowy, nazywana tu Mare SPA podzieliła swoją ofertę na zabiegi dedykowane dla pań, panów i dzieci. W karcie znajdziemy pielęgnację ciała, twarzy, rąk i stóp, masaże relaksacyjne, egzotyczne, specjalistyczne a także autorskie, ofertę dedykowaną dla przyszłych mam i drobne zabiegi kosmetyczne. Karta zawiera kilkadziesiąt pozycji, jest więc szansa, że każdy znajdzie dla siebie coś ciekawego. W obiekcie dostępny jest basen i strefa saun. Hotel podkreśla swoją wysoką świadomość wartości EKO, otwiera się na swoich sąsiadów nazywając ich Lokaloversami i prowadzi program lojalnościowy SPA. Grand Hotel Tiffi w Iławie (jeziora) Grand Hotel Tiffi z Iławy stawia na Grand Moments. Z pewnością, bajkowe Pojezierze Iławskie niesie samo w sobie zapowiedź zarówno wielkich chwil jak i sporych wrażeń. Hotelowe centrum SPA określane tu jako Dharma SPA postawiło na odmianę dalekowschodnią proponowanych rytuałów. Do dyspozycji gości jest aż 20 gabinetów odnowy chociażby ta liczba uwiarygodnia przedrostek Grand. Ciekawe połączenie stanowi gama kosmetyków z Prowansji w połączeniu z doświadczeniem i filozofią praktykujących tu terapeutów pochodzących z Tybetu i Indii. W kompleksowej ofercie znajdziemy masaż tajski, kosmetykę, zabiegi na ciało, twarz, zabiegi ajurwedyjskie, pielęgnacja dłoni i stóp. Do dyspozycji gości oddano jacuzzi z kojącym widokiem na jezioro, basen z wodą morską, saunę fińską, łaźnię parową oraz salę gym z najwyższej klasy sprzętem treningowym. W ofercie znajdziemy także zajęcia z jogi prowadzone przez rodowitą tybetańską trenerkę. Hotel Anders w Starych Jabłonkach (jeziora) Hotel Anders w Starych Jabłonkach, położonych przy drodze z Ostródy do Olsztyna idealnie wpisuje się w lokalną wartość natury. Podstawą są bowiem jabłka, a w szczególności pochodzący z nich zbawienny dla naszego organizmu kwas, który w pozwolił na stworzenie w ofercie lokalnego centrum SPA, specjalnego zabiegu firmowego - Rajska Jabłoń. Karta zabiegowa oferuje kilkadziesiąt pozycji od pielęgnacji twarzy, oczu, pielęgnacji dłoni, stóp, całego ciała, głębokie nawilżanie i intensywną regenerację, detoksykację skóry i całą sferę rytuałów masaży i kąpieli. Osobna oferta kierowana jest do pań, panów i dzieci. W hotelu znajdziemy basen i strefę saun. Na zewnątrz na gości czekają 4 korty tenisa ziemnego, 8 boisk do siatkówki plażowej, boisko do piłki nożnej oraz park linowy. Wewnątrz hotelu można zagrać w kręgle, squash’a, tenisa stołowego i bilarda. A wszystko to w niezapomnianych mazurskich okolicznościach przyrody, w których rozpoczęła się słynna taneczna przygoda jednego z najbardziej rozpoznawalnych hitów wakacyjnych. Masuria Hotel & SPA (jeziora) Masuria Hotel&SPA położony jest w Łukcie nad brzegiem jeziora Isąg, 22km od Olsztyna i 25km od Ostródy. Współpraca z jednym z liderów produkujących kosmetyki SPA zaowocowała stworzeniem menu, w którym znajdziemy kilkadziesiąt zróżnicowanych propozycji zabiegowych: pielęgnacja twarzy, ciała, masaże częściowe i całościowe, kapsuły, bańki chińskie, gorące kamienie, pielęgnacja skóry głowy, włosów, dłoni, stóp. Osobną kartę stanowi lista zabiegów dla Panów, a w trakcie lata także dla dzieci. Niesamowite wrażenie robi fińska sauna ulokowana w ogromnej długiej beczce leżącej na tarasie, nad samym brzegiem jeziora. W ofercie dostępne są pakiety SPA oraz prezentowe vouchery. Istnieje też możliwość organizacji imprez okolicznościowych, typu: urodziny, wieczór panieński, zaręczyny czy spotkanie przyjacielskie. Przygotowując niniejszy materiał chcieliśmy włączyć do niego także wątki sanatoryjny i związany z turystyką medyczną. Jednakże stwierdziliśmy, że warto poświęcić im osobne wpisy, co niedalekiej przyszłości uczynimy. Już dziś polecamy śledzić nasze wpisy.,Qtravel.pl