Składkom od umowy o dzieło przyklaskują nawet emeryci i renciści. Tylko dlaczego nikt nie pyta, co za te składki dostanie? „Pracując na umowę zlecenie lub o dzieło chciałbym, żeby od mojej umowy była odprowadzana do ZUS składka emerytalna, nawet, jeżeli moje wynagrodzenie ‚na rękę’ miałoby być niższe”, uważa 61% emerytów i rencistów pracujących na umowie o dzieło lub zleceniu. W innych grupach jest podobnie [źródło]. Jak to się mogło stać? To fascynujące. Ludzie, którzy już dostają emeryturę - do której muszą dorabiać - chcą płacić składki emerytalne! Nie wierzę. Mógłbym winić jakąś propagandę, ale jaka propaganda postawiłaby pytanie, w którym dwa razy pada stwierdzenie negatywne (odprowadzać składki, mieć niższe wynagrodzenie) a nie ma żadnej korzyści? No właśnie, korzyści. Co dostaniesz za składkę emerytalną? W całej tej dyskusji o ozusowaniu składek o dzieło nie zauważyłem jednego: jak ta składka przełoży się na emeryturę? Bo przecież składek nie płacimy po to, żeby płacić. Płacimy je po to, żeby dostać emeryturę ( :) ). Teoretycznie mamy system kapitałowy, czyli emerytura zależy od składek jakie odprowadziliśmy, ale staż pracy i tak się liczy np. kiedy składki nie wystarczają na emeryturę minimalną lub chcemy skorzystać z emerytury częściowej. Dzieło to dzieło, nie czas pracy! Chciałbym więc zobaczyć, w jaki sposób praca na umowach o dzieło przekłada się na lata pracy liczone do emerytury. Może się przecież okazać, że ktoś przez pół życia będzie odprowadzał składki emerytalne od umowy o dzieło, ale emerytury i tak nie dostanie, bo jego staż pracy to okrągłe zero. Przecież z samej definicji umowy o dzieło wynika, że zleceniodawca ma w dolnej części pleców to ile zajmie wykonanie dzieła - płaci za efekt. Ach, chyba że to sposób na zmniejszenie bezrobocia! Przecież można zatrudnić armię urzędników, którzy będą przeliczać każde dzieło na liczbę dni pracy. Powstałaby wielka tabela, w której każde dzieło miałoby wyznaczony czas tworzenia. Namalowanie obrazu: tydzień doliczony do stażu pracy. Napisanie artykułu: dzień. Napisanie programu: dwa miesiące. Zrobienie stołu: dwa dni. To brzmi logicznie.,Marcin KosedowskiSkładkom od umowy o dzieło przyklaskują nawet emeryci i renciści. Tylko dlaczego nikt nie pyta, co za te składki dostanie? „Pracując na umowę zlecenie lub o dzieło chciałbym, żeby od mojej umowy była odprowadzana do ZUS składka emerytalna, nawet, jeżeli moje wynagrodzenie ‚na rękę’ miałoby być niższe”, uważa 61% emerytów i rencistów pracujących na umowie o dzieło lub zleceniu. W innych grupach jest podobnie [źródło]. Jak to się mogło stać? To fascynujące. Ludzie, którzy już dostają emeryturę - do której muszą dorabiać - chcą płacić składki emerytalne! Nie wierzę. Mógłbym winić jakąś propagandę, ale jaka propaganda postawiłaby pytanie, w którym dwa razy pada stwierdzenie negatywne (odprowadzać składki, mieć niższe wynagrodzenie) a nie ma żadnej korzyści? No właśnie, korzyści. Co dostaniesz za składkę emerytalną? W całej tej dyskusji o ozusowaniu składek o dzieło nie zauważyłem jednego: jak ta składka przełoży się na emeryturę? Bo przecież składek nie płacimy po to, żeby płacić. Płacimy je po to, żeby dostać emeryturę ( :) ). Teoretycznie mamy system kapitałowy, czyli emerytura zależy od składek jakie odprowadziliśmy, ale staż pracy i tak się liczy np. kiedy składki nie wystarczają na emeryturę minimalną lub chcemy skorzystać z emerytury częściowej. Dzieło to dzieło, nie czas pracy! Chciałbym więc zobaczyć, w jaki sposób praca na umowach o dzieło przekłada się na lata pracy liczone do emerytury. Może się przecież okazać, że ktoś przez pół życia będzie odprowadzał składki emerytalne od umowy o dzieło, ale emerytury i tak nie dostanie, bo jego staż pracy to okrągłe zero. Przecież z samej definicji umowy o dzieło wynika, że zleceniodawca ma w dolnej części pleców to ile zajmie wykonanie dzieła - płaci za efekt. Ach, chyba że to sposób na zmniejszenie bezrobocia! Przecież można zatrudnić armię urzędników, którzy będą przeliczać każde dzieło na liczbę dni pracy. Powstałaby wielka tabela, w której każde dzieło miałoby wyznaczony czas tworzenia. Namalowanie obrazu: tydzień doliczony do stażu pracy. Napisanie artykułu: dzień. Napisanie programu: dwa miesiące. Zrobienie stołu: dwa dni. To brzmi logicznie.,Marcin Kosedowski