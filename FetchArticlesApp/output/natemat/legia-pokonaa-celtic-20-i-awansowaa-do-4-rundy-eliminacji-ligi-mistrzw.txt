Michał Żyro i Michał Kucharczyk zapewnili Legii Warszawa awans do kolejnej rundy eliminacji Ligi Mistrzów. W całym dwumeczu stołeczna drużyna pokonała Celtic Glasgow 6:1. W pierwszym meczu z Celticiem Legia dość pewnie wygrała 4:1, więc przed rewanżem była spokojna. Wiadomo jednak, że w piłce nożnej - szczególnie z udziałem polskich drużyn - może się wydarzyć wszystko, więc mimo silnej wiary w zwycięstwo wśród kibiców były obawy o awans Legii. Podopieczni Henninga Berga bez problemu jednak dali sobie radę z Irlandczykami. Pierwszą bramkę dla warszawskiej drużyny strzelił w 36. minucie Michał Żyro. Później wynik na 2:0 poprawił Michał Kucharczyk w 61. minucie. Nota bene, gole to zasługa głównie tych dwóch piłkarzy - w pierwszej sytuacji bowiem to Kucharczyk podawał do Żyro, a w drugiej odwrotnie. Obaj piłkarze zaliczyli więc po golu i asyście. Po drugiej bramce Legia spokojnie już kontrolowała grę i nawet nie dała rywalom cienia nadziei na poprawę wyniku. Ostatecznie polska drużyna wygrała w dwumeczu 6:1 i awansowała tym samym do 4. rundy eliminacji Ligi Mistrzów.,Michał Wąsowski