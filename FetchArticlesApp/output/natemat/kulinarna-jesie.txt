No to mamy złotą, polską jesień zachęcającą do spacerów, również tych kulinarnych. Będzie się działo bardzo dużo. Zbiory w ogrodach, częstowanie jedzeniem, ruch i kuchnia wegańska, to tylko część propozycji na ten weekend. Nawet jak będzie padało, to warto zabrać parasol, kalosze i wyruszyć w poszukiwaniu najlepszych smaków. Magazyn Kukbuk zaprasza do wspólnego świętowania 25lecia Goethe Instytutu w Warszawie. Wyruszają na ulice ze swoją mobilną kuchnią. Zachęcają do tego, żeby dzielić się jedzeniem i np. zrobić kanapkę dla przypadkowego przechodnia. Przez 25 godzin będzie można wspólnie z twórcami magazynu robić humusy, pasty i kanapki z najróżniejszymi dodatkami i częstować nimi przechodniów. Start w piątek o 20 w siedzibie Goethe Instytutu przy ulicy Chmielnej 13a w Warszawie. Jeżeli ktoś chce poczuć się jak prawdziwy winiarz może wybrać się do Winnicy Zadora w Szczepanowicach nad Dunajcem. Będzie zbiór winogron na pierwsze tegoroczne wino, degustacja win zrobionych przez właścicielkę Zofię Michałowską, do tego degustacja regionalnych przysmaków. Na wyjazd busem z Krakowa zapraszają dzielne miłośniczki wina ze Stowarzyszenia Kobiety i Wino. Wyjazd z ulicy Marii Konopnickiej 17 o 9.00, powrót o 18.00. Kinoteatr Rialto w Katowicach zaprasza na festiwal wina Noe, który wziął nazwę o biblijnego bohatera, który uprawiał winorośl na wzgórzach obecnej Gruzji.. Będzie degustacja win całego świata, panele degustacyjne, wykłady i warsztaty, a na zakończenie imprezy koncert . Specjaliści pomogą odkryć ulubione smaki win i podpowiedzą jak łączyć je z jedzeniem. Sobota od 12.00 do 21.00. Sporo pisaliśmy w tym roku o miejskim ogrodnictwie, między innymi o inicjatywie Miasto i Ogród na Placu Defilad w Warszawie. Przyszła jesień, czas zbioru ogrodowych plonów i przygotowanie ogrodu do snu. W najbliższą niedzielę możecie wpaść na finsaż tej akcji. Dużo atrakcji ogrodniczych, wspólne gotowanie z szefową kuchni Bar Studio Asią Gawrońską z wykorzystaniem tego co urosło na miejskich grządkach. Sporo aktywności dla dorosłych i dzieci. Na koniec zabrzmi Requiem Mozarta w wykonaniu Orkiestry Warszawskiej opery Kameralnej. To będzie piękne pożegnanie lata. Początek o 12.00 w niedzielę na Placu Defilad 1, Warszawa. Tymczasem w Poznaniu Wino na widelcu zaprasza do austriackiej gospody. Będzie młode wino, regionalne specjały z tego alpejskiego kraju. Iga i Maciej podczas kolejnego już spotkania klubu kolacyjnego będą częstować młodymi winami z regionu Weinviertel - Rieslinga, Welschrieslinga, Grunera Veltlinera, Blauburgera i Zweigelta. Wszystkie od mikro producentów, bardzo dbających o jakość swoich produktów i znających każdy swój krzak. Początek spotkania o 17.00w niedzielę. Organizatorzy są bardzo tajemniczy i miejsce spotkania ujawniają dopiero po kontakcie mailowym. Zapowiada się smaczny weekend dla poszukiwaczy smaków.,Wydarzenia kulinarne