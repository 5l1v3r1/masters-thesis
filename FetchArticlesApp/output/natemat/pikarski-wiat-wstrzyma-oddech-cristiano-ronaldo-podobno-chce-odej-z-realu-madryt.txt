Nie trzeba być zagorzałym fanem piłki nożnej, aby wiedzieć, że Cristiano Ronaldo to legenda, która w tak młodym wieku dołączyła do grona najlepszych piłkarzy w historii świata. Od lat wszyscy przyzwyczailiśmy się, że gra w barwach Królewskich i trudno było sobie wyobrazić zmianę. A jednak! Informację o odejściu podały A Bola i BBC. Jak wynika z nieoficjalnych informacji, decydujące będą następne dwa tygodnie, podczas których, działacze Realu Madryt będą starali się przekonać gwiazdora do pozostania w drużynie Królewskich. Czym spowodowana jest tak nagła zmiana? Mówi się o niezadowoleniu piłkarza z nieangażowania się klubu w jego problemy z hiszpańską prokuraturą. Oskarża ona Ronaldo o oszustwa podatkowe na kwotę ponad 14 milionów euro. Ronaldo czuje się niewinny, ale ma żal do zespołu o – jego zdaniem – niewystarczające wsparcie z jego strony i ogólny klimat nagonki hiszpańskich instytucji na jego osobę.Oczywiście wraz z tą informacja wybuchły spekulacje o klubie, który miałby kupić gwiazdora światowej piłki. Właściciele Realu mówią, że nikogo nie chcą zatrzymywać na siłę, ale jednocześnie dają absurdalną kwotę wykupu. Przecieki mówią o astronomicznej kwocie 400 milionów euro, które nowy klub musiałby wyłożyć na stół. Takie pieniądze są w stanie wyłożyć tylko 2 europejskie kluby: Manchester United i Paris Saint-Germain. Nie do końca wiadomo, ile wynosi tzw. "klauzula odstępnego". Mówi się o kwocie... 1 bln euro.,Mateusz Marchwicki