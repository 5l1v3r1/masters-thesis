Najnowsze badania wskazują, że już miesiąc abstynencji alkoholowej diametralnie zmienia organizm. Co raz więcej osób decyduje się na odstawienie alkoholu właśnie na początku nowego roku. O tym, co dzieje się po czterech tygodniach bez alkoholu w organizmie człowieka dyskutowali goście programu Świat się Kręci – Radek Brzózka oraz aktorka, Teresa Lipowska. Cztery tygodnie bez alkoholu – tylko tyle wystarczy, żeby poprawiła się jakość snu. Dziennikarz naukowy programu „” zauważył, że w Wielkiej Brytanii miesiącem trzeźwości, nazywany „suchym miesiącem” jest styczeń. W Polsce również istnieje taka tradycja – wielu ludzi decyduje się na odstawienie alkoholu w sierpniu. Badania w Wielkiej Brytanii zostały przeprowadzone na grupie tysiąca osób i 60% powstrzymała się od alkoholu przez całe cztery tygodnie. Dziennikarze prestiżowego pisma New Scientist postanowili przeprowadzić podobny eksperyment na sobie sprawdzając dokładnie jak reaguje ich organizm na brak alkoholu. „Okazało się, że po miesiącu schudli około 1,5kg” – powiedział Brzózka. „Otłuszczenie wątroby spadło od 12 do 15%, a spadek glukozy we krwi o wartość prawie 16%, zauważono również znaczny spadek cholesterolu oraz poprawę zdolności koncentracji i pracy mózgu.” Jednym z najważniejszych pozytywnych rezultatów eksperymentu był oczywiście… brak kaca. Okazuje się, że nasz organizm nie jest przystosowany do radzenia sobie ze skutkami nadmiernego spożycia. To ze względu na znaczny spadek witaminy B12 odczuwamy tak mocno konsekwencje picia alkoholu. „Jeśli nie uda się z innymi postanowieniami noworocznymi, może warto spróbować wziąć przykład z Anglików i podjąć wyzwanie suchego stycznia” – zakończyła program prowadząca, Agata Młynarska.,Świat się kręci