Już tylko 10 dni pozostało do wyborów parlamentarnych – wyborów, od których będzie zależało, jak przez najbliższe lata będzie wyglądała polska rzeczywistość polityczna. Warto więc dobrze się zastanowić nad tym, przy czyim nazwisku postawić krzyżyk na karcie wyborczej. 1. Nie głosujmy na PO i PiS Te partie praktycznie niczym się od siebie nie różnią – obie są konserwatywne światopoglądowo, a nieustanny, jałowy spór między nimi szkodzi Polsce i z całą pewnością nie wpływa korzystnie na jakość życia Polaków. Ponadto obie te partie miały już okazję rządzić, czego efektem jest miedzy innymi to, że z kraju w poszukiwaniu lepszych warunków życiowych wyjechało ponad 2 mln ludzi. Najwyższy czas dać szansę komuś nowemu. 2. Dajmy szansę młodym Niektórzy parlamentarzyści pełnią swoją funkcję już od kilkunastu albo nawet ponad 20 lat. Taki czas spędzony w poselskich i senatorskich ławach skutecznie osłabia kontakt z rzeczywistością. Tacy posłowie i senatorowie są zainteresowani głównie pokazywaniem się w mediach i promowaniem swojego nazwiska i kompletnie nie zdają sobie sprawy z tego, z jakimi problemami muszą się mierzyć Polacy. Nie mają też pomysłów na to, co w naszym kraju zmienić, by żyło nam się lepiej. Dlatego warto w najbliższych wyborach dać szansę młodym. 3. Głosujmy na niezależnych Partie polityczne w Polsce zabiły samodzielność myślenia i działania swoich członków. Parlamentarzyści partyjni są jak maszynki do głosowania – głosują tak, jak partia im każe i mówią to, co zleci im centrala partyjna. Dlatego wszędzie tam, gdzie to możliwe, warto zagłosować na kandydatów bezpartyjnych i niezależnych. Będzie to można zrobić zwłaszcza w wyborach do Senatu, w których mamy jednomandatowe okręgi wyborcze. Niezależni parlamentarzyści mogą samodzielnie podejmować decyzje i głosować zgodnie z własnym sumieniem. I najważniejsze – idźmy na wybory! Nie tylko po to, żeby mieć prawo do narzekania w nowej kadencji, ale przede wszystkim po to, żeby tego narzekania było jak najmniej.,Łukasz GibałaJuż tylko 10 dni pozostało do wyborów parlamentarnych – wyborów, od których będzie zależało, jak przez najbliższe lata będzie wyglądała polska rzeczywistość polityczna. Warto więc dobrze się zastanowić nad tym, przy czyim nazwisku postawić krzyżyk na karcie wyborczej. 1. Nie głosujmy na PO i PiS Te partie praktycznie niczym się od siebie nie różnią – obie są konserwatywne światopoglądowo, a nieustanny, jałowy spór między nimi szkodzi Polsce i z całą pewnością nie wpływa korzystnie na jakość życia Polaków. Ponadto obie te partie miały już okazję rządzić, czego efektem jest miedzy innymi to, że z kraju w poszukiwaniu lepszych warunków życiowych wyjechało ponad 2 mln ludzi. Najwyższy czas dać szansę komuś nowemu. 2. Dajmy szansę młodym Niektórzy parlamentarzyści pełnią swoją funkcję już od kilkunastu albo nawet ponad 20 lat. Taki czas spędzony w poselskich i senatorskich ławach skutecznie osłabia kontakt z rzeczywistością. Tacy posłowie i senatorowie są zainteresowani głównie pokazywaniem się w mediach i promowaniem swojego nazwiska i kompletnie nie zdają sobie sprawy z tego, z jakimi problemami muszą się mierzyć Polacy. Nie mają też pomysłów na to, co w naszym kraju zmienić, by żyło nam się lepiej. Dlatego warto w najbliższych wyborach dać szansę młodym. 3. Głosujmy na niezależnych Partie polityczne w Polsce zabiły samodzielność myślenia i działania swoich członków. Parlamentarzyści partyjni są jak maszynki do głosowania – głosują tak, jak partia im każe i mówią to, co zleci im centrala partyjna. Dlatego wszędzie tam, gdzie to możliwe, warto zagłosować na kandydatów bezpartyjnych i niezależnych. Będzie to można zrobić zwłaszcza w wyborach do Senatu, w których mamy jednomandatowe okręgi wyborcze. Niezależni parlamentarzyści mogą samodzielnie podejmować decyzje i głosować zgodnie z własnym sumieniem. I najważniejsze – idźmy na wybory! Nie tylko po to, żeby mieć prawo do narzekania w nowej kadencji, ale przede wszystkim po to, żeby tego narzekania było jak najmniej.,Łukasz Gibała