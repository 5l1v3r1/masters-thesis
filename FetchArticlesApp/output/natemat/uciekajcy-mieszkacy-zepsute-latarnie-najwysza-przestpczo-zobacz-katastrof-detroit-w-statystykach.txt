Detroit, przez lata symbol potęgi przemysłowej USA, właśnie zbankrutowało. Jeśli kogoś ta informacja zaskoczyła, nieco inne wrażenie będzie miał po zapoznaniu się ze statystykami, które mówią sporo o funkcjonowaniu miasta. 63 proc. spadek liczby mieszkańców od 1950 roku, 40 proc. niedziałających latarni ulicznych, ponad 78 tys. opuszczonych budynków – to niektóre z nich. Liczby doskonale odpowiadają na pytanie, dlaczego Detroit znalazło się w tak katastrofalnym stanie, że władze musiały w końcu złożyć wniosek o "ochronę przed wierzycielami", czyli po prostu bankructwo. Największe wrażenie robi chyba skala wyludnienia. W ciągu ostatniej dekady liczba mieszkańców zmniejszyła się o ponad 237 tys. osób, czyli 26 proc., a od 1950 roku ubyło w sumie ponad 60 proc. populacji. Jednym z efektów tego zjawiska jest zaskakująca liczba opuszczonych budynków na terenie miasta. Obecnie jest ich prawie 80 tys., a do tego trzeba jeszcze dodać 66 tys. porzuconych działek. Detroit pozostaje też najbardziej niebezpiecznym miastem w Stanach Zjednoczonych – przoduje w statystykach pod względem liczby zabójstw. Nawet liczba pożarów jest tutaj wyższa niż gdzie indziej. W ostatnim roku naliczono ich pięć tysięcy. A szczególny pod tym względem był jeden dzień z września 2010 roku, kiedy wichura zrywając linie energetyczne wywołała jednocześnie co najmniej 80 pożarów. – Wiem, że wiele osób postrzega to jako najgorsze wydarzenie w historii miasta, ale bez tej decyzji sytuacja miasta tylko by się pogarszała – tak wniosek o bankructwo tłumaczył gubernator Michigan Rick Snyder. Trudno sobie wyobrazić, że w Detroit mogłoby być gorzej...,Michał GąsiorDetroit, przez lata symbol potęgi przemysłowej USA, właśnie zbankrutowało. Jeśli kogoś ta informacja zaskoczyła, nieco inne wrażenie będzie miał po zapoznaniu się ze statystykami, które mówią sporo o funkcjonowaniu miasta. 63 proc. spadek liczby mieszkańców od 1950 roku, 40 proc. niedziałających latarni ulicznych, ponad 78 tys. opuszczonych budynków – to niektóre z nich. Liczby doskonale odpowiadają na pytanie, dlaczego Detroit znalazło się w tak katastrofalnym stanie, że władze musiały w końcu złożyć wniosek o "ochronę przed wierzycielami", czyli po prostu bankructwo. Największe wrażenie robi chyba skala wyludnienia. W ciągu ostatniej dekady liczba mieszkańców zmniejszyła się o ponad 237 tys. osób, czyli 26 proc., a od 1950 roku ubyło w sumie ponad 60 proc. populacji. Jednym z efektów tego zjawiska jest zaskakująca liczba opuszczonych budynków na terenie miasta. Obecnie jest ich prawie 80 tys., a do tego trzeba jeszcze dodać 66 tys. porzuconych działek. Detroit pozostaje też najbardziej niebezpiecznym miastem w Stanach Zjednoczonych – przoduje w statystykach pod względem liczby zabójstw. Nawet liczba pożarów jest tutaj wyższa niż gdzie indziej. W ostatnim roku naliczono ich pięć tysięcy. A szczególny pod tym względem był jeden dzień z września 2010 roku, kiedy wichura zrywając linie energetyczne wywołała jednocześnie co najmniej 80 pożarów. – Wiem, że wiele osób postrzega to jako najgorsze wydarzenie w historii miasta, ale bez tej decyzji sytuacja miasta tylko by się pogarszała – tak wniosek o bankructwo tłumaczył gubernator Michigan Rick Snyder. Trudno sobie wyobrazić, że w Detroit mogłoby być gorzej...,Michał Gąsior