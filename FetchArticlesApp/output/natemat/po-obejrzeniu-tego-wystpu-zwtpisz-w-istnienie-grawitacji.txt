– Pewnego razu, zwisając ze skały podczas wspinaczki w górach Sierra Nevada, rozejrzałam się dookoła i pomyślałam: „A gdyby tak tutaj potańczyć?” – wspomina Amelia Rudolph, choreografka i założycielka grupy tanecznej BANDALOOP. Jeśli myślicie, że artystka miała na myśli, na przykład, wystawienie „Dziadka do orzechów” w najbliższym schronisku, jesteście w błędzie. – Prawdopodobnie nigdy czegoś takiego nie widzieliście – głosi podpis pod filmem z występu BANDALOOP i mało kto, po obejrzeniu całości, zaprzeczy prawdziwości tego stwierdzenia. Na początku wydaje się, że grupka tancerzy wykonuje układ na lustrzanej posadzce. Po chwili jednak okaże się, że pozory mylą.Powyższy układ tancerze BANDALOOP wykonali na ścianie jednego z wieżowców w Bostonie. Grupa, od momentu swojego powstania w 1991 roku, występowała w 17 krajach. Na żywo ich występy podziwiało już prawie milion osób, w tym kilka tysięcy poznaniaków – zespół kilka lat temu wystąpił na Międzynarodowym Festiwalu Teatralnym Malta.,Karolina Pałys