Maj, najpiękniejszy miesiąc w roku. Teraz kwitną bzy, konwalie, wciąż jeszcze tulipany, drzewa owocowe i krzewy ozdobne. Wszystko jest tak pięknie, soczyście zielone, że aż chce się przebywać w ogródku. . Większość prac przeprowadziliśmy już w kwietniu, ale i w maju czeka nas trochę pracy. Możemy śmiało wysiewać już fasolę, sałatę, rukolę, bazylię, aksamitki, cynię i wiele innych jednorocznych kwiatów. Z uwagi na to, ż istnieje małe, ale zawsze, prawdopodobieństwo przymrozków od 12 do 15 maja, wstrzymujemy się z wysadzaniem roślin ciepłolubnych. Ale już 16 maja możemy zaszaleć i posadzić dalie, canny, kale, a w warzywniku rozsady pomidorów, ogórków, papryki, cukini, dyni, bakłażana itd. Nie wiem jak u was, ale u mnie trawa szaleje, czyli rośnie w zastraszającym tempie. Zaraz będę musiała ścinać ją po raz drugi. W doniczkach posadziłam już kilka pelargonii, petunii, begonii, teraz musze je podlać nawozem dla roślin kwitnących i czekać na efekty. Maj to miesiąc silnego wzrostu pokrzywy. Właśnie wybieram się na nie i mam nadzieję na zebranie wiadra lub i dwóch. Robię z niej gnojówkę, którą podlewam pomidory, ogórki, paprykę, cukinię i wszystkie roślinki ozdobne. Ponadto ściółkuje pomidory i ogórki pokrzywami. Pomidory potrzebują dużo potasu, w związku z tym w dołki, w które posadzimy pomidory należy włożyć skórkę od banan przykryć ziemią lub kompostem i następnie posadzić rozsadę pomidora. W maju zaczynają dokuczać nam szkodniki, min. Mszyce. Zaobserwowałam, że zaatakowały mojego jaśminowca. Najlepszy sposób na nie, bez użycia chemii to mydło potasowe zmieszane z wodą i dodatkiem wyciągu z czosnku. W słoneczne dni można zaobserwować wzmożone naloty, pszczół i innych owadów zapylających. Niestety pojawiają się też te mniej pożądane, jakimi są niewątpliwie szerszenie. Najwspanialsza wiadomością z mojego ogródka jest to, że jedną z budek łęgowych zajęły ptaszki z rodziny sikorkowatych. Na dzień dzisiejszy mogę jedynie powiedzieć, że jest to albo sikorka uboga, albo dzwoniec. Oba gatunki kręcą się wokół budki. Druga budka jest jak na razie nie zamieszkała, ale widziałam rudziki, któż wie, może się zdecydują? Maj to naprawdę bardzo ekscytujący miesiąc w ogrodzie. Nic tylko napawać się pięknem zieleni , kwiatów, śpiewem ptaków.,Beata WielgoszMaj, przyszedł maj i zrobiło się ciepło. Co prawda czekają nas zimni ogrodnicy, ale już teraz możemy siać i sadzić kwiaty. W maju możemy wysiewać cynię, czarnuszkę, łubin, portulakę, kosmos, dimorfotekę. Można też jeszcze siać groszek pachnący, nagietki, ostróżkę i słoneczniki, które jednak zakwitną nieco później, niż te wysiane w kwietniu. Od połowy maja, po tzw. "zimnych ogrodnikach" wysiewamy do gruntu nasturcję, aksamitki, dynię ozdobną. Również w maju wysiewamy wilce, powoje i fasole ozdobną. Oprócz kwiatów wysiewamy warzywa. Od początku maja siejemy warzywa takie jak pietruszka naciowa i korzeniowa, rzodkiewka i koper. W maju siejemy też średnio późne odmiany buraków ćwikłowych i marchwi. W tym miesiącu wysiewamy też bazylię, rukolę (można siać aż do lipca), kukurydzę, brukiew. Maj to także termin wysiewu do gruntu warzyw dyniowatych, z których najpopularniejsze są: ogórek gruntowy, dynia jadalna, a także cukinia, patison i kabaczek. Po „zimnej Zośce” zaopatrujemy się w sadzonki warzyw ciepłolubnych takich jak pomidor, ogórek, papryka, bakłażan, czy cukinia i sadzimy na przygotowane grządki. Ładna pogoda sprzyja pojawieniu się mszyc. Aby się z nimi uporać, zabiegi ochronne rozpoczynamy, gdy tylko pojawią się pierwsze kolonie tego szkodnika. Przede wszystkim usuwamy najsilniej porażone liście i wierzchołki pędów z koloniami mszyc. Przeprowadzamy oprysk wyciągiem z pokrzywy, czosnku lub cebuli. W maju zaprzestajemy podlewania wiosennych kwiatów cebulowych i podcinamy pędy krzewów, które już przekwitły. Nadszedł czas, aby do gruntu wsadzić rośliny cebulowe kwitnące latem jak mieczyki, dalie, begonie itp. Nie zapominajmy o trawniku, w tym momencie, trawa rośnie w zastraszającym tempie, ścinać ja należy co 10 dni, a ściętą podsuszona trawę można zużyć do ściółkowania roślin na rabatach.,Beata Wielgosz