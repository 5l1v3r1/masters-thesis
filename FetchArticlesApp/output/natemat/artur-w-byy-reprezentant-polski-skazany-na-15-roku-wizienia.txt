Kiedyś był jednym z najlepszych polskich napastników oraz największą gwiazdą niemieckiej Arminii Bielefeld. Dzisiaj media mówią o nim Artur W. Sąd w Poznaniu skazał go bowiem na karę 1,5 roku więzienia, której wykonanie zawiesił na okres lat 5. Cztery lata temu prokuratura oskarżyła Artura W. o narażenie wierzycieli spółki, której był współwłaścicielem, na straty o łącznej wysokości kilku milionów złotych. Jeszcze aktywny wówczas piłkarz oraz jego wspólnicy mieli m.in. uszczuplić majątek swojej firmy, choć znajdowała się ona na skraju niewypłacalności i miała wiele długów. Ich działania uderzyły w interesy wierzycieli, utrudniając im ściągniecie należnych im kwot. Dzisiaj Sąd Okręgowy w Poznaniu skazał Artura W. na karę 1,5 roku więzienia. Jej wykonanie zawieszono na okres 5 lat. Będąc piłkarzem, Artur W. występował m.in. w Lechu Poznań, Widzewie Łódź, Arminii Bielefeld i Herthcie Berlin. Był także reprezentantem Polski. Wystąpił w 17 meczach kadry narodowej, zdobywając w nich cztery bramki. Artur W. karierę sportową zakończył oficjalnie w 2012 roku.,Tomasz Baliszewski