Połączenie mizerii z histerią (w skrócie: miz-teria), tak niestety typowe dla naszego pięknego Kraju, osiągnęło apogeum w przypadku ostatnich wyborów. Połączenie mizerii z histerią (w skrócie: miz-teria), tak niestety typowe dla naszego pięknego Kraju, osiągnęło apogeum w przypadku ostatnich wyborów. Mizerii: bo dla tej serii wpadek PKW (poczynając od zamówienia taniego programu komputerowego, jak się okazuje, gorszego od kartki z ołówkiem) nie ma żadnego usprawiedliwienia: ani w tym, że wybory samorządowe są ogromnie skomplikowane (prawda), albo że informatyka jest nieodgadniona dla normalnego człowieka (też prawda), ani nawet w tym, że w krajach od nas zamożniejszych i bardziej demokratycznie skonsolidowanych, podobne dziadostwa elektoralne też występowały, np. na Florydzie (jeszcze bardziej prawda). Po prostu: mizeria polskiej technologii demokratycznej w połączeniu z samo-zadowoleniem urzędników PKW jest głęboko zasmucająca. Ale histeria, jaka w związku z tym wytworzyła się, przekracza wszelkie granice rozumu. Już nie mówię o autentycznych psycholach, jak Ewa Stankiewicz czy Grzegorz Braun, nacierający na siedzibę PKW – ale proszę zapoznać się z oświadczeniami Pisolewu (Kaczyński plus Miller) czy z reakcjami prawicowej blogosfery – w szczególności tej jej części, utrzymywanej przez zdychające SKOKi. Oto mędrzec Zaremba oświadcza, że przypomina mu się PRL (a pamięta Zaremba, ile zwalczających się wzajemnie partii rywalizowało wtedy ze sobą?), oto inny geniusz ogłasza zamach stanu, a jeszcze inny – domaga się polskiego Majdanu. Że wybieram najgłupszych? No pewno – ale niestety oni też przyczyn iaja się do tzw. dyskursu publicznego. Na tle całego tego połączenia mizerii z histerią (czyli, jak powiedziałem, miz-terii), najbardziej spodobały mi się głosy anonimowych blogerów, mówiących, że jeśli jacyś wyborcy nie zrozumieli metody prawidłowego oddawania głosu (bo rzekomo pojęcie „karty” jest ambiwalentne) – to bardzo dobrze, że ich głosy są nieważne. I tacy właśnie zdroworozsądkowi uczniowie Mrożka skutecznie chronią nasz nieszczęsny ale i wspaniały Kraj przed okrutną chorobą miz-terii.,Wojciech Sadurski