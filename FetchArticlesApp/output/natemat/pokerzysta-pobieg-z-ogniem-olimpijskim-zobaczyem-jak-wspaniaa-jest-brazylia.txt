Wielki sukces Andre Akkariego, jednego z najlepszych brazylijskich pokerzystów, a także samej gry. W ubiegłym tygodniu pobiegł z ogniem olimpijskim. Akkari zajmuje 3. miejsce na brazylijskiej liście pokerzystów z największymi wygranymi w karierze. Do tej pory wygrał $1,521,269. Jego największym sukcesem jest zwycięstwo w turnieju $1m500 No-Limit Texas Hold’em podczas WSOP 2011. Otrzymał za to $675,117. Od kwietnia jest kapitanem zespołu Sao Paulo Metropolitans, który występuje w Global Poker League. Co pewien czas w pokerowym środowisku powraca debata na temat tego, czy poker to sport? Każda ze stron przedstawia swoje argumenty i każdej ze stron można przyznać rację. Zaklasyfikowanie pokera jako sportu jest o tyle pomocne, że w sporze z przeciwnikami tej gry pozwala w jasny i szybki sposób pokazać, że poker jest na równi z szachami i brydżem. A to są przecież sporty umysłowe. Są nawet kraje, które oficjalnie uznają pokera za sport. W 2007 roku poker był w Rosji uznawany za sport, a tym samym legalny. Jednak od 2009 roku poker ponownie uznano za hazard i zdelegalizowano. Lepiej sprawy mają się w Brazylii. W lutym 2012 roku tamtejsze Ministerstwo Sportu oficjalnie uznało pokera ,,jako grę rozrywkową wymagającą koncentracji, treningu i nauki”. Tym samym MS zaliczyło pokera do grona sportów. Dużą rolę w tamtym sukcesie odegrała Brazylijska Federacja Texas Hold’em (CBTH). Po uznaniu pokera za sport, federacja została upoważniona do oficjalnego reprezentowania pokerzystów. Na stronie ministerstwa mogliśmy przeczytać: Brazylijscy pokerzyści i media zwracały wtedy uwagę, że takie zaklasyfikowanie pokera będzie mieć konsekwencje m.in. w sposobie odbioru przez opinię publiczną. I jak widać nie mylili się. W połowie czerwca, brazylijski pokerzysta Andre Akkari poinformował: I dalej: Swój bieg z ogniem olimpijskim odbył w ubiegłym tygodniu. W związku z tym na blogu opisał swoje doświadczenie: Akkari dodaje, że gdy początkowo zobaczył nazwiska ludzi, którzy mieli razem z nim biec w sztafecie z ogniem olimpijskim, nie znał ich. Jednak gdy poznał tych ,,wspaniałych ludzi” osobiście, ,,zobaczyłem, jak wspaniała jest Brazylia”. W dalszej części swojego tekstu, pokerzysta zauważa, że wspieranie Igrzysk Olimpijskich nie oznacza wspierania polityków, którzy są zamieszani w afery związane z organizacją tej imprezy. Stwierdza, że to oczywiste, że tacy ludzie muszą zostać ukarani. Wspieranie Igrzysk, to wspieranie brazylijskich sportowców, którzy na występy we własnej ojczyźnie na tak wyjątkowej imprezie przygotowują się całe życie. Wspieranie Igrzysk, to w jego ocenie wspieranie rozwoju i dziedzictwa, które pozostanie w kraju już po ich zakończeniu. Wspieranie IO, to wspieranie edukacji i wymiany kulturowej, która będzie miała miejsce przy okazji tej imprezy. Dobrze widzieć, że są kraje, które doceniają to, co pokerzyści robią dla promowania swojej ojczyzny odnosząc sukcesy na międzynarodowych turniejach pokerowych. Może kiedyś Polska też dołączy do tego klubu? Na razie niestety, prawo w Polsce robi z nas przestępców. Jednak nie poddajemy się i walczymy o zmianę wizerunku pokera w Polsce. Udaje się to m.in. dzięki działalności stowarzyszenia Wolny Poker i takich polityków jak poseł poprzedniej kadencji Artur Górczyński. Kropla drąży skałę.,Jakub Suszka