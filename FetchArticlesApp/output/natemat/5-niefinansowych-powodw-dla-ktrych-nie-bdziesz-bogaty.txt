Bez względu na to jakie mamy wykształcenie, jak zostaliśmy wychowani, jaki wykonujemy zawód i jaki prowadzimy tryb życia, większość z nas chce poprawić stan własnych finansów. Niestety, pomimo wkładanych wysiłków, zwykle się to nie udaje. Typowe powody to nadmierne wydatki, korzystanie z długów, brak nawyku oszczędzania. Istnieją jednak inne przyczyny, nie związane bezpośrednio z pieniędzmi, które skutecznie przeszkadzają w budowaniu majątku. Oto najczęstsze z nich: 1. Nie odważyłeś się podjąć decyzji. Mniej więcej tak wygląda w praktyce nasz zapał do bogacenia się. Z jednej strony chcielibyśmy mieć więcej pieniędzy, a z drugiej nie robimy nic, by je zdobyć. Co więcej, uważamy, że bogacenie się jest czymś złym, a Ci, którzy świadomie budują własny majątek to złodzieje lub zepsuci materialiści. Efekt? Patrzymy z zazdrością na ludzi bogatych i czekamy apatycznie na cud, łudząc się, że los będzie dla nas łaskawy. Nic z tego. Tak to nie działa. Trzeba podjąć odważną, świadomą decyzję, przygotować solidny plan i zabrać się do roboty. 2. Nie podążasz za swoją pasją. Najważniejszym elementem w budowaniu zamożności są nasze dochody. Nie lubisz własnej pracy? Nudzisz się w niej? Masz dosyć robienia tych samych rzeczy, bo ich po prostu nie cierpisz? Nie ma wyjścia - taką pracę musisz zmienić. Tak wiem, że to trudne, że jest wysokie bezrobocie, że na Twoje miejsce czeka dziesięciu chętnych, że musisz wykarmić rodzinę i spłacić kredyt. Ale wiem również, że bez tej zmiany jesteś na prostej drodze do frustracji, że będzie Ci coraz trudniej, że zarobione pieniądze wydasz na odreagowanie stresu, że będziesz pracować coraz gorzej, a w końcu i tak Cię wywalą. Jest tylko jeden sposób na osiąganie świetnych wyników i zarabianie dużych pieniędzy: praca z pasją. 3. Nie inwestujesz w siebie. Żyjemy w świecie szybkiego rozwoju technologii, który sprawia, że nasze umiejętności i wiedza ulegają klasycznemu przeterminowaniu. Dlatego jeżeli nie dbasz o ciągłą edukację, nie rozwijasz się, nie przystosowujesz do zmian na rynku – drastycznie ograniczasz własne szanse na zdobycie większych pieniędzy. Bądź jednak bardzo świadomy: tu nie chodzi o kolejny skończony fakultet ani tym bardziej o doktorat z egzotycznej dziedziny. Liczą się tylko praktyczne umiejętności oraz wiedza, na które faktycznie jest popyt. 4. Marnujesz czas. Czas to nasz najcenniejszy zasób, którego nie da się „zmagazynować”. Dlatego jego mądre wykorzystanie jest absolutnie kluczowe. Pracujesz i działasz bez planu dnia? Spędzasz długie godziny przed telewizorem? Grasz całymi wieczorami w gry komputerowe? A może z wypiekami na twarzy śledzisz znajomych na portalach społecznościowych? Cóż, zapewne zostaniesz ekspertem w temacie ulubionego serialu, zdobędziesz wirtualne trofeum w grze komputerowej, a może nawet zyskasz parę „lajków” pod Twoimi postami. Ale raczej nie poprawisz w ten sposób stanu własnego portfela. 5. Uważasz, że inni zadbają o Twoje pieniądze. W finansach osobistych wiedza to 20% sukcesu, cała reszta to zdrowy rozsądek. Być może nie znasz się na finansach, a Twoje wykształcenie i wiedza dotyczą zupełnie innej dziedziny. Jednak z całą pewnością masz głowę na karku i potrafisz pomyśleć zanim podejmiesz finansową decyzję. Nie licz na to, że ktoś Cię wyręczy. Twoim najważniejszym doradcą finansowym jest osoba, którą co rano oglądasz w lustrze. Nikt inny nie zadba o Twoje finanse lepiej od Ciebie, bo nikomu nie zależy na tym tak bardzo jak Tobie. Szukaj informacji, rozmawiaj z doradcami, zasięgaj porad - ale decyzje podejmuj samodzielnie .,Marcin IwućBez względu na to jakie mamy wykształcenie, jak zostaliśmy wychowani, jaki wykonujemy zawód i jaki prowadzimy tryb życia, większość z nas chce poprawić stan własnych finansów. Niestety, pomimo wkładanych wysiłków, zwykle się to nie udaje. Typowe powody to nadmierne wydatki, korzystanie z długów, brak nawyku oszczędzania. Istnieją jednak inne przyczyny, nie związane bezpośrednio z pieniędzmi, które skutecznie przeszkadzają w budowaniu majątku. Oto najczęstsze z nich: 1. Nie odważyłeś się podjąć decyzji. Mniej więcej tak wygląda w praktyce nasz zapał do bogacenia się. Z jednej strony chcielibyśmy mieć więcej pieniędzy, a z drugiej nie robimy nic, by je zdobyć. Co więcej, uważamy, że bogacenie się jest czymś złym, a Ci, którzy świadomie budują własny majątek to złodzieje lub zepsuci materialiści. Efekt? Patrzymy z zazdrością na ludzi bogatych i czekamy apatycznie na cud, łudząc się, że los będzie dla nas łaskawy. Nic z tego. Tak to nie działa. Trzeba podjąć odważną, świadomą decyzję, przygotować solidny plan i zabrać się do roboty. 2. Nie podążasz za swoją pasją. Najważniejszym elementem w budowaniu zamożności są nasze dochody. Nie lubisz własnej pracy? Nudzisz się w niej? Masz dosyć robienia tych samych rzeczy, bo ich po prostu nie cierpisz? Nie ma wyjścia - taką pracę musisz zmienić. Tak wiem, że to trudne, że jest wysokie bezrobocie, że na Twoje miejsce czeka dziesięciu chętnych, że musisz wykarmić rodzinę i spłacić kredyt. Ale wiem również, że bez tej zmiany jesteś na prostej drodze do frustracji, że będzie Ci coraz trudniej, że zarobione pieniądze wydasz na odreagowanie stresu, że będziesz pracować coraz gorzej, a w końcu i tak Cię wywalą. Jest tylko jeden sposób na osiąganie świetnych wyników i zarabianie dużych pieniędzy: praca z pasją. 3. Nie inwestujesz w siebie. Żyjemy w świecie szybkiego rozwoju technologii, który sprawia, że nasze umiejętności i wiedza ulegają klasycznemu przeterminowaniu. Dlatego jeżeli nie dbasz o ciągłą edukację, nie rozwijasz się, nie przystosowujesz do zmian na rynku – drastycznie ograniczasz własne szanse na zdobycie większych pieniędzy. Bądź jednak bardzo świadomy: tu nie chodzi o kolejny skończony fakultet ani tym bardziej o doktorat z egzotycznej dziedziny. Liczą się tylko praktyczne umiejętności oraz wiedza, na które faktycznie jest popyt. 4. Marnujesz czas. Czas to nasz najcenniejszy zasób, którego nie da się „zmagazynować”. Dlatego jego mądre wykorzystanie jest absolutnie kluczowe. Pracujesz i działasz bez planu dnia? Spędzasz długie godziny przed telewizorem? Grasz całymi wieczorami w gry komputerowe? A może z wypiekami na twarzy śledzisz znajomych na portalach społecznościowych? Cóż, zapewne zostaniesz ekspertem w temacie ulubionego serialu, zdobędziesz wirtualne trofeum w grze komputerowej, a może nawet zyskasz parę „lajków” pod Twoimi postami. Ale raczej nie poprawisz w ten sposób stanu własnego portfela. 5. Uważasz, że inni zadbają o Twoje pieniądze. W finansach osobistych wiedza to 20% sukcesu, cała reszta to zdrowy rozsądek. Być może nie znasz się na finansach, a Twoje wykształcenie i wiedza dotyczą zupełnie innej dziedziny. Jednak z całą pewnością masz głowę na karku i potrafisz pomyśleć zanim podejmiesz finansową decyzję. Nie licz na to, że ktoś Cię wyręczy. Twoim najważniejszym doradcą finansowym jest osoba, którą co rano oglądasz w lustrze. Nikt inny nie zadba o Twoje finanse lepiej od Ciebie, bo nikomu nie zależy na tym tak bardzo jak Tobie. Szukaj informacji, rozmawiaj z doradcami, zasięgaj porad - ale decyzje podejmuj samodzielnie .,Marcin Iwuć