Producenci sprzętu komputerowego nie ustają w wysiłkach, by stworzyć najwygodniejszą i całkowicie bezawaryjną klawiaturę. Po przełomie, jakim były klawiatury laserowe, przyszła pora na Tap Strap. Jest to przenośne urządzenie umożliwiające pisanie praktycznie na dowolnej powierzchni. Twórcy Tap Strap zaprojektowali swój wynalazek w taki sposób, by gwarantował użytkownikowi jak największą swobodę i dyskrecję w pisaniu. Posiadacz urządzenia może za jego pomocą zmienić w klawiaturę każdą powierzchnię. Z wyglądu Tap Strap przypomina opaskę. Przenośną klawiaturę wkłada się na jedną lub obie dłonie. Wbudowane sensory rejestrują ruch palców użytkownika, a następnie urządzenia dokonuje ich tłumaczenia na litery/cyfry, po czym przesyła drogą radiową do komputera lub smartfona odpowiednie komendy. Z uwagi na to, że Tap Strap jest rozwiązaniem obiegającym dalece od tradycyjnej klawiatury, korzystanie z tego urządzenia wymaga od użytkownika wprawy. Trzeba nauczyć się bowiem konkretnych kombinacji, czyli tego, jak należy ułożyć palce, aby „wpisać” pożądany znak. Premiera rynkowa Tap Strap zaplanowana została jeszcze na ten rok. Prognozowana cena przenośnej klawiatury ma wynieść ok. 120 dolarów. źródło: New York Magazine,Dawid Wojtowicz