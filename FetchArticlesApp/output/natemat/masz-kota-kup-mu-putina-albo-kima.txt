Ci, którzy nie zgadzają się z polityką rosyjskiego prezydenta Władimira Putina czy metodami stosowanymi przez północnokoreańskiego dyktatora Kima Dzong Una, mają teraz nowy sposób wyrażania swoich poglądów. Mogą zamówić drapaki dla kota, które wieńczą...plastikowe głowy polityków. To nie żart. Postaci panów Putina i Kima są owinięte mocną jutową liną, którą koty uwielbiają drapać, ostrząc sobie w ten sposób pazury. Głowy, wydrukowane dzięki drukarce 3D, są ręcznie malowane. Drapaki mają 50 cm wysokości. Nie należą jednak do najtańszych – ręczna robota musi kosztować, dlatego za drapak z głową Putina czy Kima trzeba zapłacić jedyne...4,5 funtów. Część zysków ze sprzedaży zostanie przekazana na konto organizacji Index of Censorship, która walczy o prawo do wolności słowa.,Bartosz Świderski