Jesień, to tradycyjny czas imprez winiarskich. Po zbiorach, po nastawieniu fermentacji, winiarze mają chwilę, żeby pokazać światu to, co wyprodukowali najlepszego. Dlatego każdego roku z niecierpliwością czekamy na galę Grand Prix Magazynu WINO. Tegoroczna zapowiada się szczególnie obficie. W ostatni weekend października trybuna C warszawskiego Toru Służewiec zamieni się w miejsce spotkań miłośników wina. To będzie podsumowanie roku winiarskiego w Polsce, ale też zapowiedź tego, co w następnym roku znajdzie się na półkach sklepowych i w kartach win w restauracjach. Jak zawsze przyznane zostaną nagrody Magazynu WINO, uznawane za najważniejsze w branży. Jury, w którym zasiądą redaktorzy Magazynu oraz czołowi polscy sommelierzy, nagrodzi między innymi wina białe i czerwone w różnych przedziałach cenowych, wina musujące i różowe. Nagrody otrzymają także najlepszy winiarz, importer oraz promotor kultury wina w Polsce. Wyróżniony zostanie najlepszy blog o tematyce winiarskiej. Tegoroczną nowością są certyfikaty dla hoteli przyjaznych miłośnikom wina. Jak będzie wyglądał ten winny weekend opowiada redaktor naczelny Magazynu WINO, Tomasz Prange-Barczyński. W tym roku Stilnovisti XII Grand Prix będzie gościć ponad 200 winiarzy z całego świata, m.in. z Francji, Włoch, Hiszpanii, Portugalii, Niemiec, Austrii, Grecji, Izraela, Czech, Gruzji, Armenii, Mołdawii. Zwiedzający po raz kolejny będą mieli możliwość odwiedzenia strefy BIO, gdzie zaprezentowane zostaną wina ekologiczne. Nie zabraknie także czołowych polskich winiarzy. Podczas Grand Prix swoją ofertę zaprezentuje kilkudziesięciu najważniejszych polskich importerów, a na gości czekać będzie w sumie ponad dwa tysiące win. Degustacjom towarzyszyć będą seminaria i warsztaty prowadzone przez dziennikarzy „Magazynu Wino” oraz zaproszonych gości. Interesująco zapowiada się seminarium poświęcone połączeniom jednego z najpopularniejszych win kalifornijskich Zinfandela z czekolada. Seminarium organizuje California Wines Polska, za smak czekolady odpowiada Lindt. Ważnym elementem tegorocznej edycji Grand Prix będzie szampan. Uczestnicy niedzielnego Śniadania Szampańskiego będą mieli okazję dowiedzieć się, w jaki sposób łączyć różne rodzaje szampana z jedzeniem. Pomogą w tym specjalne pięciodaniowe menu oraz komentarze redaktorów „Magazynu Wino”. Na śniadanie szampańskie i inne zaprasza redaktor naczelny Magazynu WINO. „Magazyn Wino” powołano do życia 15 lat temu. Pierwsze nagrody Grand Prix wręczono w 2006 roku, a rok później odbyła się pierwsza Gala Grand Prix. Od tamtego czasu Grand Prix „Magazynu Wino” stale się rozwija i stało się jednym z najważniejszych polskich wydarzeń poświęconych tematyce wina. Wydawcą „Magazynu Wino” jest Stilnovisti, najstarsza firma w Europie Środkowo-Wschodniej zajmująca się inwestycjami alternatywnymi w whisky, wino oraz w sztukę. Szczegółowy plan imprezy możecie znaleźć na stronie Magazynu. Wydarzenia Kulinarne po raz kolejny są partnerem mediowym Grand Prix. Na to wydarzenie zaprasza Was redaktor naczelny Magazynu WINO, Tomasz Prange-Barczyński.,Wydarzenia kulinarne