To był zdecydowanie polski turniej w Barcelonie. Trzech naszych pokerzystów zajęło miejsca w TOP-15 Main Eventu. Setny turniej w Barcelonie pobił kilka rekordów. Jednym z nich jest m.in. największy turniej w historii European Poker Tour, nie licząc PokerStars Caribbean Adventure (PCA). W Main Evencie w Barcelonie zagrało 1,496 pokerzystów. Wśród nich było kilkudziesięciu Polaków. Aż 11 znalazło się na miejscach płatnych (szczegóły poniżej). Wpisowe do Main Eventu wynosiło 5,300 dolarów. Na zwycięzcę czeka €1,261,000 (za dalsze miejsca przewidziano oczywiście proporcjonalnie mniejsze nagrody) [właśnie trwa finał w Barcelonie. Live stream z polskim komentarzem i odkrytymi kartami zawodników- ze względów bezpieczeństwa relacja ma 1-godzinne opóźnienie- możecie oglądać tutaj]. Największych emocji dostarczyli nam Dominik Pańka, Paweł Brzeski i Piotr Sowiński. Przed rozpoczęciem wczorajszego dnia gier, Piotr był nawet wiceliderem turnieju. Nasi gracze przynieśli wszystkim sympatykom pokera w Polsce wiele emocji i zafundowali kibicom wielką huśtawkę nastrojów. Gdy żetony wygrywał Dominik, w innych rozdaniach swoje żetony tracił Paweł lub Piotr. I na odwrót. Dzięki temu co chwila mogliśmy oglądać ciekawe rozdania. O największym pechu może mówić Paweł Brzeski, który pokazał wielkie umiejętności (jak i reszta naszych), ale w najważniejszych momentach jego lepsze karty na ręce okazywały się słabsze od kart rywali. Na uwagę zasługuje też świetna gra Dominika. Polak stał się w ciągu ostatnich miesięcy wielką pokerową gwiazdą. Po wygranej na PCA (pisałem o tym tutaj), w High Rollerze EPT Deauville (pisałem o tym tutaj) i kilku miejscach płatnych na EPT Wiedeń, znowu wszystkim zaimponował. W najważniejszych momentach zachowywał stoicki spokój. Natomiast Piotr, dla którego 15. miejsce w Main Evencie to największy sukces w dotychczasowej karierze, zaprezentował dobrą i przemyślaną grę, nie podejmując zbędnego ryzyka. Pod koniec dnia Polakom zabrakło trochę szczęścia i odpadli w niewielkich odstępach czasu. I tak przy okazji- w latach 2007-2009 w Warszawie odbyły się 4 turnieje EPT (w 2008 roku były 2). A później przyszła ustawa hazardowa, w której politycy niemający pojęcia czym jest poker, zaklasyfikowali tą grę jako hazard, na równi z ruletką i blackjackiem. I od tego czasu polscy pokerzyści muszą często wyjeżdżać grać za granicę (zasilając gospodarki m.in. Hiszpanii i Wielkiej Brytanii), a kibice pokera mogą oglądać pokera tylko na ekranie swojego laptopa. Miejsca Polaków w Main Evencie EPT Barcelona: 11) Dominik Pańka- €77,600 12) Paweł Brzeski- €69,300 15) Piotr Sowiński- €62,000 34) Przemysław Misztela-€24,400 55) Grzegorz Mikielewicz- €20,300 62) Grzegorz Derkowski- €16,300 122) Grzegorz Wyraz- €10,300 136) Mateusz Żbikowski- €10,300 158) Patryk Poterek- €9,300 169) Patryk Ślusarek- €9,300 207) Mateusz Koczwara- €8,500 Wyniki Polaków w turniejach bocznych: Event #4- €2,150 NL Hold’em Turbo 8-Handed- Dzmitry Urbanovich (7. miejsce, €7,620), Event #5- €330 Barcelona Poker Cup- Mateusz Koczwara (5. miejsce, €23,000), Event #7- €1,100 NL Hold’em Seniors Event- Dariusz Paszkiewicz (8. miejsce, €2,850), Event #14- €2,000+€200 Estrellas High Roller- Jose Carlos Garcia (7. miejsce, €40,000) Event #21- €2,150 NL Hold’em Turbo- Jan Przysucha (9. miejsce, €4,050), Tomasz Panek (10. miejsce, €3,550), Event #24- €220 NL Turbo Deepstack- Jakub Mroczek (8. miejsce, €700), Event #27- €220 NL Hold'em Women's Event- Marzena Zuzanna Zawadowicz (9. miejsce, €550), Event #33- €1,000+€150+€1,000 NL Turbo Bounty- Dariusz Paszkiewicz (4. miejsce, €20,650), Tomasz Panek (6. miejsce, €6,600). Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka