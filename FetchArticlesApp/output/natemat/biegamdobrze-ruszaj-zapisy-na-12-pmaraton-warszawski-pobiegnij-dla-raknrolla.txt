Biegasz? Biegaj dobrze! 26 marca 2017 roku przeżyj z nami przygodę! Przebiegnij 12. Półmaraton Warszawski razem z Fundacją Rak’n’Roll i pomóż pokonać raka. Zarejestruj się wybierając ścieżkę charytatywną i dołącz do Dobrych Biegaczy! 11 listopada o godz. 11.00 ruszają zapisy! 11 Biegasz, bo to Twoja pasja. Cieszy Cię pokonywanie kolejnych kilometrów, wyszukiwanie i realizowanie kolejnych biegowych wyzwań. Bieganiu zawdzięczasz zdrowie, świetną formę, dreszcz emocji podczas rywalizacji i radość z rekreacji w dobrym towarzystwie. Teraz dzięki bieganiu możesz pomóc również innym. Podejmij wyzwanie! Pomagaj, robiąc to, co lubisz najbardziej – biegając! Wspólnie wprowadzamy do polskiego biegania nowy model aktywności charytatywnej sprawdzony i z powodzeniem stosowany na największych światowych imprezach, gdzie sami biegacze angażują się w zbieranie środków na ważne dla siebie cele dobroczynne. Tylko od Ciebie będzie zależeć jak wiele osób zachęcisz do wsparcia wybranego przez Ciebie celu dobroczynnego i jaki osiągniesz efekt. Komu możesz pomóc? Zgłaszając się do startu w 12. Półmaratonie Warszawskim masz okazję aktywnie wesprzeć działanie jednej z siedmiu organizacji partnerskich: Amnesty International, Fundacja Dajemy Dzieciom Siłę, Fundacja Spartanie Dzieciom, Fundacja Synapsis, Fundacja Rak’n’Roll. Wygraj Życie!, Fundacji Wcześniak i WWF Poland. Wybierz cel, który jest Ci najbliższy i działaj. Jak to działa? Zarejestruj wybierając jedną z dwóch ścieżek udziału. Możesz wystartować tak jak zawsze – wnosząc regulaminową opłatę startową i po prostu szykując się do startu w biegu. Ale możesz też zrobić o wiele więcej – zaangażować się w zbieranie środków na wybrany przez siebie cel i działać na rzecz jednej spośród czterech partnerskich organizacji dobroczynnych. Wybierając tę drugą ścieżkę – charytatywną, podczas rejestracji założysz profil swojej zbiórki, za pośrednictwem którego Twoi znajomi, rodzina, sąsiedzi czy inni biegacze będą mogli wpłacać środki i wspierać Twój udział w maratonie. Otrzymasz poradnik biegacza charytatywnego, dzięki któremu dowiesz się w jaki sposób możesz zbierać fundusze i przekonasz się, że to nie musi być trudne, za to daje wiele radości z niesienia pomocy innym. Kiedy licznik na Twojej stronie przekroczy 300 zł fundusze zasilą konto wybranej organizacji, a Ty otrzymasz od niej numer startowy. Na zebranie środków i zagwarantowanie sobie startu w maratonie masz czas do 28 lutego, jednak swoją zbiórkę możesz prowadzić dalej. Ale to nie wszystko. Możesz ustawić swój własny cel – postaw przed sobą wyzwanie, które podejmiesz, jeżeli licznik Twojej zbiórki przekroczy określoną przez Ciebie kwotę. Wprowadź do swojej akcji element zabawy i wciągnij w nią znajomych :) W biurze zawodów odbierzesz pakiet startowy 12. Półmaratonu Warszawskiego z unikalnym numerem startowym i koszulką techniczną adidas, a my dołożymy starań, abyś od startu do mety czuł, że Twój bieg to znacznie więcej niż tylko udział w zawodach. Zapisy na 12. Półmaraton Warszawski: www.pzupolmaratonwarszawski.pl,Fundacja Rak n Roll