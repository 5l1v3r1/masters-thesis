Były premier Włoch Silvio Berlusconi niedługo stanie przed sądem. Jest oskarżony o korzystanie z usług nieletnich prostytutek. Podczas procesu zeznawać będzie niezwykły świadek - aktor George Clooney, który raz gościł na przyjęciu zorganizowanym przez Berlusconiego. Wniosek o powołanie Georga Clooneya na świadka złożyli adwokaci Berlusconiego. Obok aktora przed mediolańskim sądem zeznawać będzie jego była narzeczona, modelka Elisabetta Canalis, która towarzyszyła mu na jednym z przyjęć byłego premiera, potocznie nazywanych "bunga bunga". O tym, że Clooney bawił u Berlusconiego poinformowała włoskich śledczych Ruby, córka marokańskich imigrantów, z którą według oskarżeń były premier miał uprawiać seks. Przeczytaj też: Silvio Berlusconi - historia byłego włoskiego premiera Jak podaje RMF24 amerykański aktor ma nawet zdjęcie z Berlusconim. Obu mężczyzn obejmuje włoska aktorka telewizyjna. Clooney zdążył już ustosunkować się do tych rewelacji. Powiedział mediom, że odwiedził Berlusconiego, gdyż chciał omówić z nim kwestie związane z Darfurem. To region zachodniego Sudanu, wyniszczony przez wojnę. Aktor od dłuższego czasu pomaga tamtejszym mieszkańcom. Clooney stwierdził, że impreza Berlusconiego w którym uczestniczył nie może być zaliczone do kategorii "bunga bunga", choć różnił się bardzo od zwyczajnego przyjęcia. George Clooney to nie jedyna światowa sława, która zeznawać będzie w procesie Berlusconiego. Sąd wezwał także piłkarza Cristiano Ronaldo, o którym również wspomniała Ruby. Źródło: RMF24,Krzysztof Majdan