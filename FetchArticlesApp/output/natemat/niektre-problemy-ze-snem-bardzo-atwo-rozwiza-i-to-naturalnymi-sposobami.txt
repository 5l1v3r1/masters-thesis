Problemy ze snem to zmora naszych czasów. Tej sytuacji częściowy winny jest tryb życia, a częściowo rozwój technologii, która odciąga człowieka od łóżka. Dlatego zamiast sięgać po leki, znacznie lepiej zmienić niektóre swoje przyzwyczajenia, bo to one mogą być główną przyczyną niedoboru snu. Nauka ma gotowe i proste odpowiedzi na to, jak poradzić sobie z najczęstszymi „blokadami” snu. Nie możesz zasnąć? Zrezygnuj z kawy na kilka godzin przed snem, z rana i w południe wykonaj serie ćwiczeń, a przede wszystkim odłóż telefon czy laptopa 2 godziny przed pójściem spać. A jeśli cierpisz na przerywany sen? Niewykluczone, że zasypiasz w pokoju, w którym panuje nieodpowiednia temperatura (najlepszy do snu głębokiego jest przedział 20-21 stopni C). Albo też pijesz zbyt dużo alkoholu, który szczególnie utrudnia głębokie zasypianie. Natomiast na problemy z pobudką może zaradzić rygor senny, czyli wstawanie każdego dnia, nawet w weekendy, o tej samej porze. Dzięki takiej systematyczności ustawiasz swój zegar biologiczny, minimalizując ryzyko zaspania.,Dawid Wojtowicz