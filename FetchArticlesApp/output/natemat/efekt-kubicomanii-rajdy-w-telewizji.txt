Powrót Roberta Kubicy do motorsportu mógł oznaczać tylko jedno – Kubica wraca na ekrany polskich telewizorów. Do tej pory wydawało się to niemożliwe, ale efekt Kubicy wywołał niemal natychmiastową reakcję mediów. Na antenie TV4 i TV6 będzie można już niebawem oglądać rajdy samochodowe. Tak jak pisałem wcześniej, Robertowi Kubicy należą się podziękowania ze strony wszystkich aktywnych zawodników startujących w polskich rajdach, bo jego fenomen może uruchomić potężną machinę jaką jest telewizja, a to może spowodować odrodzenie się tego umierającego u nas sportu. Żaden Kuba Giermaziak (Porsche Supercup), Adam Małysz (Rajdowe Mistrzostwa Polski Samochodów Terenowych i Dakar) ani Krzysztof Hołowczyc (światowe rajdy terenowe) nie mogli wpłynąć tak mocno na polskie media jak zrobił to Robert Kubica. Jedynie Michał Kościuszko gdy został pełnoprawnym uczestnikiem Rajdowych Samochodowych Mistrzostw Świata w tym roku sprawił, że na antenie TVP pojawiły się krótkie, żenujące klipy, zwane kroniką z rajdu. Ale teraz możemy liczyć na prawdziwe relacje. Zobacz także: Robert Kubica będzie jeździł w rajdowych mistrzostwach świata Na facebooku TV4 czytamy, że: Zobacz także: Jednego mniej - szanse Kubicy na zwycięstwo w Rally Islas Canarias rosną To najlepsza wiadomość dla rajdowych kibiców od 2009 roku, kiedy to stacja TV4 ostatni raz pokazywała ten sport. W latach 2001-2009 mogliśmy oglądać godzinne relacje wykupione od promotora WRC z fachowym komentarzem Andrzeja Borowczyka w tle. Oczywiście TV4 będzie musiała trochę nadrobić, bo właśnie trwa trzecia runda mistrzowskiego cyklu. Nie ma o to obaw: Niestety nie ma się co łudzić, że natychmiast zyskają na tym polskie rajdy. Rajdowe Samochodowe Mistrzostwa Polski nadal będą traktowane po macoszemu, ale jest nadzieja, że gdy Polskie Media powiedziały A i za kilka lat Robert Kubica będzie zawodnikiem światowej klasy (mistrzem świata?) rajdy samochodowe staną się na tyle popularne, że ktoś powie również B i po raz pierwszy w życiu zobaczę relacje z krajowego czempionatu na ekranie telewizora. źródło: TV4,Marcin Łobodziński