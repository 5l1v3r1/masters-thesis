W internecie wielkie oburzenie, że Audi reklamuje się przed Pomnikiem powstania, na placu Krasińskich. Ale przecież to jest wyraz polonizacji naszych niemieckich sąsiadów, którzy przejmują nasze drogowe zwyczaje. W końcu u nas można bezkarnie parkować wszędzie: na chodnikach, placach, skwerach i parkach - za pełną aprobatą władz miasta Warszawy, które na to celowo pozwalają. Kierownik Muzeum jeździ i parkuje na dziedzińcu Pawiaka* - w miejscu kaźni tysięcy Polaków - a jej przełożeni "twierdzą, że miejsce było ustronne, a parkowanie miało charakter incydentalny." No więc Audi także incydentalnie zaparkowało sobie przed pomnikiem ze znanymi wytłumaczeniami: "ja tylko na trzy minuty", "zaraz wracam", "zostawiłem metr na przejście". Czas przyklasnąć sąsiadom z zachodu, że są tacy chłonni naszej kultury i tak szybko ją przyswajają.,Łukasz Gawryś