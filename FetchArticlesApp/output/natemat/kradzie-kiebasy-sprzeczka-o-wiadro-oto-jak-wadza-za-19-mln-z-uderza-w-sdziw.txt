Od kilku dni polska scena polityczna żyje akcją billboardową "Sprawiedliwe sądy", dzięki której rząd próbuje przekonać opinię publiczną do słuszności reformy sądownictwa. Powstała też strona internetowa, na której w zakładce "nadzwyczajna kasta" można znaleźć niecne przykłady zepsucia środowiska sędziowskiego. Jak na wydane 19 milionów złotych - bardzo wątpliwe przykłady. Trzeba przypomnieć, że wydane pieniądze pochodzą z budżetu Polskiej Fundacji Narodowej, która została powołana do promowania Polski poza granicami i do dbałości o markę naszego kraju. A na budżet Fundacji złożyły się spółki skarbu państwa, czyli wszyscy obywatele. Skorzystali także byli PR-owcy Beaty Szydło, którzy są twórcami tej kampanii. Politycy Prawa i Sprawiedliwości wciąż powtarzają, że wszystkie te działania jak najbardziej dotyczą dbałości o wizerunek Polski za granicą. Jak billboardy i wspomniana strona mają to robić, tego nie wiadomo, ale przykłady opisane w zakładce "Nadzwyczajna kasta" są tak interesujące, że postanowiliśmy się im przyjrzeć bliżej . Okazuje się,że oprócz dosyć... kontrowersyjnej nazwy zakładki, pod którą kryją się przykłady patologii środowiska sędziowskiego, one same są nie do końca prawdziwe. Kiełbasa i policyjny pościg Najgłośniejszy przykład nieprawości sędziowskiej to słynna już sprawa (sprzed 11 lat) kradzieży przez sędziego kiełbasy za 6,90 zł i jazdy pod wpływem alkoholu. Rzeczywiście, kradzież miała miejsce, ucieczka przed policyjnym patrolem pod wpływem alkoholu zakończona wizytą w przydrożnym rowie także, ale dalszy ciąg historii jest już zupełnie inny. Posługujący się tym przykładem politycy PiS-u oraz prawicowi dziennikarze nie mówią o tym, że wszystkie te zdarzenia miały miejsce, gdy wspomniany sędzia był już w stanie spoczynku. W dodatku, po kilku odwołaniach oskarżonego, Sąd Najwyższy orzekł odebranie byłemu sędziemu statusu sędziego w stanie spoczynku oraz kilkutysięczne miesięczne uposażenie wynikające z tego tytułu. W związku z tym, Zbigniew J. pobiera "zwykłą" emeryturę obliczaną na podstawie składek ZUS. Kilometrówki Kolejny przykład to 5 sędziów, którzy od Sądu Okręgowego w Radomiu domagali się zwrotu wydatków poniesionych na dojazdy do pracy, spoza miasta, w którym znajduje się miejsce ich pracy. Powołali się przy tym na artykuł 178 Konstytucji, który mówi o zapewnieniu odpowiednich warunków pracy i orzekania dla sędziów. I znów, prawdą jest, że dwie instancje przyznały piątce sędziów prawie 87 tysięcy złotych wyrównania. Jednak sprawa trafiła do Sądu Najwyższego, który po rozpoznaniu sprawy, zanegował przyznanie wyrównań, a stawki kilometrówek ustalają zgodnie z ustawą prezesi sądów.Wiadro za 10 złotych Zwykła sprawa za wykroczenie. Sąsiedzka kłótnia o zniszczenie plastikowego wiadra wartego niecałe 10 złotych. Powód wydaje się być absurdalny, jednak każdy ma prawo wnieść taką sprawę, a sąd ma obowiązek ją rozpatrzeć zgodnie z prawem. W tym przypadku, wiązało się to z powołaniem dwóch biegłych, przesłuchaniem dziesięciu świadków oraz pracą sądowych urzędników. Całe postępowanie kosztowało prawie 800 złotych. Przykład ten miał pokazać opieszałość i bezsensowność wydawania publicznych pieniędzy. Pokazał jednak bezsensowność przepisów. Tworzonych przez polityków. Takich przykładów ze strony jest o wiele więcej. Większość z nich to sprawy zakończone. Niektóre historie skupiają jak w soczewce wszystkie problemy wymiaru sprawiedliwości - przewlekłość, braki kadrowe, skomplikowanie prawa i wieloletnie zaniedbania w wprowadzaniu zmian. Żadne z tych problemów nie znalazło rozwiązania w proponowanych przez PiS reformie sądownictwa. Na razie nie wiemy (i nie zanosi się na to, żebyśmy się dowiedzieli) ile kosztował każdy z elementów kampanii rządu. Póki co to billboardy przy drogach, spot i strona internetowa. Strona z błędami, literówkami, fragmentami tekstów skopiowanych z archiwalnych materiałów medialnych i najprostszą, najbardziej toporną manipulacją.,Mateusz MarchwickiOd kilku dni polska scena polityczna żyje akcją billboardową "Sprawiedliwe sądy", dzięki której rząd próbuje przekonać opinię publiczną do słuszności reformy sądownictwa. Powstała też strona internetowa, na której w zakładce "nadzwyczajna kasta" można znaleźć niecne przykłady zepsucia środowiska sędziowskiego. Jak na wydane 19 milionów złotych - bardzo wątpliwe przykłady. Trzeba przypomnieć, że wydane pieniądze pochodzą z budżetu Polskiej Fundacji Narodowej, która została powołana do promowania Polski poza granicami i do dbałości o markę naszego kraju. A na budżet Fundacji złożyły się spółki skarbu państwa, czyli wszyscy obywatele. Skorzystali także byli PR-owcy Beaty Szydło, którzy są twórcami tej kampanii. Politycy Prawa i Sprawiedliwości wciąż powtarzają, że wszystkie te działania jak najbardziej dotyczą dbałości o wizerunek Polski za granicą. Jak billboardy i wspomniana strona mają to robić, tego nie wiadomo, ale przykłady opisane w zakładce "Nadzwyczajna kasta" są tak interesujące, że postanowiliśmy się im przyjrzeć bliżej . Okazuje się,że oprócz dosyć... kontrowersyjnej nazwy zakładki, pod którą kryją się przykłady patologii środowiska sędziowskiego, one same są nie do końca prawdziwe. Kiełbasa i policyjny pościg Najgłośniejszy przykład nieprawości sędziowskiej to słynna już sprawa (sprzed 11 lat) kradzieży przez sędziego kiełbasy za 6,90 zł i jazdy pod wpływem alkoholu. Rzeczywiście, kradzież miała miejsce, ucieczka przed policyjnym patrolem pod wpływem alkoholu zakończona wizytą w przydrożnym rowie także, ale dalszy ciąg historii jest już zupełnie inny. Posługujący się tym przykładem politycy PiS-u oraz prawicowi dziennikarze nie mówią o tym, że wszystkie te zdarzenia miały miejsce, gdy wspomniany sędzia był już w stanie spoczynku. W dodatku, po kilku odwołaniach oskarżonego, Sąd Najwyższy orzekł odebranie byłemu sędziemu statusu sędziego w stanie spoczynku oraz kilkutysięczne miesięczne uposażenie wynikające z tego tytułu. W związku z tym, Zbigniew J. pobiera "zwykłą" emeryturę obliczaną na podstawie składek ZUS. Kilometrówki Kolejny przykład to 5 sędziów, którzy od Sądu Okręgowego w Radomiu domagali się zwrotu wydatków poniesionych na dojazdy do pracy, spoza miasta, w którym znajduje się miejsce ich pracy. Powołali się przy tym na artykuł 178 Konstytucji, który mówi o zapewnieniu odpowiednich warunków pracy i orzekania dla sędziów. I znów, prawdą jest, że dwie instancje przyznały piątce sędziów prawie 87 tysięcy złotych wyrównania. Jednak sprawa trafiła do Sądu Najwyższego, który po rozpoznaniu sprawy, zanegował przyznanie wyrównań, a stawki kilometrówek ustalają zgodnie z ustawą prezesi sądów.Wiadro za 10 złotych Zwykła sprawa za wykroczenie. Sąsiedzka kłótnia o zniszczenie plastikowego wiadra wartego niecałe 10 złotych. Powód wydaje się być absurdalny, jednak każdy ma prawo wnieść taką sprawę, a sąd ma obowiązek ją rozpatrzeć zgodnie z prawem. W tym przypadku, wiązało się to z powołaniem dwóch biegłych, przesłuchaniem dziesięciu świadków oraz pracą sądowych urzędników. Całe postępowanie kosztowało prawie 800 złotych. Przykład ten miał pokazać opieszałość i bezsensowność wydawania publicznych pieniędzy. Pokazał jednak bezsensowność przepisów. Tworzonych przez polityków. Takich przykładów ze strony jest o wiele więcej. Większość z nich to sprawy zakończone. Niektóre historie skupiają jak w soczewce wszystkie problemy wymiaru sprawiedliwości - przewlekłość, braki kadrowe, skomplikowanie prawa i wieloletnie zaniedbania w wprowadzaniu zmian. Żadne z tych problemów nie znalazło rozwiązania w proponowanych przez PiS reformie sądownictwa. Na razie nie wiemy (i nie zanosi się na to, żebyśmy się dowiedzieli) ile kosztował każdy z elementów kampanii rządu. Póki co to billboardy przy drogach, spot i strona internetowa. Strona z błędami, literówkami, fragmentami tekstów skopiowanych z archiwalnych materiałów medialnych i najprostszą, najbardziej toporną manipulacją.,Mateusz Marchwicki