Wierność jest coraz bardziej archaiczna. Do zdrady przyznaje się dziś od 30 do 50% mężczyzn i 20 do 40% kobiet. Tak potężna liczba zdradzających zrodziła biznes, który jeszcze kilka lat temu znany był jedynie z filmów. Dziś na polskim rynku rynku można zatrudnić profesjonalistkę, która za pieniądze "uwiedzie" twojego męża. Francuski dramat z 2003 roku "Nathalie.." opowiada historię Catherine (Fanny Ardant), która podejrzewa, że jest zdradzana przez męża (Gérard Depardieu). Decyduje się wynająć prostytutkę, aby sprawdziła jego wierność. O ile niektórym parom taki scenariusz może się wydać nieco abstrakcyjny, to dla innych jest opisem prawdziwych, małżeńskich dramatów (inni decydują się zostać swingersami). Czasy się zmieniły. Nie trzeba już wynajmować prostytutki, aby zbadać "wierność" swoje męża. Nisza rynkowa została zagospodarowana i można już wynająć już profesjonalną "testerkę wierności". – Mamy już ponad 60 udokumentowanych spraw, z czego 40 okazało się być zdradą – mówi Daniel Gajowiecki z firmy FaceGoogle.pl Testerzy wierności. Czytaj także: Zdradziłeś? Psychoterapeuta radzi: Nie mów o tym swojemu partnerowi [wywiad] Daniel Gajowiecki twierdzi, że zdrada jest w jakiś sposób wpisana w naszą naturę, stąd zapotrzebowanie na nietypowe usługi jego firmy. – Mamy dużo klientów, często dobrze usytuowanych, którzy oczekują rozwodu i mogą ponieść w związku z tym koszty. Nasza działalność może być dowodem w sprawie – mówi Gajowiecki. Scenariusz jest prosty. Przychodzi klient, który jest zaniepokojony zachowaniem małżonka i chce sprawdzić jego wierność. – Klienci mówią nam gdzie pracuje partner, jakie kobiety lubi, a my wyciągamy z tego wnioski. Wiemy, w jaki sposób można zaskoczyć takiego człowieka – mówi rzecznik firmy o interesującej skądinąd nazwie FaceGoogle. Jeśli mąż zaniepokojonej kobiety prowadzi np. warsztat samochodowy, to "testerka" jedzie do niego jako klientka. – To proste schematy, tak zaczyna się romansik, pojawiają się propozycje – opisuje Daniel Gajowiecki. Zaznacza jednak, że propozycje nigdy nie płyną ze strony wynajętej testerki. – Jej zadanie polega jedynie na tym, aby swoją postawą doprowadzić mężczyznę do potencjalnej zdrady – twierdzi rzecznik firmy. Firma zatrudniająca testerów zarzeka się, że ich dziewczyny nie przekraczają granic – Prowokujemy? Nasze dziewczyny nie pchają się same. Po prostu są ładne i trudno im się oprzeć. Eksperyment przerywamy wówczas, gdy mężczyzna zaprasza kobietę do hotelu, czyli gdy jest blisko zdrady. Zdradzana partnerka (lub partner) może oglądać całą akcję na żywo z odległości kilkudziesięciu metrów. – Żona może śledzić obraz z ukrytej kamery siedząc w zaparkowanym nieopodal samochodzie – mówi Gajowiecki. O ile klienci bardzo często chcą obserwować zdradę partnera na własne oczy, firma niechętnie się na to godzi. – My tego nie lubimy. To trudny moment i często pojawiają się łzy lub inwektywy. Na miejscy jest obecny również ochroniarz, aby zapobiec rękoczynom – opisuje Daniel Gajowiecki. Czytaj także: Po co komu ślub. Obłuda i kajdany, czy bezpieczeństwo?,Krzysztof Majak