Ledwo gruchnęła informacja o tym, że rockman i polityk trafił do szpitala, a już Kukiz zdążył uspokoić swoich wyborców i poinformować, co mu dolega. Niestety, w pewnym momencie ewidentnie pogubił się użytkowaniu Facebooka… "Wszystkich tych, którzy w komentarzach pod artykułami z informacją o moim pobycie w szpitalu życzą mi jak najgorzej, spodziewają (się – red.) rychłego zgonu, diagnozują ćpanie, przepicie, itp. sprawy, muszę zmartwić... Będę żył, czuję się coraz lepiej, bronchoskopia nie wykazała nowotworu, a pani doktor pochwaliła, że przeszedłem te badania bardzo dzielnie" – napisał Kukiz na Facebooku. I dodał: "Ponieważ obywatel powinien znać stan zdrowia posła, to informuję o zmianach miażdżycowych i zaburzeniach czynności wentylacyjnej. Ale to już rezultat PESEL, papierochów i 'energetyków'. I do wyleczenia".Poseł poinformował również, że przebywa w szpitalu MSWiA, a do tego pokazał zdjęcie swojej skromnej kolacji. Szybko posypały się też liczne komentarze życzące szefowi Kukiz’15 szybkiego powrotu do zdrowia. Niestety, najprawdopodobniej nie każdy wpis był – jakby to ująć – prawdziwy. Jeden z internautów podesłał nam zrzut z komentarzy pod postem polityka. "Zdrowia panie Pawle! Proszę szybko wracać do pracy o nową Polskę, w której nie będzie miejsca na tych złodziei! Jest Pan naszą jedyną nadzieją, cała moja rodzina pana wspiera i czekamy szybko na pana powrót. Wszystkiego dobrego” – napisał jego autor. Rzecz w tym, że autorem był... Paweł Kukiz. Najprawdopodobniej poseł zapomniał się przelogować, kiedy preparował wpis.Pod tweetem pojawiły się dziesiątki komentarzy. Jedni przyjęli tę wpadkę z uśmiechem, inni z zażenowaniem: Przypomnijmy, że Kukiz trafił do szpitala wczoraj. Według jego partyjnych kolegów – z przepracowania.Paweł Kukiz zapewnia, że to nie on sam złożył sobie życzenia powrotu do zdrowia. Polityk twierdzi, że ktoś się pod niego podszył i złożył już w tej sprawie zawiadomienie w prokuraturze. "(...) zawiadamiam o popełnieniu przestępstwa na moją szkodę popełnionego przez osobę posiadającą profil na serwisie społecznościowy Twitter o nazwie Szymon Jarzyński lub przez innego nieznanego mi z imienia i nazwiska sprawcę polegającego na: Podszyciu się pode mnie poprzez stworzenie mojego podrobionego konta na internetowym serwisie społecznościowym Facebook celem umieszczenia ośmieszającego mnie komentarza (...)" – napisał m.in. Kukiz.,Bartosz ŚwiderskiLedwo gruchnęła informacja o tym, że rockman i polityk trafił do szpitala, a już Kukiz zdążył uspokoić swoich wyborców i poinformować, co mu dolega. Niestety, w pewnym momencie ewidentnie pogubił się użytkowaniu Facebooka… "Wszystkich tych, którzy w komentarzach pod artykułami z informacją o moim pobycie w szpitalu życzą mi jak najgorzej, spodziewają (się – red.) rychłego zgonu, diagnozują ćpanie, przepicie, itp. sprawy, muszę zmartwić... Będę żył, czuję się coraz lepiej, bronchoskopia nie wykazała nowotworu, a pani doktor pochwaliła, że przeszedłem te badania bardzo dzielnie" – napisał Kukiz na Facebooku. I dodał: "Ponieważ obywatel powinien znać stan zdrowia posła, to informuję o zmianach miażdżycowych i zaburzeniach czynności wentylacyjnej. Ale to już rezultat PESEL, papierochów i 'energetyków'. I do wyleczenia".Poseł poinformował również, że przebywa w szpitalu MSWiA, a do tego pokazał zdjęcie swojej skromnej kolacji. Szybko posypały się też liczne komentarze życzące szefowi Kukiz’15 szybkiego powrotu do zdrowia. Niestety, najprawdopodobniej nie każdy wpis był – jakby to ująć – prawdziwy. Jeden z internautów podesłał nam zrzut z komentarzy pod postem polityka. "Zdrowia panie Pawle! Proszę szybko wracać do pracy o nową Polskę, w której nie będzie miejsca na tych złodziei! Jest Pan naszą jedyną nadzieją, cała moja rodzina pana wspiera i czekamy szybko na pana powrót. Wszystkiego dobrego” – napisał jego autor. Rzecz w tym, że autorem był... Paweł Kukiz. Najprawdopodobniej poseł zapomniał się przelogować, kiedy preparował wpis.Pod tweetem pojawiły się dziesiątki komentarzy. Jedni przyjęli tę wpadkę z uśmiechem, inni z zażenowaniem: Przypomnijmy, że Kukiz trafił do szpitala wczoraj. Według jego partyjnych kolegów – z przepracowania.Paweł Kukiz zapewnia, że to nie on sam złożył sobie życzenia powrotu do zdrowia. Polityk twierdzi, że ktoś się pod niego podszył i złożył już w tej sprawie zawiadomienie w prokuraturze. "(...) zawiadamiam o popełnieniu przestępstwa na moją szkodę popełnionego przez osobę posiadającą profil na serwisie społecznościowy Twitter o nazwie Szymon Jarzyński lub przez innego nieznanego mi z imienia i nazwiska sprawcę polegającego na: Podszyciu się pode mnie poprzez stworzenie mojego podrobionego konta na internetowym serwisie społecznościowym Facebook celem umieszczenia ośmieszającego mnie komentarza (...)" – napisał m.in. Kukiz.,Bartosz Świderski