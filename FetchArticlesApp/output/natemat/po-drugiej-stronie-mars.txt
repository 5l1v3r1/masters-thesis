Wczoraj odszedł od nas Ray Bradbury. Wybitny amerykański pisarz, autor "Kronik marsjańskich", "451 stopni Fahrenheita", wielu powieści i opowiadań fantastycznych, zmarł w wieku 91 lat. Na mojej półce z ulubionymi książkami, tymi, które zawsze muszę mieć pod ręką, „Kroniki marsjańskie” Bradbury’ego mają swoje poczesne miejsce. Stoją sobie grzecznie obok „Braci Karamazow”, „Moby Dicka”, „Hamleta”, „Wojny i pokoju”, „Solaris”, pięknego wydania „Fajdrosa” na czerpanym japońskim papierze i wielu innych książek, których nie wymieniam, ponieważ stanowią bardziej zindywidualizowany kanon. Panie Bradbury, mam nadzieję, że tam, po drugiej stronie, dotrze Pan do swojego Marsa. Szczęśliwiej drogi...,Andrzej Gąsiorowski