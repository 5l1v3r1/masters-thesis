Spotkanie przewodniczącym Rady Europejskiej i byłym polskim premierem wylicytowano dziś za 370 200 zł. To jedna z najbardziej spektakularnie zakończonych aukcji w 25-letniej historii Wielkiej Orkiestry Świątecznej Pomocy. Co ciekawe, jeszcze wczoraj wieczorem spotkanie z szefem Rady Europejskiej było warte "tylko" 150 tys. zł. Chętni podbili stawkę dosłownie w ostatniej chwili. Stanęło na ponad 370 tys. zł. Tyle ktoś zapłaci za kilka chwil z Donaldem Tuskiem spędzonych w Brukseli. Zwycięzca aukcji będzie mógł udać się do stolicy Unii Europejskiej razem z osobą towarzyszącą. W ramach "wspólnie spędzonego dnia z przewodniczącym Tuskiem w siedzibie Rady Europejskiej" zwiedzą gmach najważniejszej europejskiej instytucji, zjedzą obiad, zrobią pamiątkowe zdjęcie, a także otrzymają album o Europie podpisany przez najbardziej wpływowych polityków w Europie. To naprawdę duża kwota, nawet jak na standardy WOŚP. Niemal dwukrotnie wyższa od tej, którą zapłacono za słynne zdjęcie Pierwszej Damy Agaty Dudy. Jak informowaliśmy w naTemat,Wylicytowano je w styczniu za 200 tys. zł. I wydawało się, że to już był wyśrubowany wynik. W przeszłości popularna była także kolacja z Robertem Lewandowskim. Poszła za niemal 100 tys. zł.,Piotr Rodzik