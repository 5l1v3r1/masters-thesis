W minioną sobotę wzięłam udział w meetingu w Katowicach. Na dystansie 10km poprawiłam swój rekord życiowy o prawie 15 sekund. Wynosi on teraz 44:40 min :) Nie wiem tak naprawdę jak to zrobiłam, ale być może odpoczynek, zmniejszenie obciążeń o ponad połowę, wpływa na mnie korzystnie. Po starcie w Moskwie musiałam odpocząć i nabrać chęci do dalszej pracy. Do ostatniego startu podeszłam bardzo spokojnie, jeszcze na kilka dni przed wahałam się czy w ogóle wystartować. Decyzja okazała się trafna, z czego jestem bardzo zadowolona. Dzięki temu, że zmniejszyła się ilość treningów, mam teraz czas na zaliczenie zaległości na uczelni, jak również spotkania z przyjaciółmi. W przyszłą niedzielę pobiegnę w ColourFun na 5km, dla urozmaicenia i dobrej zabawy. Ostatnim moim startem w chodzie będą zawody na Słowacji w Bacuchu, gdzie tak jak w Katowicach wystartuję na dystansie 10km. Pomimo tego, że trasa zawodów jest wymagająca to atmosfera i cała otoczka imprezy jest bardzo przyjemna i z miłą chęcią stanę tam na starcie. Tym razem, króciutko ale obiecuję, że następnym razem się rozpiszę ;) Do zobaczenia w Bacuchu :) Pozdrawiam Agnieszka,Agnieszka Dygacz