Podobno "Kto pyta nie błądzi" i "Nie ma głupich pytań, są tylko głupie odpowiedzi", jednak czasem lepiej dwa razy się zastanowić nad tym co chcemy powiedzieć. Zwłaszcza jeśli mamy zamiar wprowadzić w zakłopotanie wielokrotnego mistrza Europy. Po niezręcznym pytaniu dziennikarza, Adam Kszczot wstał i wyszedł. Właśnie dostajesz się do półfinału lekkoatletycznych mistrzostw świata w Londynie. Cieszysz się ogromnie, bo jesteś w gronie najlepszych sportowców na Ziemi. Godzisz się na wywiad z dziennikarzem TVP a ten niezręcznym pytaniem podcina ci skrzydła i wszystkie twoje wysiłki poszły w zapomnienie. Tak musiał się poczuć 27-letni Adam Kszczot, zdobywca 5 złotych medali na mistrzostwach Europy oraz wicemistrz świata z Pekinu 2015 roku. Aleksander Dzięciołowski wcześniej rozmawiał z trenerem biegacza RKS Łódź. Ten mu powiedział, że jego podopieczny "już nigdy nie będzie taki szybki jak w Rio". Dziennikarz postanowił podzielić się tym przemyśleniem z Kszczotem i posłuchać co on na to. Sportowiec poczuł się urażony i pouczył go, że "Nie powinieneś mi takich rzeczy mówić, dzięki, pa!" i poszedł do szatni. Dziwne pytanie skomentowała psycholog sportu Daria Abramowicz.Cały wywiad znajdziecie poniżej.Dziś półfinał w biegu na 800 metrów. Życzymy Adamowi by był jednak szybszy niż na olimpiadzie w RIO.,Bartosz Godziński