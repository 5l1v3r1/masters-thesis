W wieku 47 lat zmarł były trener Polonii Warszawa Holender Theo Bos. W 2012 roku u szkoleniowca zdiagnozowano raka trzustki. Bos urodził się 5 października 1965 r. w Nijmegen. Od 1983 do 1997 r., był on zawodnikiem Vitesse Arnhem, gdzie spędził całą piłkarską karierę. W latach 2005-2009 Bos pracował jako szkoleniowiec FC Den Bosch, skąd wrócił do Vitesse Arnhem, by w sezonie 2009-2010 trenować zawodników tego klubu. Na początku 2011 Holender został zatrudniony w Polonii Warszawa, gdzie zastąpił Pawła Janasa. "Czarne Koszule" prowadził tylko przez dwa miesiące, ponieważ ówczesny właściciel klubu Józef Wojciechowski nie był zadowolony z osiąganych wyników i zakończył współpracę z Bosem. W sezonie 2011-2012 Holender prowadził drużynę FC Dordrecht. - Mogę o nim mówić tylko dobrze albo bardzo dobrze. Wspominam go jako bardzo dobrego, mądrego i ciepłego człowieka. Widziałem się z nim w grudniu, w Holandii, kiedy przebywałem na stażu w Feyenoordzie Rotterdam. Byłem też w Arhnem, gdzie jest ikoną klubu, ma nawet trybunę swojego imienia. Był fachowcem cenionym w Holandii naprawdę wysoko - powiedział portalowi Ksppolonia.pl trener Lechii Gdańsk Bogusław Kaczmarek. Źródło: TVN 24, Ksppolonia.pl,Tomasz BaliszewskiW wieku 47 lat zmarł były trener Polonii Warszawa Holender Theo Bos. W 2012 roku u szkoleniowca zdiagnozowano raka trzustki. Bos urodził się 5 października 1965 r. w Nijmegen. Od 1983 do 1997 r., był on zawodnikiem Vitesse Arnhem, gdzie spędził całą piłkarską karierę. W latach 2005-2009 Bos pracował jako szkoleniowiec FC Den Bosch, skąd wrócił do Vitesse Arnhem, by w sezonie 2009-2010 trenować zawodników tego klubu. Na początku 2011 Holender został zatrudniony w Polonii Warszawa, gdzie zastąpił Pawła Janasa. "Czarne Koszule" prowadził tylko przez dwa miesiące, ponieważ ówczesny właściciel klubu Józef Wojciechowski nie był zadowolony z osiąganych wyników i zakończył współpracę z Bosem. W sezonie 2011-2012 Holender prowadził drużynę FC Dordrecht. - Mogę o nim mówić tylko dobrze albo bardzo dobrze. Wspominam go jako bardzo dobrego, mądrego i ciepłego człowieka. Widziałem się z nim w grudniu, w Holandii, kiedy przebywałem na stażu w Feyenoordzie Rotterdam. Byłem też w Arhnem, gdzie jest ikoną klubu, ma nawet trybunę swojego imienia. Był fachowcem cenionym w Holandii naprawdę wysoko - powiedział portalowi Ksppolonia.pl trener Lechii Gdańsk Bogusław Kaczmarek. Źródło: TVN 24, Ksppolonia.pl,Tomasz Baliszewski