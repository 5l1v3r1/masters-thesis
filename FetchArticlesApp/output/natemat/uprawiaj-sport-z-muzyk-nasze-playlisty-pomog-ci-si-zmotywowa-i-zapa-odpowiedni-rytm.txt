Niezawodni naukowcy udowodnili, że wytrwałość sportowców, którzy podczas treningu słuchają ulubionej muzyki, jest aż o 15 proc. większa niż u osób, które tego nie robią. Nastawienie do sportu z słuchawkami na uszach również jest lepsze. Rytm pomaga utrzymać prawidłowy oddech, reguluje stany emocjonalne, redukuje napięcie. Istnieją utwory uniwersalne, które porywają do aktywności fizycznej. Na podstawie informacji zawartych na forach dla miłośników sportu, na stronach znanych blogerów "fit" i własnych obserwacji wyodrębniliśmy listy piosenek, które najlepiej pasują do treningu. Bardzo ważna jest motywacja, dlatego w pierwszej z nich znalazły się utwory, które dadzą "kopa" do działania. Kolejne listy to muzyka, której rytm odpowiada bieganiu, ćwiczeniom fitness i tym spokojnym, relaksującym - tak jak pilates czy joga. Włączcie odtwarzacze i zabierzcie się za realizowania noworocznych postanowień z muzyką! Nie ma cudów, każdego należy odpowiednio zmotywować do wysiłku. Na szczęście są takie utwory, które poradzą sobie nawet z tymi najbardziej odpornymi. Kto by pomyślał, że Mezo potrafi tak zagrzewać do walki o zdrowie?Każdy kto regularnie biega wie, że początki są bardzo ciężkie. Na każdym kroku znajdzie się coś, co trzeba pilnie zrobić, żeby tylko nie musieć przebiec kilku kilometrów. Energiczna, rytmiczna muzyka powinna w tej sytuacji pomóc. Może nawet po pewnym czasie, podczas joggingu, pomoże przestać myśleć o zmęczeniu?Piosenki do fitnessu i aerobiku powinny motywować do dobrej zabawy. Najlepsze są takie, które przypominają dyskotekowe hity. Regularny rytm, bas, kolorowe ciuchy i do dzieła. Ćwiczenia fizyczne powinny być dobrą zabawą, a nie przykrym obowiązkiem! Kiedy już spalimy trochę kalorii, czas na relaks. Bieganie i ćwiczenia siłowe obciążają kręgosłup, dlatego warto zainteresować się pilatesem bądź jogą. Tu liczy się spokojny oddech, skupienie, napięcie brzucha. Po godzinnej sesji stres znika całkowicie. Muzyka jest w tym przypadku bardzo ważna - ma nas uspokajać.Oto nasze propozycje. Jaka muzyka daje wam "powera"? Macie swoje ulubione utwory, które zawsze towarzyszą wam w czasie uprawiania sportu? Zalogowani użytkownicy Spotify mogą skorzystać z naszych playlist po kliknięciu w przycisk "play". Ci, którzy nie mają jeszcze konta w serwisie, zostaną przekierowani do strony, z której będą mogli pobrać aplikację i po zarejestrowaniu będą mogli zacząć trening z muzyką!,Barbara Kaczmarczyk