Lata lecą, ale Jean-Claude Van Damme wciąż jest w świetnej formie. Tym razem legenda kina akcji popisała się swoimi umiejętnościami w… reklamie firmy Volvo. Zobaczcie sami, co potrafi zrobić 53-letni Van Damme, gdy znajdzie się między dwiema ciężarówkami. Od momentu filmowego debiutu Jeana-Claude'a Van Damme'a upłynie niebawem 30 lat, ale aktor wcale nie zwalnia tempa. Tylko w 2012 roku na rynek weszło sześć produkcji z jego udziałem, w tym okraszeni gwiazdorską obsadą "Niezniszczalni 2". Od środy Van Damme'a można oglądać także w nietypowej roli – roli faceta demonstrującego precyzję aktywnego układu kierowniczego Volvo Dynamic Steering, który montowany jest w ciężarówkach tej firmy. Reklamowej kreacji Van Damme'a daleko do sztampowości. W ilu spotach zobaczyć można bowiem takie ujęcia? Film nakręcono na zamkniętej płycie lotniska w Hiszpanii.,Tomasz Baliszewski