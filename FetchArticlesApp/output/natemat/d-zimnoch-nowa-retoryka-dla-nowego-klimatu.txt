Potrzebujemy dyskusji i działań, które pozwolą wykorzystać fakt, iż tylu Polaków buduje kariery, nawiązuje kontakty i rozwija nowe umiejętności za granicą. „Czy planuje Pani powrót do kraju?” – pyta dziennikarka w kolejnym wywiadzie. „Polska potrzebuje takich jak Państwo - wykształconych, doświadczonych, ambitnych i przedsiębiorczych” - kontynuuje. „Nie wiem” - odpowiadam zgodnie z prawdą, ale mój głos zdradza lekką irytację. Dlaczego? Już wyjaśniam. Nie rozumiem, dlaczego wszyscy wkoło zadają to pytanie. Tak jakby powrót profesjonalistów do kraju miał wszystko zmienić… Ten paradygmat uważam za błędny. Posłużę się analogią sportową: Lewandowski, Błaszczykowski, Milik czy Szczęsny odnoszą sukcesy w najlepszych klubach świata. Rozpiera nas duma, wiemy, że tam zdobywają technikę i doświadczenie, rozwijają się i realizują. Talentem i wynikami wspierają nie tylko kadrę narodową, ale także budują pozytywny wizerunek Polski i Polaków, przecierając innym zawodnikom szlaki do najlepszych lig świata. I nikomu nie przychodzi do głowy, aby nawoływać ich do powrotu do polskiej ligi. Podobnie rzecz się ma z profesjonalistami. Każdy z nas dysponuje kapitałem intelektualnym - znajomością języków obcych, przedsiębiorczością, umiejętnością dostrzegania i wykorzystywania szans, znajomością rynków Europy środkowej i wschodniej, itp. To nasza oferta. Świat otwiera przed nami nieograniczone możliwości ulokowania naszego kapitału. Każdy z nas podejmuje indywidualną decyzję w danym miejscu i czasie. Dla jednych oznacza to pozostanie w kraju, inni upatrują szansy za granicą. Dlatego czas na zmianę retoryki. Potrzebujemy dyskusji i działania, które pozwolą wykorzystać fakt, iż tylu Polaków odnosi sukces i rozwija nowe umiejętności za granicą. Przede wszystkim zacznijmy doceniać tych, którzy swoją karierą inspirują innych do działania i zdobywania szczytów. I postawmy sobie pytanie: czy na pewno największym pożytkiem będzie powrót specjalistów do Polski, która nie zawsze może im zaoferować zawodową alternatywę? A może warto spojrzeć na nich jako na kapitał ludzki, który pomoże polskim firmom w ekspansji zagranicznej? W Wielkiej Brytanii już od 11 lat działa Polish City Club, zrzeszający setki członków i sympatyków, reprezentujących liczne zawody. Są wśród nas prawnicy, finansiści, specjaliści od IT, marketingu czy HR. Podczas naszych spotkań dyskutujemy na temat przyszłości Polski, wymieniamy informacje, doświadczenia i kontakty. Losy kraju są nam bardzo bliskie. Chętnie podzielimy się naszą specjalistyczną wiedzą, znajomością potrzeb zagranicznych rynków czy kultury globalnych organizacji. Dlatego warto spożytkować choć część energii i środków inwestowanych w kampanię zachęcającą do powrotów na promocję sukcesów ekspatów oraz rozwój platformy wspierającej zagraniczną ekspansję polskich firm. Może dzięki temu symbolem Polski będą nie kiełbasa i wódka, ale silne, międzynarodowe korporacje z polskimi korzeniami? *** Autorka jest specjalistką ds. marketingu międzynarodowego i e-biznesu, prezesem Polish City Club w Londynie Artykuł ukazał się w „Rzeczpospolitej” 19.01.2015 r. we wkładce „Idee Kongresu ego. Jak włączać emigrację do rozwoju Polski?".,ObywatelskiPotrzebujemy dyskusji i działań, które pozwolą wykorzystać fakt, iż tylu Polaków buduje kariery, nawiązuje kontakty i rozwija nowe umiejętności za granicą. „Czy planuje Pani powrót do kraju?” – pyta dziennikarka w kolejnym wywiadzie. „Polska potrzebuje takich jak Państwo - wykształconych, doświadczonych, ambitnych i przedsiębiorczych” - kontynuuje. „Nie wiem” - odpowiadam zgodnie z prawdą, ale mój głos zdradza lekką irytację. Dlaczego? Już wyjaśniam. Nie rozumiem, dlaczego wszyscy wkoło zadają to pytanie. Tak jakby powrót profesjonalistów do kraju miał wszystko zmienić… Ten paradygmat uważam za błędny. Posłużę się analogią sportową: Lewandowski, Błaszczykowski, Milik czy Szczęsny odnoszą sukcesy w najlepszych klubach świata. Rozpiera nas duma, wiemy, że tam zdobywają technikę i doświadczenie, rozwijają się i realizują. Talentem i wynikami wspierają nie tylko kadrę narodową, ale także budują pozytywny wizerunek Polski i Polaków, przecierając innym zawodnikom szlaki do najlepszych lig świata. I nikomu nie przychodzi do głowy, aby nawoływać ich do powrotu do polskiej ligi. Podobnie rzecz się ma z profesjonalistami. Każdy z nas dysponuje kapitałem intelektualnym - znajomością języków obcych, przedsiębiorczością, umiejętnością dostrzegania i wykorzystywania szans, znajomością rynków Europy środkowej i wschodniej, itp. To nasza oferta. Świat otwiera przed nami nieograniczone możliwości ulokowania naszego kapitału. Każdy z nas podejmuje indywidualną decyzję w danym miejscu i czasie. Dla jednych oznacza to pozostanie w kraju, inni upatrują szansy za granicą. Dlatego czas na zmianę retoryki. Potrzebujemy dyskusji i działania, które pozwolą wykorzystać fakt, iż tylu Polaków odnosi sukces i rozwija nowe umiejętności za granicą. Przede wszystkim zacznijmy doceniać tych, którzy swoją karierą inspirują innych do działania i zdobywania szczytów. I postawmy sobie pytanie: czy na pewno największym pożytkiem będzie powrót specjalistów do Polski, która nie zawsze może im zaoferować zawodową alternatywę? A może warto spojrzeć na nich jako na kapitał ludzki, który pomoże polskim firmom w ekspansji zagranicznej? W Wielkiej Brytanii już od 11 lat działa Polish City Club, zrzeszający setki członków i sympatyków, reprezentujących liczne zawody. Są wśród nas prawnicy, finansiści, specjaliści od IT, marketingu czy HR. Podczas naszych spotkań dyskutujemy na temat przyszłości Polski, wymieniamy informacje, doświadczenia i kontakty. Losy kraju są nam bardzo bliskie. Chętnie podzielimy się naszą specjalistyczną wiedzą, znajomością potrzeb zagranicznych rynków czy kultury globalnych organizacji. Dlatego warto spożytkować choć część energii i środków inwestowanych w kampanię zachęcającą do powrotów na promocję sukcesów ekspatów oraz rozwój platformy wspierającej zagraniczną ekspansję polskich firm. Może dzięki temu symbolem Polski będą nie kiełbasa i wódka, ale silne, międzynarodowe korporacje z polskimi korzeniami? *** Autorka jest specjalistką ds. marketingu międzynarodowego i e-biznesu, prezesem Polish City Club w Londynie Artykuł ukazał się w „Rzeczpospolitej” 19.01.2015 r. we wkładce „Idee Kongresu ego. Jak włączać emigrację do rozwoju Polski?".,Obywatelski