Pisząc o toskańskich agroturystykach, małym uroczym hotelu ze starą basztą na Paxos, kilkunastoletnim chlebie na zakwasie hodowanym przez szefa kuchni jednej z restauracji zdajemy sobie sprawę z tego, że te wszystkie niezwykłe miejsca i potrawy powstały dzięki pasji. A ta pasja drzemie w nas. Przez ponad 2 lata spotkaliśmy wiele niezwykłych osób. Niektóre z nich podzieliły się z nami swoją historią, opowiedziały o swoich pasjach czy po prostu podzieliły się z nami swoimi inspiracjami. Poznajcie tylko część z tych, którzy przez to kim są i jacy są mniej lub bardziej świadomie tworzyli INTOpassion.com: Agnieszka Pogorzelska Przez wiele lat pracowała w magazynach dla kobiet, m.in. Elle i Twój Styl. Ostatnio przerabianie mebli i ciuchów zastąpiła tworzeniem małych, ale bardzo modnie ubranych konikowych breloków Pogo Pony, które ożywia zabawnymi historiami i zdjęciami. Z nami dzieli się swoimi inspiracjami i zdjęciami ze wspólnych podróży z INTOpassion. Swoje pasje wdraża w życie, a nas zaraża pozytywną energią i zaskakującymi pomysłami. Nasze ulubione artykuły: INSPIRACJE no1 Fashion&Beauty Snapshots Weekend w Brukseli Gosia Białobrzycka Stylistka. Pracowała dla magazynów Elle, Gala, Pani,Viva Moda, Viva. Obecnie współpracuje z magazynem KUKBUK. Oprócz mody, miłośniczka podróży i gotowania. Dla INTOpassion przemierza włoskie regiony w poszukiwaniu kulinarnych smaków. Testuje włoskie sery i makarony. Dla nas odkrywa Toskanię, Florencję i Siennę, nie tylko kulinarnie! Z nami odwiedziła Berlin Tajlandię, gdzie stworzyła kilka sesji modowych i przygotowała photo story. Nasze ulubione artykuły: Toskania - w zgodzie z naturą Kulinarnym szlakiem regionu Toskanii Maciek Król Informatyk z zawodu, fotograf z zamiłowania. Godzinami może fotografować kwiaty. Docenia dobre jedzenie, szczególnie potrawy z makaronu ryżowego. W podróży bardzo chętnie, ale jeśli tylko się da, to wybiera zwiedzanie na skuterze. Z nami odwiedził Berlin, uroczą grecką wysepkę Paxos, Chorwację, Wenecję oraz Wietnam. Fotografował głównie hotele do STYLISH collection. Nasze ulubione artykuły: La Maison de Campagne Torri e Merli na greckiej wyspie Paxos Aśka Ciesielska W ‚podróży’ życiowej od 16 roku życia! W poszukiwaniu swojego miejsca od modelingu, przez studiowanie grafiki warsztatowej i bycie freelance graphic designerem w agencji reklamowej, stylizacje wnętrz, do mody, która interesuje ją od zawsze! Próba połączenia podróży ze stylizacją jest jej obecnie największym wyzwaniem. Aśka na portalu dzieliła się z nami zdjęciami z podróży do Paryża, na Kretę i zdjęciami z Normandii. Nasze ulubione artykuły: INTOcities - Chania/Kreta INTOfood - Kreta Magda Gościk Stylistka, która postanowiła zostawić Warszawę i pracę w modowych magazynach i zacząć wszystko od nowa w Berlinie. Miłośniczka podróży. Zakochana w Nowym Jorku. Nam opowiada o swoich życiowych decyzjach, trudnościach jakie niesie ze sobą życie w nowym mieście, ale przede wszystkim o radości, pasji i chęci ciągłego rozwoju! Z nami też podzieliła się swoją podróżą w dół włoskiego buta. Czytaj: Mam odwagę żyć Włoska Apulia Agnieszka Lichnerowicz Reporterka, dziennikarka (TOK FM), czytelniczka, widz i podróżniczka. W pracy dziennikarskiej najbardziej interesuje się przemianami: transformacjami, rewolucjami, ruchami oporu, rozwojem i prawami człowieka. Na portalu przedstawiła między innymi sylwetkę niezwykłej kobiety - fotografki ,zajmującej się sztuką współczesną, która znalazła swoje miejsce na zielonych wzgórzach Toskanii, w kamiennym domu sprzed 1000 lat. Czytaj: Każdy może zamieszkać w Toskanii Ewa Grabara Życie z pasją po 50-tce - uwielbia podróże i własny ogród. Zabiera nas do świata przyjemności, po tym jak dzieci wyjdą z domu.Dzieli się swoimi ulubionymi smakami, kolorami i zapachami. Dla nas przetestowała najnowsze kosmetyki CHANEL, opowiedziała o wyprawie na Fuertaventurę, a także opisała smaki Hiszpanii, Ameryki Południowej i Afryki. Czytaj: Smaki Fuerty Fuertaventura Michał Grabara Finansista, obecnie w dziale rynków kapitałowych w branży nieruchomości. Zarówno w pracy jak i prywatnie specjalizuje się w obserwowaniu, analizowaniu i wyciąganiu wniosków. Na INTOpassion pisze o podróżach, testuje dla nas najlepsze alkohole. Czytaj: Gościniec pod Zielonym Jajem Chianti - pokarm dla ciała i duszy Marcin Świderek Obecnie szef działu mody Elle Polska, współtworzył między innymi dla Glamour, Harper's Bazaar, Fashion Magazine czy Viva Moda. Jeden z najlepszych dziennikarzy modowych w Polsce. Z nami dzieli się swoim doświadczeniem z Tygodni Mody, opowiada jak wejść na pokaz nie mając zaproszeń i zdradza, które miasta najbardziej żyją tym modowym wydarzeniem. Czytaj: Paryż i Nowy Jork żyją Fashion Weekiem Justyna Kosmala Właścicielka bistro Charlotte, która paryski klimat przeniosła na warszawskie ulice. W rozmowie z nami opowiada o typowym francuskim śniadaniu, zdradza z czym Polacy jedzą bagietki i co francuskiego, a co polskiego jest w bistro Charlotte. Czytaj: Francuskie śniadanie Magda Bulera - Payne Anglistka z wykształcenia, PR-owiec z zawodu, fotograf z zamiłowania. na co dzień prowadzi własną firmę PR, reprezentuje marki lifestyle oraz celebrities, a w wolnych chwilach podróżuje i fotografuje. Nam opowiedziała o swoich inspiracjach, o porannej sesji jogi i o sprawdzaniu Instagramu, o Londynie, który jest jej drugim miastem i o książkach, które zwykle czyta równolegle. Czytaj: Inspiracje no 5 Maja Chitro Redaktor naczelna magazynu on-line enter the ROOM wstaje o 8:00 (oprócz weekendów, gdy pozwala sobie na dłuższy sen), i natychmiast, jeszcze w łóżku sięga po telefon. Maja opowiedziała nam o roli zapachów, katalońskiej pieśniarce, której słucha w drodze do pracy, ulubionych magazynach, a także kalendarzu bez którego nie istnieje. Czytaj: Inspiracje no 4 Julka Gruszecka Czarodziejka dizajnerskich kubków. Mieszka w Lublinie, natomiast jej kubki pożądane są przez mieszkańców całej Polski. Ich ozdobą są mądre, ręcznie robione napisy z ciekawymi fontami. Nam opowiada o Magic.Mug, kaligrafii, albumach i blogach. Dzieli się ulubionymi blogami i stronami związanymi z dizajnem. Często czerpię inspirację z podróży, uwielbia odwiedzać ciekawe miejsca, kawiarenki i galerie sztuki, zarówno te w Polsce jak i za granicą. Czytaj: Julka Gruszecka czarodziejka designerskich kubków Michał „Brelok” Ligocki Od wielu lat mocno związany z zimą. Członek kadry Polski w Snowboardzie. Reprezentant Polski na wielu międzynarodowych zawodach najwyższej rangi z Igrzyskami Olimpijskimi (Turyn 2006, Vancouver 2010) czy US Open włącznie, niejednokrotnie odnoszący spore sukcesy na arenie krajowej jak i międzynarodowej. Na INTOpassion opowiada o ulubionych miejscówkach w których trenuje, o szukaniu kreatywnych tras w Polsce i najpiękniejszych miejscach na ziemi. Czytaj: Wywiad: Najlepsze miejscówki na snowboard Patrycja Dobrzeniecka Makijażystka. Pracowała już z ekipą Madonny, Charlim le Mindu – kreatorem wizerunku Lady Gagi i Lany del Rey. Ma na swoim koncie okładki dla wszystkich liczących się magazynów w Polsce. Z nami dzieli się swoimi doświadczeniami z pracy w przeróżnych zakątkach świata, zdradza tajniki jakie kosmetyki podkreślają urodę kobiety i czy kraj i architektura mają wpływ na wybór makijażu podczas sesji. Czytaj: Wywiad: Patrycja Dobrzeniecka Michał Kuś Szef działu mody magazynu PANI. Jeden z najbardziej cenionych stylistów w Polsce. Nam opowiada o zauroczeniu Orientem i sesji inspirowanej Hongkongiem lat 20-tych, wpływie orientu na modę i swojej fascynacji kulturą Dalekiego Wschodu - bogactwem smaków, zapachów i kolorów. Czytaj: Wywiad: Michał Kuś Alek Hudzik Historyk sztuki, krytyk artystyczny piszący do magazynów Arteon, Obieg, Dwutygodnik. Redaktor prowadzący Art & Business. Pasjonat podróży najchętniej stopem, najlepiej w miejsca gdzie więcej jest drzew niż ludzi. Na INTOpassion dzieli się swoją podróżą po Albanii, a także zabiera nas na chwilę do świata sportu opisując na czym polega Base jumping i poleca najlepsze trasy na deskę i na narty. Nasze ulubione artykuły: Na narty, na deskę, na całe życie To nie jest sport dla zwykłych ludzi Monika Wtulich Studiowała Stosunki Międzynarodowe oraz Kulturoznawstwo Ameryki Łacińskiej. Kocha Portugalię, gdzie mieszkała około 4 lat. Kiedy tylko może, powraca do ulubionych miejsc w Lizbonie. Fotografuje, nurkuje i jeździ na snowbordzie. Jej pasją są podróże i odkrywanie pięknego świata. Nam opowiada o portugalskich słodkościach, małej czarnej, bez której Portugalczycy nie wyobrażają sobie dnia i karnawałach, czyli istnej paradzie radości. Czytaj: Najlepsze punkty widokowe w Lizbonie Targ złodzei Magda Bębenek Podróżniczka, tancerka i dziennikarka aspirująca do tego, by inspirować innych. Uważa, że życie jest nieprzerwanym ciągiem przygód i tak też powinno być traktowane, by jak najwięcej zobaczyć, poznać i doświadczyć. Na INTOpassion opisuje swoją trzymiesięczną podróż po Indiach, gdzie uczyła się tańczyć, medytować i zbierała materiały do swojej książki. Czytaj: Bombaj - Bangkok express Nie ma to jak indyjska domówka Magdalena Stawińska Dziennikarka w InStyle’u gdzie zajmuję się wywiadami, relacjami z imprez, pisaniem o nowościach. Podoba jej się komunikat pokazywany zdjęciem. Nieustannie poszukuje przepisów i artykułów. Magda zabiera nas w świat swoich inspiracji: instagrama, mini wykładów na ted.com oraz jogi. Czytaj: Inspiracje no 3 Aleksandra Kisiel Sama siebie mianowała Pierwszym Żarłokiem Rzeczpospolitej, ale znajomi najczęściej mówią do niej „Kisiel”. Widać nazwisko predestynuje do zawodu. Albo przynajmniej zainteresowań. Podobnie jak Julia Child przyznaje, że rzeczą, którą najbardziej lubi robić, jest jedzenie. Na INTOpassion recenzuje pierwszą książkę najpopularniejszej blogerki kulinarnej Elizy Mórawskiej z Whiteplate. Czytaj: Słodkie na papierze Kasia Ciołek Z wykształcenia antropolożka kulturowa. Z pasją wyszukuje tanie loty i planuje kolejne podróże. Miłośniczka muzyki, koncertów, festiwali i kolekcjonowania płyt. Z nami dzieliła się newsami kulturalnymi i muzycznymi. Na INTOpassion pisze o festiwalach muzycznych, płytach i ulubionej muzyce, Czytaj: Liverpool wg. The Beatles 10 utworów z Londynem w tle Marta Kuba Projektantka i stylistka. Swoje kolekcje utrzymuje w minimalistycznej stylistyce. Na co dzień zajmuje się również stylizacją sesji zdjęciowych oraz stylizacją indywidualną. Każdą wolną chwilę poświęca pasji jaką jest taniec. Marta na INTOpassion pisze głównie o modzie, cotygodniowo prezentowała LOOK OF THE WEEk serwując czytelnikom sporą dawkę stylizacyjnych inspiracji. Czytaj: Look of the week - wakacyjny wyjazd Ubrania i akcesoria niezbędne w każdej stylizacji Anna Rocka Absolwentka warszawskiego AWF-u, kierunek turystyka i rekreacja. Z nurkowaniem i wyjazdami turystyczno-nurkowymi związana od 2003 roku. Instruktor nurkowania NAUI (szkolenie rekreacyjne) i HSA (szkolenie osób niepełnosprawnych). Ulubione kierunki wyjazdów: wszędzie, gdzie jeszcze nie była! Dla nas odpowiedziała na kilka pytań - Czy trzeba lecieć aż na koniec świata żeby fajnie ponurkować, opowiedziała o najlepszych miejscach do nurkowania, a także podzieliła się ciekawymi historiami na temat nurkowania z rekinami. Czytaj: Wywiad: Ania Rocka Ewa z bloga Ciastka z kremem Była dziennikarką telewizyjną, pracowała w agencji PR i organizowała eventy. Porzucając każde kolejne zajęcie postanowiła zająć się tym, co fascynowało ją od dawna - cukiernictwem. Nam opowiada o zmienieniu siebie i poświęceniu, aby robić... ciastka z kremem. O pasji, która zamieniła się w biznes, o inspiracjach, które znajduje wszędzie o oczywiście o słodkościach. Czytaj: Kocham swoją pracę Olga Matu Ukończyła Berklee College of Music w Bostonie, po studiach przeniosła się do jednego z najbardziej inspirujących miast – Nowego Jorku. Pracowała z ludźmi dla których muzyka jest nie tylko pasją, ale też sposobem na życie. Po powrocie do Warszawy zebrane doświadczenie przełożyła na swoją płytę. Obecnie mieszka w Genewie. Zdradza nam, że muzyka pozwala jej kompletnie oderwać się od rzeczywistości i że słuchanie muzyki jest dla niej równie ważne jak pisanie. Podróże, niekoniecznie te dalekie, uważa za źródło nowych inspiracji. Czytaj: Muzyczne podróże Ewa Salamon Z internetem i ludźmi związana jest jej praca - zajmuje się tematem internetowych liderów opinii. Ubiera się kolorowo, a w torebce zawsze nosi różową szminkę. Każdy weekend spędza w innym mieście. Z nami podzieliła się swoimi inspiracjami - od modowego bloga, który pokazuje, że modą trzeba się bawić, przez magazyn kulinarny, w którym znajduje świetne wywiady i felietony po teatr i podróże. Nam też powiedziała, że będą w Nowym Jorku najpierw zaliczasz ikony. Czytaj: Najpierw zaliczasz ikony JEŚLI INTERESUJĄ CIĘ NASZE POSTY, ŚLEDŹ NAS NA www.facebook.com/intopassion,Paulina Grabara