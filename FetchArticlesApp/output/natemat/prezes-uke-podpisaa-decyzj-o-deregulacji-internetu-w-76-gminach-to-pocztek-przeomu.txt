Prezes UKE Magdalena Gaj podpisała decyzję i postanowienie uwalniające rynek szerokopasmowego dostępu do Internetu w 76 gminach, w większości w dużych miastach. Dzięki tej zmianie inwestycje w szybki internet powinny ruszyć w Polsce pełną parą. Cel: do 2020 roku wszystkie gospodarstwa domowe w Polsce dostaną łącza o prędkości co najmniej 30 Mbps. Proces "uwolnienia szerokopasmowego internetu", jak nazwano tę deregulację, toczy się już od dłuższego czasu. Przypomnijmy, że w 2007 roku UKE nałożyło na Orange obowiązek udostępniania swojej infrastruktury szerokopasmowego internetu innym operatorom. Miało to służyć rozwinięciu konkurencji na tym rynku i upowszechnieniu internetu. W 76 gminach cel ten został już spełniony i UKE uznało, że należy zdjąć regulacyjne kajdany z Orange – by firma ta mogła inwestować w nowe łącza, co obecnie jej się nie opłaca, gdyż od razu musiałaby udostępniać je innym. W ten sposób operatorzy korzystający z infrastruktury Orange sprzedawaliby szybszy internet, ale taniej niż samo Orange – bo nie ponoszą kosztów utrzymania infrastruktury. To powoduje, że Orange nie opłaca się inwestować, a że jest to w zasadzie jedyny telekom zdolny wyłożyć gigantyczne środki (ponad 20 miliardów złotych!) niezbędne do realizacji celów Europejskiej Agendy Cyfrowej. UKE podjęło więc wysiłki, by doprowadzić do zdjęcia tej regulacji z Orange we wspomnianych 76 gminach, które obejmują kilka największych miast w Polsce: Warszawę, Łódź, Wrocław, Lublin, Sopot czy Kraków. Najpierw przeprowadzono w tym celu konsultacje społeczne, później UKE czekało na akceptację projektu przez Komisję Europejską. W sierpniu KE wydała pozytywną decyzję odnośnie deregulacji i wtedy już pozostało tylko dopiąć wszystko na ostatni guzik. Jak przewidywała w wywiadzie dla naTemat prezes UKE Magdalena Gaj, miało to zająć około miesiąca i tak też się stało. Urząd Komunikacji Elektronicznej oficjalnie podał 8 października informację, że Magdalena Gaj podpisała decyzję i postanowienie o uwolnieniu internetu w 76 gminach. Deregulacja ma sprawić, że szerokopasmowy, czyli naprawdę szybki internet, stanie się prawdziwie powszechny w całej Polsce. - Myślę, że dostęp do 30 Mbit/s dla wszystkich będzie nawet przed 2020 rokiem, nawet w 2018 - mówiła prezes Gaj w rozmowie z naTemat. TUTAJ można zobaczyć jakie dokładnie skutki ma mieć deregulacja internetu.,Michał WąsowskiPrezes UKE Magdalena Gaj podpisała decyzję i postanowienie uwalniające rynek szerokopasmowego dostępu do Internetu w 76 gminach, w większości w dużych miastach. Dzięki tej zmianie inwestycje w szybki internet powinny ruszyć w Polsce pełną parą. Cel: do 2020 roku wszystkie gospodarstwa domowe w Polsce dostaną łącza o prędkości co najmniej 30 Mbps. Proces "uwolnienia szerokopasmowego internetu", jak nazwano tę deregulację, toczy się już od dłuższego czasu. Przypomnijmy, że w 2007 roku UKE nałożyło na Orange obowiązek udostępniania swojej infrastruktury szerokopasmowego internetu innym operatorom. Miało to służyć rozwinięciu konkurencji na tym rynku i upowszechnieniu internetu. W 76 gminach cel ten został już spełniony i UKE uznało, że należy zdjąć regulacyjne kajdany z Orange – by firma ta mogła inwestować w nowe łącza, co obecnie jej się nie opłaca, gdyż od razu musiałaby udostępniać je innym. W ten sposób operatorzy korzystający z infrastruktury Orange sprzedawaliby szybszy internet, ale taniej niż samo Orange – bo nie ponoszą kosztów utrzymania infrastruktury. To powoduje, że Orange nie opłaca się inwestować, a że jest to w zasadzie jedyny telekom zdolny wyłożyć gigantyczne środki (ponad 20 miliardów złotych!) niezbędne do realizacji celów Europejskiej Agendy Cyfrowej. UKE podjęło więc wysiłki, by doprowadzić do zdjęcia tej regulacji z Orange we wspomnianych 76 gminach, które obejmują kilka największych miast w Polsce: Warszawę, Łódź, Wrocław, Lublin, Sopot czy Kraków. Najpierw przeprowadzono w tym celu konsultacje społeczne, później UKE czekało na akceptację projektu przez Komisję Europejską. W sierpniu KE wydała pozytywną decyzję odnośnie deregulacji i wtedy już pozostało tylko dopiąć wszystko na ostatni guzik. Jak przewidywała w wywiadzie dla naTemat prezes UKE Magdalena Gaj, miało to zająć około miesiąca i tak też się stało. Urząd Komunikacji Elektronicznej oficjalnie podał 8 października informację, że Magdalena Gaj podpisała decyzję i postanowienie o uwolnieniu internetu w 76 gminach. Deregulacja ma sprawić, że szerokopasmowy, czyli naprawdę szybki internet, stanie się prawdziwie powszechny w całej Polsce. - Myślę, że dostęp do 30 Mbit/s dla wszystkich będzie nawet przed 2020 rokiem, nawet w 2018 - mówiła prezes Gaj w rozmowie z naTemat. TUTAJ można zobaczyć jakie dokładnie skutki ma mieć deregulacja internetu.,Michał Wąsowski