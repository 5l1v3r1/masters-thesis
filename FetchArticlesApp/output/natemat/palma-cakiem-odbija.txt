Uff lato w pełni, gorąco, parno, słońce świeci. W takie dni uciekamy w popłochu z nagrzanego, betonowego miasta, w poszukiwaniu upragnionej ochłody. Mmm, z chęcią znaleźlibyśmy się w takie upały na białej, rajskiej plaży otoczonej palmami. Rzeczywistość jednak pozostaje nieubłagana, a egzotyczne plaże pozostają w sferze pragnień. Aby nieco osłodzić sobie życie i wprowadzić egzotykę do naszego domu wypróbujmy elementy wystroju wnętrza z motywem zielonej palmy. Palma jest rośliną, która występuje w wielu, nieco różniących się od siebie odmianach, między innymi: cukrowa, daktylowa, miodowa, olejowa czy kokosowa. Ta ostatnia szczególnie działa na wyobraźnię. Przywodzi na myśl słynna reklamę kokosowego batonika Bounty, w której twardy orzech rozpada się na dwie połówki. Palma występuję w formie wysokich roślin lub doniczkowych ozdób. W duecie z równie egzotycznym ananasem zaczaruje nasz stół. Wprowadzi wakacyjny, beztroski klimat. W otoczeniu jasnych, pastelowych barw będzie pozytywnie wpływał na samopoczucie. Drink z palemką dopełni estetycznej całości. Podaruje nam posmak dalekich, rajskich wysp w nadwiślańskim, umiarkowanym klimacie. Palmowe dekoracje z wdziękiem przełamią surowość skandynawskiego stylu we wnętrzu. Ich soczysta zieleń stylowo zgra się z bielą i delikatnym drewnem. Będzie zadziornym i wesołym akcentem, przykuwającym uwagę.,Natalia Baran