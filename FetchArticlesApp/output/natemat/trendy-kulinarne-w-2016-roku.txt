Rok 2015 to z pewnością rok, w którym powracaliśmy do dań kuchni staropolskiej, łączyliśmy kuchnię polską z francuską, nadając nowy rytm gotowaniu poprzez nowe techniki obróbki. Rozpoczęliśmy na krajową skalę tworzenie nowej kulinarnej książki pod tytułem „Kuchnia Polska”. To rok jarmużu, buraka, sera koziego, podrobów. Wydawać się może także, że to rok wołowiny, w szczególności, tej sezonowanej. Rok Polskich jabłek, w tym cydru. Miniony rok to czas, w którym gotowanie stało się już naprawdę sztuką, a sam zawód kucharza arcyrzemiosłem. Jaki będzie 2016 rok? Co nas czeka? A wreszcie, jakie smaki będą królowały w 2016 roku? Co na to świat? Według rankingu National Restaurant Association w 2016 roku królować będą przede wszystkim smaki i aromaty z Afryki- takie smaki deklaruje 20% Szefów Kuchni w swoich restauracjach. Można już zaobserwować, że kucharze sięgają do przepisów kuchni etnicznej, w której jedzenie jest ściśle powiązane z tradycją i kulturą. Dania wytworzone są z lokalnych i naturalnych składników. I tak, do łask przez Amerykę aż do Europy. Wzrasta zainteresowanie kuchnią japońską, koreańską i żydowską. Może już niedługo na nasze stoły trafią koreańskie dania, takie jak bulgogi czy bibimbap, doskonale znane na całym świecie. Kuchnia z dowozem Coraz większym zainteresowaniem cieszą się dostawy żywności do domu, ten rynek wydaje się być jeszcze nie nasycony. Głównie korzystają z tego typu usług osoby, które żywią się tak zwanymi „pudełkami”. Jest to dobry sposób na zbilansowaną dietę. Jednak powoli przestajemy kojarzyć codzienne dostawy do domów z dietami, ale ze zwykłym abonamentem obiadowym. Coraz chętniej korzystamy z tego typu form codziennych posiłków. Wśród diet za oceanem, ogromną furorę robi poke, czyli hawajska sałatka tradycyjnie przyrządzana z tuńczyka żółtopłetwego, ale również z łososia, carpaccio z ośmiornicy, czy innych gatunków ryb najczęściej jedzonych na surowo. Dodatki do poke, to czerwona cebula, posiekane wodorosty, olej sezamowy, chilli, avocado. Kuchnia w Polsce w 2016 Nadal będziemy podążali za tym co ekologiczne, za tym co zostało wytworzone w małych manufakturach. W dalszym ciągu konsumenci, goście restauracji jak i sami szefowie kuchni będą zainteresowani prawdziwymi polskimi smakami. Coraz większy wpływ na polską gastronomię będą mieli mali, lokalni producenci, i to w dużej mierze zależy od nich co trafi w konsekwencji na stoły. Jakość i różnorodność produktów wytwarzanych przez takie mikrogospodarstwa nieustannie rośnie, przez co rynek jest ciekawy. Polska kuchnia tak naprawdę dopiero się tworzy. Oczywiście nie pozostaniemy obojętni na trendy z zagranicy i będziemy wcielali je w nasze codzienne menu. Z całą pewnością w 2016 roku będziemy szukali wysokich standardów, certyfikatów, ekologicznych producentów i pewnego jedzenia. Fast food choć zajmuje sporą część rynku, nie ustąpi miejsca kuchni typu slow food, ale świadomość konsumentów z roku na rok coraz bardziej rośnie. Ludzie chcą jeść zdrowiej, szukają smacznych miejsc i się do nich przywiązują. Na straganie, w dzień targowy Na pewno wzrośnie zainteresowanie warzywami, w szczególności korzennym i sałatami, wzrośnie także liczba osób deklarujących się jako wegetarianie, bezglutenowcy. Będzie to na pewno rok, gdzie warzywa będą miały wiele do „powiedzenia”, tak samo jak świeże zioła, które coraz częściej zaczynamy hodować na balkonach i parapetach naszych domów. Będziemy jeść więcej kaszy, grochu i używać produktów z pełnych ziaren. A jaki był rok Rok 2015, w wielkim skrócie opowiada nam Julisz Podolski z portalu wszystkodlakucharzy.pl i De'GUSTATOR PR Juliusz Podolski,Tomasz Łagowski