Kandydat Twojego Ruchu na Prezydenta spotkał się dziś z członkiniami i członkami warszawskiego oddziału Business Link Polska, czyli Akademickich Inkubatorów Przedsiębiorczości. W trakcie dyskusji omawiane były kwestie nie tylko wsparcia dla młodych przedsiębiorców, ale też ogólne rozwiązania dla całej gospodarki. Janusz Palikot swoją karierę zawodową rozpoczął jako początkujący biznesmen, który już w wieku 24 lat był milionerem. Lider TR napisał również książkę „Myśli o nowoczesnym biznesie”, więc z całym przekonaniem można powiedzieć, że Janusz Palikot ma sporą wiedzę i doświadczenie w działalności biznesowej. Nie wątpili w to również młodzi ludzie z Business Link Polska, którzy zaprosili przewodniczącego Twojego Ruchu na spotkanie z osobami, które są na początku swojej ścieżki biznesowej. Na wstępie Janusz Palikot przedstawił swoje pomysły na gospodarkę, głównie założenia ze swojego Planu dla Polski. Kandydat TR na Prezydenta zaczął od ograniczeń dla biznesu, z których główną rolę grają wysokie koszty zatrudnienia, a przede wszystkim składka ZUS. – – przekonywał Janusz Palikot. Lider Twojego Ruchu mówił też o zdrowych relacjach na linii administracja – przedsiębiorca, które są bardzo ważne dla klimatu rozwijania biznesu. – – mówił przewodniczący partii. Kolejne pomysły dotyczyły obniżenia kosztów energii czy głośnej już sprawy podwyższenia kwoty wolnej od podatku. Młodzi ludzie chcieli oczywiście wiedzieć jakie rozwiązania Janusz Palikot proponuje dla przedsiębiorców dopiero wchodzących na rynek. Priorytetowym postulatem jest oczywiście firma na próbę (dzięki 3 miesiącom zwolnienia z płacenia składki ZUS i braku obowiązku rejestrowania firmy przedsiębiorca ma czas na decyzję czy założony biznes ma potencjał rozwoju), ale lider TR mówił także o funduszach zalążkowych i inkubatorach przedsiębiorczości. Na koniec spotkania kandydat na Prezydenta obiecał, że dołoży starań, aby przekonać polityków innych opcji do wdrożenia tych pomysłów w życie. Po spotkaniu z BL odbyła się konferencja prasowa, na której Janusz Palikot po raz kolejny wezwał do debaty prezydenckiej.,Kampania PALIKOTA