W miniony piątek, tuż przed ciszą wyborczą, opublikowałem podziękowanie wszystkim współobywatelom z którymi miałem przyjemność spotkać się w ostatnich tygodniach podczas kampanii wyborczej. Dziękowałem wszystkim osobom i instytucjom za poparcie jakiego mi udzielili. Dzisiaj, znając wyniki wyborów, wiem, że dostąpiłem zaszczytu ponownego obdarzenia mnie zaufaniem przez wyborców mojego okręgu i będę mógł jako przedstawiciel Narodu ponownie reprezentować Polaków w Sejmie RP. Przyjmując ten zaszczytny honor chciałbym rozpocząć od podziękowania wszystkim i każdemu z osobna z wyborców, którzy zdecydowali o powierzeniu mi mandatu posła na Sejm RP. Dziękuję wszystkim członkom komitetu poparcia mojej kandydatury oraz wszystkim moim współpracownikom, w tym dużej grupie wolontariuszy za Waszą ciężką pracę podczas kampanii wyborczej i poparcie. Deklaruję uroczyście, że nie zawiodę Was szanowni obywatele i drodzy Przyjaciele. Będę, tak jak dotąd, pracował z poświęceniem i uczciwie, bez swarów i będę się angażował we wszystkie działania, które służą wszystkim Polakom, bez względu na to czy byli moimi wyborcami, sympatykami, czy nie, stanowimy bowiem jedną wspólnotę. Nie będzie we mnie żadnych oporów aby podjąć współpracę z innymi ugrupowaniami politycznymi, tymi, które będą sprawować władzę czy tymi z opozycji. Jednym kryterium będę się tylko kierował przy takiej współpracy, będzie to dobro Polaków i Polski. Będę jak do tej pory podejmował działania, które dotyczą bezpośrednio człowieka. Pierwszoplanowym działaniem, podobnie jak w poprzedniej kadencji, będzie służba na rzecz powstawania nowych, dobrze płatnych i trwałych miejsc pracy. Ale już dzisiaj deklaruję, że nie poprę żadnych nowych obciążeń podatkowych. Zapowiadane przez PiS opodatkowanie sieci supermarketów i banków, zostanie przez te podmioty gospodarcze przeniesione natychmiast na klientów i w sposób często niespostrzeżony, będzie to uszczuplać portfele obywateli miesięcznie w wysokości 10 lub 20 złotych, co dla bardzo wielu jest znaczącą kwotą w ich budżetach i ja o tym będę pamiętał. Nie będę też wspierał propozycji zwycięskiej partii, zamiaru likwidacji NFZ i finansowaniu opieki zdrowotnej bezpośrednio z budżetu, bo to już przeżyliśmy, w PRL. Będę natomiast inicjował z posłankami i posłami projekt podziału NFZ tak, aby duże jego samodzielne oddziały konkurowały ze sobą, co zawsze wychodzi z pożytkiem dla pacjenta. Mamy poszerzać wolność, czyli stwarzać możliwość wyboru obywatelowi, a nie zakuwać go w kajdany państwowej dyktatury, pozbawiając wyboru. Będę sumiennie i na bieżąco informował Państwa o mojej służbie w charakterze posła na Sejm RP. Ta funkcja, powierzona mi na kolejną kadencję to wielki zaszczyt, ale i wielkie zobowiązanie. Dlatego zanim wypowiem formalnie po przysiędze poselskiej, zgodnie z Konstytucją z pozostałym 459 posłankami i posłami na Sejm RP, sakramentalne „ślubuję”, chciałbym wpierw zwrócić się do Was szanowni współobywatele z tym uroczystym słowem i powiedzieć do Was, do każdego z osobna, bez względu na to czy byliście moimi wyborcami i sympatykami czy nie: ja , ślubuję Wam Szanowni Obywatele uczciwą służbę, przestrzegając nie tylko prawa, ale i dobrych obyczajów, dla dobra wszystkich Polaków i Polski.,Jerzy BorowczakW miniony piątek, tuż przed ciszą wyborczą, opublikowałem podziękowanie wszystkim współobywatelom z którymi miałem przyjemność spotkać się w ostatnich tygodniach podczas kampanii wyborczej. Dziękowałem wszystkim osobom i instytucjom za poparcie jakiego mi udzielili. Dzisiaj, znając wyniki wyborów, wiem, że dostąpiłem zaszczytu ponownego obdarzenia mnie zaufaniem przez wyborców mojego okręgu i będę mógł jako przedstawiciel Narodu ponownie reprezentować Polaków w Sejmie RP. Przyjmując ten zaszczytny honor chciałbym rozpocząć od podziękowania wszystkim i każdemu z osobna z wyborców, którzy zdecydowali o powierzeniu mi mandatu posła na Sejm RP. Dziękuję wszystkim członkom komitetu poparcia mojej kandydatury oraz wszystkim moim współpracownikom, w tym dużej grupie wolontariuszy za Waszą ciężką pracę podczas kampanii wyborczej i poparcie. Deklaruję uroczyście, że nie zawiodę Was szanowni obywatele i drodzy Przyjaciele. Będę, tak jak dotąd, pracował z poświęceniem i uczciwie, bez swarów i będę się angażował we wszystkie działania, które służą wszystkim Polakom, bez względu na to czy byli moimi wyborcami, sympatykami, czy nie, stanowimy bowiem jedną wspólnotę. Nie będzie we mnie żadnych oporów aby podjąć współpracę z innymi ugrupowaniami politycznymi, tymi, które będą sprawować władzę czy tymi z opozycji. Jednym kryterium będę się tylko kierował przy takiej współpracy, będzie to dobro Polaków i Polski. Będę jak do tej pory podejmował działania, które dotyczą bezpośrednio człowieka. Pierwszoplanowym działaniem, podobnie jak w poprzedniej kadencji, będzie służba na rzecz powstawania nowych, dobrze płatnych i trwałych miejsc pracy. Ale już dzisiaj deklaruję, że nie poprę żadnych nowych obciążeń podatkowych. Zapowiadane przez PiS opodatkowanie sieci supermarketów i banków, zostanie przez te podmioty gospodarcze przeniesione natychmiast na klientów i w sposób często niespostrzeżony, będzie to uszczuplać portfele obywateli miesięcznie w wysokości 10 lub 20 złotych, co dla bardzo wielu jest znaczącą kwotą w ich budżetach i ja o tym będę pamiętał. Nie będę też wspierał propozycji zwycięskiej partii, zamiaru likwidacji NFZ i finansowaniu opieki zdrowotnej bezpośrednio z budżetu, bo to już przeżyliśmy, w PRL. Będę natomiast inicjował z posłankami i posłami projekt podziału NFZ tak, aby duże jego samodzielne oddziały konkurowały ze sobą, co zawsze wychodzi z pożytkiem dla pacjenta. Mamy poszerzać wolność, czyli stwarzać możliwość wyboru obywatelowi, a nie zakuwać go w kajdany państwowej dyktatury, pozbawiając wyboru. Będę sumiennie i na bieżąco informował Państwa o mojej służbie w charakterze posła na Sejm RP. Ta funkcja, powierzona mi na kolejną kadencję to wielki zaszczyt, ale i wielkie zobowiązanie. Dlatego zanim wypowiem formalnie po przysiędze poselskiej, zgodnie z Konstytucją z pozostałym 459 posłankami i posłami na Sejm RP, sakramentalne „ślubuję”, chciałbym wpierw zwrócić się do Was szanowni współobywatele z tym uroczystym słowem i powiedzieć do Was, do każdego z osobna, bez względu na to czy byliście moimi wyborcami i sympatykami czy nie: ja , ślubuję Wam Szanowni Obywatele uczciwą służbę, przestrzegając nie tylko prawa, ale i dobrych obyczajów, dla dobra wszystkich Polaków i Polski.,Jerzy Borowczak