Apple słynie z tajemniczości dotyczącej planowanych w przyszłości produktów i usług. Tej informacji koncernowi nie udało się jednak ukryć. Dociekliwi dziennikarze niemieckiej gazety poinformowali, że firma założona przez Steve'a Jobsa dysponuje „sekretną armią” naukowców, która zza naszą zachodnią granicą pracuje nad samochodem Apple. Na trop sprawy wpadli reporterzy niemieckiego dziennika "Frankfurter Allgemeine Zeitung”. Według ich źródeł Apple utworzył zespół ds. badań i rozwoju. Na użytek grupy ekspertów, wśród których są inżynierowie pracujący wcześniej dla takich gigantów jak Volkswagen, oddano niewielkie laboratorium rozwojowe w centrum Berlina. To tam ma powstać elektryczny samochód Apple, któremu nadano kryptonim: . Od dłuższego czasu spekuluje się, że Apple pracuje intensywnie nad konstrukcją własnego automatycznego samochodu. Pojawiają się nawet pogłoski, że ma on trafić na rynek w 2019 lub 2020 roku. Przedstawiciele firmy dementują większość z tych informacji.,Dawid Wojtowicz