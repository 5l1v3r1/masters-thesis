Po bardzo dobrej grze, Dominik Pańka okazał się lepszy od Mike'a McDonalda w turnieju PokerStars Caribbean Adventure. Gra na stole finałowym trwała w sumie 16 godzin i zakończyła się kilka minut temu. Od początku gry na stole finałowym, nasz rodak radził sobie bardzo dobrze. Przyczynił się także do wyeliminowania trzech rywali. W decydującym pojedynku spotkał się z Mike'm McDonaldem, który wygrał już kiedyś turniej z serii European Poker Tour (PCA wchodzi w skład EPT)- w Dortmundzie w 2008 roku. To największy sukces w historii polskiego pokera. Jeszcze żaden polski pokerzysta nie zwyciężył w tak prestiżowym turnieju, jak PokerStars Caribbean Adventure. Za zwycięstwo, nasz rodak otrzymał prawie 4,3 miliona złotych. Dominik ma zaledwie 22 lata i pochodzi z Brześcia Kujawskiego. Patrząc na jego dzisiejszą grę, widać w nim wielki talent i co najważniejsze zapał do gry. Dzisiaj wykazał się nie szóstym, ale siódmym zmysłem. Jego zagrania, poza kilkoma, były perfekcyjne. Radio ZET skontaktowało się z wiceburmistrzem rodzinnej miejscowości Dominika. To od dziennikarza dowiedział się o tym sukcesie: powiedział Paweł Małas. W tym roku, w PCA zagrało 1031 pokerzystów. Pula nagród wyniosła 10,000,700 dolarów. Oprócz Dominika, w kasie turnieju znaleźli się 3 inni Polacy- Marcin Wydrowski (141. miejsce, $18,200), Patryk Ślusarek (65. miejsce, $27,100) oraz Grzegorz Derkowski (56. miejsce, $27,100). Do tej pory, największe pokerowe sukcesy Polaków to zwycięstwo Marcina Wydrowskiego na World Poker Tour 2012 oraz zwycięstwo Jakuba Michalaka w turnieju ISPT Wembley. Miejmy nadzieję, że tak wielki sukces nie będzie obojętny dla sytuacji pokera w Polsce. Być może teraz część polityków przeciwna pokerowi otworzy oczy i zobaczy, jak wspaniałe turnieje tracimy w Polsce. I, że moglibyśmy odnosić więcej takich sukcesów, gdyby pokera przez pomyłkę nie zdelegalizowano. Polska, gdyby zalegalizowała pokera, mogłaby rocznie zarobić 100 milionów euro na podatkach! Wyniki stołu finałowego Main Eventu PCA 2014: 1. Dominik Pańka- $1,423,096* 2. Mike McDonald- $1,064,000* 3. Isaac Baron- $1,207,599* 4. Madis Muur- $581,040 5. Daniel Gamez- $447,040 6. Shyam Srinivasan- $328,020 7. Pascal Lefrancois- $242,020 8. Fabian Ortiz- $173,220 *Trzej gracze uzgodnili tzw. deal, czyli nowy podział nagród bazujący na ilości posiadanych żetonów do gry. $100,000 było przeznaczone dodatkowo dla zwycięzcy. .,Jakub Suszka