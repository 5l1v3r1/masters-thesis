Może jest już nieco późno na podsumowywanie 2013 roku, ale pod kątem kobiecego futbolu działo się w nim tak wiele, że warto byłoby zebrać w jednym miejscu wszystkie pozytywy. To był naprawdę bardzo udany, może nawet przełomowy rok dla piłki nożnej w wykonaniu Pań. Zamiast rozpisywać się na temat poszczególnych sukcesów czy sukcesików, przedstawiam listę (okazałą!) osiągnięć: samych piłkarek, jak i Komisji ds. Piłki Nożnej Kobiet w PZPN. Więc po kolei: - wielki sukces odniosły reprezentantki U-17 (Mistrzostwo Europy), nasze złote piłkarki z reprezentacji U-17 dwa razy gościły na antenie Eurosportu - Ewa Pajor została uznana za najlepszą z młodych piłkarek na Starym Kontynencie, stała się bardzo medialna i stanowi autorytet dla dziewczyn, rozpoczynających przygodę z piłką nożną - polskie piłkarki są coraz lepiej postrzegane w Europie. Coraz więcej Polek gra w dobrych klubach za granicą: Katarzyna Kiedrzynek w PSG, Daria Antończyk w Ajaxie Amsterdam) w Bundeslidze Kobiet Agnieszka Winczo, Marta Stobba, Patrycja Pożerska, Agata Tarczynska, Dominika Wyleżek, a w Calcio Roma występuje Agnieszka Gizler. - wprowadziliśmy nowy logotyp piłki nożnej kobiet, stworzyliśmy szereg materiałów marketingowych, takich jak kalendarze czy plakaty, a wreszcie bilety. - Stworzyliśmy strategię Rozwoju Polskiej Piłki Kobiecej. Dzięki operatywności Komisji Ds. piłki kobiecej wyszkoliliśmy 200 nowych trenerek, dzięki Zarządowi PZPN zwiększyliśmy budżet piłki kobiecej. - mecze reprezentacji A dwa razy pokazywano „na żywo” na stronie PZPN.pl - o wynikach kadry jak i rozgrywkach ligowych coraz częściej donoszą krajowe media - uruchomiono pierwsze radio futbolu kobiecego (Radio Lejdis Gol, dostępne tutaj: http://www.radiofutbol.tnb.pl/news.php) - stworzono oficjalny fanpage reprezentacji Polski Kobiet na portalu Facebook Przed kobiecym futbolem w Polsce rysują się także ciekawe perspektywy. Prezes Boniek rozmawia ze Sportfive o umożliwieniu reprezentacji Pań parafowania umowy ze sponsorem, autonomicznym wobec kadry Panów. W 2017 roku po raz kolejny w Polsce możemy mieć EURO – tym razem jednak w kobiecym wydaniu. Zobaczymy, czy nasze starania przyniosą wymarzony efekt… Dowodem na to, iż pod kątem wizerunkowym i marketingowym, wszyscy w Komisji ds. Piłki Nożnej Kobiet w PZPN robimy co w naszej mocy, aby zwrócić uwagę kibiców na tę dyscyplinę, jest wydarzenie planowane na 11 czerwca. Wówczas w Ostródzie będzie miał miejsce mecz finałowy Pucharu Polski Kobiet, połączony z meczem pokazowym, w którym piłkarki zmierzą się z… posłankami! Śledźcie wszelkie informacje dotyczące futbolu w kobiecym wydaniu – jak widziecie, sporo się dzieje;) Jeśli chcecie być na bieżąco z wszelkimi informacjami, polecam nie tylko portale dotyczące tej dyscypliny (np. pilkarki.com, kobiecapilka.pl) – warto śledzić także Przewodniczącego naszej Komisji, Andrzeja Padewskiego na twitterze (https://twitter.com/dolzpnwroc) oraz Facebooku (https://www.facebook.com/dolzpnwroc).,Izabella Łukomska-Pyżalska