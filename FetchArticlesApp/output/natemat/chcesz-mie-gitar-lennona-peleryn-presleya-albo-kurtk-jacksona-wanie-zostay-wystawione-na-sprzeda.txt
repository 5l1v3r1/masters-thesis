438 przedmiotów należących do gwiazd muzyki zostanie zlicytowanych 18 maja na specjalnej aukcji w Hard Rock Cafe na nowojorskim Times Square. Prawdziwym hitem licytacji będzie gitara należąca do Johna Lennona, członka legendarnej grupy The Beatles. Oprócz niego na instrumencie grał także George Harrison, a było to w okresie nagrywania płyty i filmu "Magical Mistery Tour". "Gitarę specjalnie dla Lennona wykonała w 1966 roku firma VOX. Wcześniej była znana głównie ze swoich wzmacniaczy, a fakt, że jednak wkroczyła na rynek gitar, czyni licytowany egzemplarzy wyjątkowym" – komentuje Martin Nolan, jeden z organizatorów aukcji. Szacuje się, że gitara może zostać sprzedana za około 300 tysięcy dolarów. Powodzeniem będą się cieszyć zapewne także inne przedmioty, jak na przykład futro, w którym w filmie "Dick Tracy" wystąpiła Madonna. Tutaj cena może sięgnąć ośmiu tysięcy. Z kolei na 140 tys. dolarów wycenia się zdobioną pelerynę Elvisa Presleya. Artysta długo jej nie ponosił, bo okazała się zbyt ciężka, a przez to niepraktyczna. Ale czy dla fanów jego talentu to się w ogóle liczy? Źródło: Forbes.com Czytaj także: Listy zabójcy Johna Lennona są na sprzedaż. Cena - 75 tys. dolarów Ponad 30 tys. funtów za zdjęcia The Beatles wykonane przez amatora,Michał Gąsior