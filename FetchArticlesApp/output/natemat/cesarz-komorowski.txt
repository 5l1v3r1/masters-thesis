Pewne rzeczy się nie zmieniają. "Cesarz" Kapuścińskiego, choć opowiada o dyktaturze Haile Sellasie w Etiopii, po niewielkich zmianach mogłby również stanowić reportaż z Polski POPiSu. Najlepiej, żeby obywatel był biedny, a jednostki wywrotowe wystarczy spacyfikować biurokracją i urzędniczymi nonsensami. Brzmi znajomo? Co łączy Bronisława Komorowskiego i jego świtę ze zbrodniczym reżimem Haile Sellasiego, który notabene dziełem nieprawdopodobnego zawirowania historii stał się ikoną ruchu rastafari (czego nigdy nie mogłem do końca pojąć)? Na pierwszy rzut oka niewiele. Jeden z nich wybrany został na drodze demokratycznych wyborów i zarządza mimo wszystko na tle średniej światowej relatywnie bogatym państwem. Drugi został namaszczony na władcę drogą dziedziczenia i przez cztery dekady niepodzielnie rządził państwem, które na długi czas stało się synonimem ubóstwa. A jednak. Reportaż Ryszarda Kapuścińskiego, opisujący upadek cesarstwa Haile Sellasie, daje szereg przykładów, które pokazują stałe mechanizmy władzy, które obowiązują bez względu na ramy czasowe, geograficzne, czy status materialny. Choćby sposób, w jaki Cesarz radził sobie ze studentami wracającymi z zagranicznych stypendiów. Po powrocie na łono ojczyzny, mając w pamięci obrazy z bogatych gospodarek "zachodnich", studenci ci z zapałem brali się do pracy, do reform, dążąc do poprawy standardu życia i postępu Etiopii. s. 73-74 Jakbym czytał dzienniki polskiego przedsiębiorcy walczącego z sanepidem, czy obywatela, od którego wymaga się zaświadczenia o pozostawaniu przy życiu. Zawsze myślałem, że biurokratyczny ciężar jest efektem braku organizacji, swego rodzaju bezwładności państwa i niedoskonałości czynnika ludzkiego. Tymczasem, jak pokazuje Kapuściński, urzędnicze nonsensy od dawna z powodzeniem stosowane były jako mechanizm dyscyplinujący niesfornych obywateli, którym przywidział się postęp, czy pragnienie zmian. Podobnie uniwersalną okazuje się być zasada stopniowego zwiększania obciążeń podatkowych: s. 128-129 Gdyby wszystkie dodatkowe obciążenia, jakie rządy Platformy (a wcześniej PiSu, SLD i AWS) nałożyły na obywateli i przedsiębiorców w ostatnich latach, weszły w życie jednego dnia, doszłoby do rewolucji. Ale partyjna wierchuszka, jak widać, dobrze znała "zasadę drugiego worka"... Najbardziej szokująca - i najbardziej prawdziwa - jest obserwacja Kapuścińskiego na temat świadomego i celowego utrzymywania populacji w biedzie: s.148 Nie twierdzę, że Platforma, jak Sellasie, rozstrzeliwuje głodujących wieśniaków pragnących zaczerpnąć zboża z rządowych silosów. Jakże jednak inaczej wytłumaczyć bezzasadny opór choćby przed zwiększeniem kwoty wolnej od podatku? Póki Polacy dzielą się na tych, którzy żyją w luksusie i tych, którzy całą energię poświęcają na zdobycie środków do życia - Komorowski i jego bezpłciowa, mdła prezydentura są niezagrożone. A niechby Kowalskim i Nowakom zostało te kilka groszy więcej w kieszeniach, niechby na zagraniczne wakacje pojechali, zobaczyli europejskie standardy życia, niechby czasu wolnego mieli więcej na lekturę, dyskusje i rozwój osobisty - a wnet "zgoda i bezpieczeństwo" okażą się nie wystarczające... [Cytowane fragmenty pochodzą z III wydania, "Czytelnik", Warszawa 1982r.],Maciej KowalskiPewne rzeczy się nie zmieniają. "Cesarz" Kapuścińskiego, choć opowiada o dyktaturze Haile Sellasie w Etiopii, po niewielkich zmianach mogłby również stanowić reportaż z Polski POPiSu. Najlepiej, żeby obywatel był biedny, a jednostki wywrotowe wystarczy spacyfikować biurokracją i urzędniczymi nonsensami. Brzmi znajomo? Co łączy Bronisława Komorowskiego i jego świtę ze zbrodniczym reżimem Haile Sellasiego, który notabene dziełem nieprawdopodobnego zawirowania historii stał się ikoną ruchu rastafari (czego nigdy nie mogłem do końca pojąć)? Na pierwszy rzut oka niewiele. Jeden z nich wybrany został na drodze demokratycznych wyborów i zarządza mimo wszystko na tle średniej światowej relatywnie bogatym państwem. Drugi został namaszczony na władcę drogą dziedziczenia i przez cztery dekady niepodzielnie rządził państwem, które na długi czas stało się synonimem ubóstwa. A jednak. Reportaż Ryszarda Kapuścińskiego, opisujący upadek cesarstwa Haile Sellasie, daje szereg przykładów, które pokazują stałe mechanizmy władzy, które obowiązują bez względu na ramy czasowe, geograficzne, czy status materialny. Choćby sposób, w jaki Cesarz radził sobie ze studentami wracającymi z zagranicznych stypendiów. Po powrocie na łono ojczyzny, mając w pamięci obrazy z bogatych gospodarek "zachodnich", studenci ci z zapałem brali się do pracy, do reform, dążąc do poprawy standardu życia i postępu Etiopii. s. 73-74 Jakbym czytał dzienniki polskiego przedsiębiorcy walczącego z sanepidem, czy obywatela, od którego wymaga się zaświadczenia o pozostawaniu przy życiu. Zawsze myślałem, że biurokratyczny ciężar jest efektem braku organizacji, swego rodzaju bezwładności państwa i niedoskonałości czynnika ludzkiego. Tymczasem, jak pokazuje Kapuściński, urzędnicze nonsensy od dawna z powodzeniem stosowane były jako mechanizm dyscyplinujący niesfornych obywateli, którym przywidział się postęp, czy pragnienie zmian. Podobnie uniwersalną okazuje się być zasada stopniowego zwiększania obciążeń podatkowych: s. 128-129 Gdyby wszystkie dodatkowe obciążenia, jakie rządy Platformy (a wcześniej PiSu, SLD i AWS) nałożyły na obywateli i przedsiębiorców w ostatnich latach, weszły w życie jednego dnia, doszłoby do rewolucji. Ale partyjna wierchuszka, jak widać, dobrze znała "zasadę drugiego worka"... Najbardziej szokująca - i najbardziej prawdziwa - jest obserwacja Kapuścińskiego na temat świadomego i celowego utrzymywania populacji w biedzie: s.148 Nie twierdzę, że Platforma, jak Sellasie, rozstrzeliwuje głodujących wieśniaków pragnących zaczerpnąć zboża z rządowych silosów. Jakże jednak inaczej wytłumaczyć bezzasadny opór choćby przed zwiększeniem kwoty wolnej od podatku? Póki Polacy dzielą się na tych, którzy żyją w luksusie i tych, którzy całą energię poświęcają na zdobycie środków do życia - Komorowski i jego bezpłciowa, mdła prezydentura są niezagrożone. A niechby Kowalskim i Nowakom zostało te kilka groszy więcej w kieszeniach, niechby na zagraniczne wakacje pojechali, zobaczyli europejskie standardy życia, niechby czasu wolnego mieli więcej na lekturę, dyskusje i rozwój osobisty - a wnet "zgoda i bezpieczeństwo" okażą się nie wystarczające... [Cytowane fragmenty pochodzą z III wydania, "Czytelnik", Warszawa 1982r.],Maciej Kowalski