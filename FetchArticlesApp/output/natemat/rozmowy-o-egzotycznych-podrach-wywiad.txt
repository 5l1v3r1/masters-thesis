Na bloga Full of Travel trafiłam zupełnie przypadkiem. Zostałam ze względu na fantastyczne zdjęcia na profesjonalnym poziomie. Prowadzący go podróżnicy odwiedzili już Wietnam, Kambodżę, Laos, Tajlandię, Malezję, Singapur, Australię, Nepal, Indie i Filipiny. Zgodzili się ze mną porozmawiać i pomóc mi znaleźć sposób na najlepsze przygotowanie do egzotycznej podróży. : Zdecydowaliście się na wycieczkę przede wszystkim objazdową, prawda? Zdaje mi się jednak, że musieliście chociaż kilka razy lecieć samolotem. Czy loty z Azji do Azji kupowaliście jeszcze w Polsce, czy już za granicą? Jak tam polować na korzystne ceny i promocje? Full of Travel: Wyjechaliśmy z Polski ponad dwa lata temu z biletem w jedną stronę - do Hanoi. Natomiast w trakcie podróży, kiedy plany ulegały zmianom, kupowaliśmy bilety "na gorąco". Nie mamy żadnych patentów na promocje lotnicze. Najciekawiej jest jednak podróżować przez Azję drogą lądową. Sprawdziliśmy kilka tanich linii lotniczych i możemy polecić airasia, tiger, cebu pacific i go air, które oferują przystępne loty w obrębie Azji. Co zrobić, żeby przez całą daleką podróż zachować zdrowie? Pachnące uliczne jedzenie kusi... Popijać tylko whiskey? Macie stalowe żołądki czy złote sposoby? Lokalne, uliczne jedzenie jest w Azji kuszące i dostępne na każdym kroku. Lubimy to bardzo! W tym przypadku, poza zdrowym rozsądkiem, nie mamy żadnego unikalnego sposobu na uniknięcie ewentualnych powikłań. Możemy, jak wiele doświadczonych w tym temacie osób, powiedzieć to samo czyli: jedzcie tam gdzie lokalni mieszkańcy, gdzie jedzenie po prostu wygląda smacznie i świeżo. No i trzeba unikać niebutelkowanej wody, także w postaci lodu dodawanego do soków, szczególnie w takich krajach jak Indie czy Nepal, gdzie możliwość zatrucia się jest naprawdę duża. Gdzie jak dotąd zjedliście najlepszy obiad? Trudno nam jednoznacznie odpowiedzieć. Kuchnia azjatycka jest bardzo różnorodna, bardzo daleka od smaków polskich, a przy tym wyśmienita. Do naszych ulubionych na pewno należy kuchnia tajska, indyjska i malezyjska. W Tajlandii do gotowania używa się świeżych warzyw, ziół i mleka kokosowego, a potrawy powstają w niecałe 5 minut. Kuchnia indyjska to przede wszystkim przyprawy. Kmin, kolendra, kardamon, cynamon, imbir... Dania głównie wegetariańskie, a potrawy w zależności od regionu subkontynentu zupełnie inne... W Malezji około 20 proc. społeczeństwa to Chińczycy, a 10 proc. Hindusi więc niemal w każdym mieście jest Chinatown i Little India, gdzie zjeść można zupę z wontonami czy jakąś hinduską masalę. A do tego kuchnia malajska... Ach! Jedliśmy tyle dobrych rzeczy! Chyba nie wybierzemy dziś tej najlepszej. Co zawsze zabieracie ze sobą w podróż? I czy było coś, czego nie zabraliście, a potem żałowaliście? W podróż zawsze zabieramy mapę czasem dobrze wiedzieć, gdzie się jest! Nie podróżowaliśmy po wyjątkowo odległych zakątkach ziemi, które są trudno dostępne i odcięte zupełnie od cywilizacji. Wszystko, czego potrzebowaliśmy zawsze mogliśmy kupić "na miejscu", więc nie żałowaliśmy niczego. Jak mądrze zaplanować długą, egzotyczną podróż? Planując długą podróż warto pamiętać, że... nie da się jej zaplanować. W trakcie takiej wyprawy plany po prostu ulegają bardzo radykalnym zmianom, a wiele decyzji przychodzi podejmować w najmniej oczekiwanym momencie. Dlaczego nie należy bać się podróżowania? Strach mija wraz z przebytymi kilometrami. My nie widzimy nic złego w baniu się podróży, to w końcu naturalny strach przed nieznanym. Lęk zawsze będzie, ale zmniejsza się i w końcu mija.,Maja Święcicka