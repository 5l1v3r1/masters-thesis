Sieć salonów fotograficznych Fotojoker dba o nasze wspomnienia od 20 lat. Z okazji swojej okrągłej rocznicy firma postanowiła uroczyście podsumować ten okres w ramach projektu "Pielęgnujmy wspomnienia". Fotojoker zaprosił do wspólnego świętowania i wspomnień znane osobowości. Z tej okazji swoimi archiwalnymi zdjęciami sprzed 20 lat podzielą się z nami ambasadorowie akcji: dziennikarka Beata Sadowska, podróżnik Przemek Kossakowski, fotografka Lidia Popiel i piosenkarka Reni Jusis. Dzisiaj, gdy wykonanie zdjęcie smartfonem zajmuje nam najwyżej parę sekund, coraz mniejszą wagę przywiązujemy do całego procesu fotografowania. Tymczasem wizyta w XIX - wiecznej pracowni fotograficznej była prawdziwym wyzwaniem. Portretowanego sadzano na krześle, a jego głowę unieruchamiano za pomocą specjalnej metalowej podpórki. Wszystko po to, by mieć pewność, że model nie poruszy się podczas naświetlania kliszy. Fotograf podjeżdżał ogromną kamerą blisko twarzy i pstryk. Całemu procesowi towarzyszyła prawdziwa eksplozja zapachów – eteru, alkoholu, cyjanku, olejku lawendowego. Nic więc dziwnego, że z odbitek sprzed wieku nierzadko patrzą na nas wystraszeni modele. W takiej scenerii niełatwo było utrzymać naturalny wyraz twarzy. Przed erą kamer cyfrowych fotograf starannie myślał nad ujęciem. Liczył się każdy kadr na kliszy. Dlatego też nasi dziadkowie i rodzicie z dużą troską odnoszą się do przechowywania wyjątkowych ujęć. Nasze pokolenie prezentuje zgoła odmienne podejście. Obecnie każdego dnia na świecie powstaje około 80 mld zdjęć. Większość z nich ląduje w naszych komputerowych folderach. Jest ich tak wiele, że mamy coraz mniejszą ochotę na grzebanie w cyfrowych archiwach. Poza tym warto pamiętać, że plik zdjęciowy nie zastąpi kontaktu z prawdziwym zdjęciem. To właśnie wywołane odbitki, takie jak w naszych rodzinnych albumach fotograficznych, są źródłem prawdziwych emocji. To nie plik zdjęciowy, tylko prawdziwe zdjęcie pozwala nam spojrzeć na samych siebie sprzed lat, czy uśmiechnąć się na myśl wspomnień o najważniejszych chwilach życia. Wgląd w przeszłość jest niezbędny, by z większą pewnością patrzeć w przyszłość. Dlatego w życiowym pędzie warto zatrzymać się na chwilę refleksji i spojrzeć na swoje zdjęcie sprzed lat. Czy wciąż jesteśmy tym samym człowiekiem? Czy też ze zdjęcia patrzy na nas zupełnie obcy człowiek, tylko wyglądem przypominających nas samych? Z okazji 20 lat działalności ogólnopolska sieć salonów fotograficznych Fotojoker rozpoczyna akcję „20 lat minęło”, w ramach której zajrzy do rodzinnych archiwów polskich gwiazd. Czeka nas mnóstwo przygód, wiele śmiechu i łez wzruszenia. Dowiemy się, czy spełniły się najskrytsze marzenia, jakie snuła dwie dekady temu piosenkarka Reni Jusis. Spojrzymy na życie oczami dwudziestoletniej dziennikarki Beaty Sadowskiej. Z kolei fotografka Lidia Popiel opowie o najważniejszych chwilach ostatniego dwudziestolecia, a podróżnik Przemek Kossakowski wytłumaczy, jak pracę w warsztacie samochodowym zamienić na posadę prowadzącego program telewizyjny.,Monika Przybysz