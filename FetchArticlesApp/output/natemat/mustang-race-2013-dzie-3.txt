Stado Fordów Mustangów ciągnące się po horyzont przejechało już spory odcinek po terenie Polski. Mustang Klub Polska razem z zagranicznymi przyjaciółmi mają już za soba sporo konkurencji, które niebawem wyłonią zwycięzcę tegorocznego Mustang Race. W trzecim dniu rajdu trasa wiodła z Lublina, poprzez Kraśnik, Niepołomice do Wieliczki. W każdym z miast uczestnicy mogli prezentować swoje maszyny oraz dzielić się wiedzą motoryzacyjną z licznie zgromadzoną publicznością. Bezsprzecznie, największe zamieszanie oraz aplauz wywołaliśmy w Wieliczce, gdzie po triumfalnym przejeździe przez miasto 45 maszyn, auta można było podziwiać przed Centrum Sportowo - Rekreacyjnym „Solne Miasto”. Miłośnicy amerykańskiej motoryzacji, jak zwykle nie zawiedli i zjawili się w znacznej ilości. Do dzisiejszej klasyfikacji generalnej doszła kolejna próba sprawnościowa, tym razem rozgrywana na śliskiej nawierzchni. Uczestnicy rajdu ćwiczyli jazdę precyzyjną na czas przy aplauzie mieszkańców miasta. Jutrzejszy etap prowadzi do Kudowy Zdrój. Więcej o imprezie będzie można przeczytać codziennie na stronie mustangrace.com.pl jeśli chcesz być na bieżąco to zapraszamy tutaj facebook.pl/mustangklubpolska,mustang klub polska