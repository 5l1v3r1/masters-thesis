O tym i nie tylko dowiecie się z naszego cotygodniowego zestawienia filmików i artykułów najczęściej udostępnianych przez użytowników tej sieci społecznościowej. A na codzień najświeższe facebookowe hity możecie śledzić na Fejs.pl. Startujemy. Miejsce 10 Na miejscu 10, utrzymując się w zestawieniu od poprzedniego tygodnia, Ewelina Lisowska ze swoim najnowszym hitem pod wiele mówiącym tytułem "W stronę słońca". Co prawda teledysk wygląda jakby robili go po lekcjach koledzy z gminazjum, ale coś musi jednak w tym być skoro tak chętnie facebookowicze udostępniają go na swoich wallach. A może to po prostu przez mróz? Miejsce 9 Gest, który w mijającym tygodniu poruszył serca Polaków. Historia jak z amerykańskiego filmu. Tylko, że prawdziwa. Polski milioner, który dowiedział się o swojej nieuleczalnej chorobie przekazuje cały swój majątek (400 milionów złotych) na rzecz fundacji zajmującej się edukacją dzieci z ubogich rodzin wiejskich. Lubicie to! Miejsce 8 Ach ci Amerykanie! Nie dość, że mają ambasadę w Polsce, to ta ambasada ma jeszcze własny kanał na YouTube. A jak masz kanał na YouTube to robisz filmiki, wiadomo. Tym bardziej, że idą święta. Ol aj łont for krismaaas iz juuuuuuu! Miejsce 7 No dobrze, przyznawać się. Kto czyta Kominka? Kto to Kominek pytacie? Bloger. Nie znacie? To powinniście poznać, bo koleś już występuje w reklamach. Na miejscu 7 reklama piwa Żubr z blogerem w roli głównej. Miejsce 6 Czy ten filmik jest tak ciekawy, żeby trafić, aż na 6 pozycję? Oceńcie sami. Zagrywka bardzo efektowna, to prawda, ale trzeba czekać, aż do 3 minuty, żeby coś zaczęło się dziać, a poza tym komentatorzy mówią po portugalsku. Jesteśmy zawiedzeni. Miejsce 5 Na miejscu 5 kolejny teledysk i kolejna polska wokalistka. Honey z utworem "Lalalove". Zauważyliśmy, że był w ciągu tygodnia udostępniany na Facebooku przez znane blogerki modowe. I nie bez przyczyny, bo wykonawczyni jest jedną z nich! Miejsce 5 Na miejscu 4 wylądował tryumfator z poprzedniego tygodnia. Czyli nie przebierający w słowach Rysio z Klanu w obronie naszych czworonożnych przyjaciół. Wciąż fajne! Miejsce 3 Przy tym uśmialiśmy się szczerze. Miłościwie panujący nam premier wraz ze swoim ministrem omawiąją w sejmie swoje plany dotyczące prezentów świątecznych. Spodoba Wam się bez względu na to na kogo oddaliście swój głos w ostatnich wyborach. Miejsce 2 Na miejscu drugim podsumowanie tego co działo się na YouTubie w ciągu całego mijającego roku w postaci jednego teledysku. Wielu z bohaterów rozpoznawalnych jest tylko dla widzów angielskojęzycznych, ale motyw przewodni zna już cały świat. Polecamy! Miejsce 1 Rzutem na taśmę podsumowanie minionego tygodnia wygrywa wczorajszy hit. Nie tylko Facebooka i YouTube'a, ale chyba całego polskiego internetu. Jednych śmieszy, innych zasmuca, a mieszkańców Radomia też raczej nie zachwyca. Chyba już wiecie o czym mówimy. Pisaliśmy o tym już wczoraj tak więc nie będziemy zanudzać. Miłego weekendu!,Konrad Traczyk