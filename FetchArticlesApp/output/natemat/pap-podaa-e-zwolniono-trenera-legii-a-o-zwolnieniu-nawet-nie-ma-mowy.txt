News o dymisji Besnika Hasiego z funkcji trenera piłkarzy Legii Warszawa pojawił się w piątek po godzinie 18. Tę informację miał potwierdzić rzekomy wpis Bogusława Leśnodorskiego, prezesa klubu. Problem w tym, że to nie on był jego autorem. Czy władze klubu zdecydują się na radykalny krok i odwołają trenera? Nieoficjalnie mówiło się, że jego zastępcą miałby zostać dotychczasowy asystent, Aleksandar Vucović. Informację o dymisji Hasiego podała Polska Agencja Prasowa, ale news żył bardzo krótko. Władze Legii szybko skomentowały całe zamieszanie informując, że Hasi wciąż jest pierwszym trenerem zespołu. PAP powołało się na słowa, jakie na Facebooku zamieścić miał szef Legii. "To nie jest profil prezesa Leśnodorskiego" – napisał Seweryn Dmowski, doradca zarządu klubu ds. komunikacji. Potwierdziła to też rzeczniczka prasowa klubu Izabela Kuś. Agencja poprawiła depeszę. Według Dmowskiego, taka sytuacja nie powinna mieć miejsca i że to kompromitacja.,Paweł Kalisz