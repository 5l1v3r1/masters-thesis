Choć zima w pełni, a luty uchodzi za najmroźniejszy miesiąc, między pierwszym, a ostatnim dniem tego miesiąca, przybywa nam o 2 godziny słonecznego światła więcej. Luty w ogrodzie to czas rozpoczęcia zimowego cięcia drzew i krzewów owocowych. Konieczne jest cięcie agrestu, porzeczek i malin. Należy też pobielić konary drzew, o ile nie zrobiliśmy tego wcześniej. Jeżeli mamy miejsce możemy zacząć wysiewać warzywa i rośliny ozdobne do doniczek i ustawiać, je na parapecie. Jeżeli nie mamy na to miejsca, udajemy się do sklepu na zakupy nasionek warzyw i kwiatów, które chcemy posiać w tym roku na grządki. Warto zaprojektować ostatecznie, uwzględniając przed i poplony, uprawy warzywne oraz część ozdobną działki. Obliczyć, zgodnie z planem, potrzebne do wysiewu ilości nasion warzyw i kwiatów, uwzględniając ewentualne zapasy z ubiegłego roku. Przebadać zdolność kiełkowania nasion warzyw pozostałych z poprzedniego sezonu. Zaplanować wiosenne uzupełnienie nasadzeń drzewek, krzewów owocowych i ozdobnych. Można również narysować plan ogródka z dokładnym rozmieszczeniem wszystkich elementów stałych oraz projektowanych zagonów i nasadzeń. W końcu należy przejrzeć narzędzia, donice i w razie, czego dokupić to i owo. Pod koniec miesiąca możemy śmiało zakupić nawozy mineralne, obornik granulowany i środki ochrony roślin przeciw zarazie ziemniaka na pomidorach, szarej pleśni czy mszycom. Jeżeli pogoda będzie sprzyjała to być może pod koniec lutego zaobserwujemy pierwsze klucze dzikich gęsi, zwiastujące wiosnę. Oby.,Beata WielgoszWszystko wskazuje na to, że mamy już przedwiośnie. Długoterminowe prognozy nie pokazują znacznego mrozu. Rozpoczynamy cięcie drzew i krzewów owocowych. Konieczne jest przycięcie krzewów takich jak agrest, maliny i porzeczki. Cięcie drzew owocowych możesz opóźnić nawet do początku kwietnia. W lutym usuń z grządek liście, które jesienią pozostawiliśmy jako ściółkę. Zgrabione liście możesz przeznaczyć na kompost. Podczas bezmroźnych dni możesz wykonać cięcie drzew i krzewów ozdobnych. Wykonaj cięcie odmładzająco-formujące krzewów i drzew kwitnących latem i jesienią. Nie wolno natomiast przycinać gatunków kwitnących wiosną, które tworzą pąki kwiatowe latem ubiegłego roku. Gdybyś je przyciął przed kwitnieniem, nie mogłyby zakwitnąć tego roku. W sklepach ukazały się już nasiona. Dobrze jest już teraz je zakupić, gdyż z biegiem czasu „rarytasów” może zabraknąć. Ja dzisiaj poczyniłam rekonesans i nie omieszkałam kupić kilka torebek z nasionkami. Jest to jednak kropla w morzu potrzeb W wolnej chwili warto jest też zaplanować sobie ogródek warzywny z uwzględnieniem dobrego sąsiedztwa roślin. Mój będzie wyglądał mniej więcej tak.,Beata Wielgosz