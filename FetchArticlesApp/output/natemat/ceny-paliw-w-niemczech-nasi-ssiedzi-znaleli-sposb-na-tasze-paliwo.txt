Niemcy znaleźli sposób na tańsze paliwo i nie chodzi tutaj o kombinacje obywateli jak oszukać państwo lub daną stację benzynową. Niemiecki Bundestag uchwalił właśnie ustawę na mocy której powstanie system informacji o aktualnych cenach paliw. Dla niemieckiego kierowcy taki system po prostu pozwala wygodniej tankować. Kierowca, korzystając z systemu, będzie mógł znaleźć w nim wszystkie stacje uczestniczące w projekcie wraz z aktualnymi cenami paliw. Jeśli właściciel stacji wprowadzi nowe ceny, w systemie będą one po 6 minutach. Ma wzmocnić konkurencję Chodzi o to, że uczestniczące w projekcie stacje benzynowe na bieżąco informują Urząd Antymonopolowy o aktualnych cenach paliw. Ma to zwiększyć konkurencję, a także spowodować spadek cen. - Dotychczas tylko koncerny dysponowały wiedzą o cenach na poszczególnych stacjach i wykorzystywały te informacje do podwyższania zysków" – powiedział Andreas Mundt, szef Urzędu Antymonopolowego w telewizji ARD. Niemiecki rynek paliwowy opanowany jest przez pięć wielkich koncernów, a to z kolei powoduje, że za Odrą jest za mała konkurencja w branży. Możliwość porównania cen ma zwiększyć rywalizację między firmami i doprowadzić do obniżki cen. Koncerny paliwowe zwracają natomiast uwagę, że marże na paliwo na stacjach benzynowych wynoszą jedynie od jednego do dwóch eurocentów, a większość ceny stanowią sztywne opłaty, w tym podatki. W projekcie bierze udział 90% istniejących na terenie Niemiec stacji z paliwem. System dostępny jest za pośrednictwem Niemieckiego Związku Motorowego ADAC oraz stron internetowych clever-tanken.de, mehr-tanken.de i spritpreismonitor.de. ARD.de,Dariusz Brzezicki