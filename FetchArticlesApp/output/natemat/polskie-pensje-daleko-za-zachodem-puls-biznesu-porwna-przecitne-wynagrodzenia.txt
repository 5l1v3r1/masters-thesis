Politycy, którzy są akurat u władzy, lubią powtarzać, że za ich rządów Polska zaczęła w szybkim tempie doganiać Zachód. Dystans, jaki dzieli Polskę od Niemiec, Wielkiej Brytanii czy Holandii, wciąż jest jednak duży, o czym przypomniał „Puls Biznesu”, porównując przeciętne wynagrodzenia z kilku państw europejskich. Z wyliczeń „Pulsu Biznesu”, który opierał się na danych Eurostatu, wynika, że na początku 2014 roku przeciętna pensja wynosiła w Polsce 3 895 zł brutto miesięcznie. Przeciętne wynagrodzenia w Wielkiej Brytanii, Niemczech, Holandii i Irlandii – przeliczone na złote według aktualnych kursów – były zaś o wiele wyższe. W Wielkiej Brytanii i Niemczech przeciętne wynagrodzenie wynosiło 14 tys. zł brutto. W Holandii – 12,8 tys. zł, a w Irlandii 11,2 tys. zł. Nawet po uwzględnieniu kosztów życia różnice w zarobkach pozostają duże. Za przeciętną brytyjską pensję można kupić np. 926 Big Maców. Za polską – 424. ”Puls Biznesu” zauważył jednak, że w ciągu ostatnich 10 lat siła nabywcza przeciętnych zachodnich wynagrodzeń albo rosła bardzo wolno, albo wręcz nieznacznie malała. Tymczasem w Polsce przeciętna pensja wzrosła realnie o 35,6 procent. – Statystyczny Polak za swoją pensję może nabyć o jedną trzecią więcej dóbr i usług, niż kiedy wchodziliśmy do Unii – zauważył „Puls Biznesu”.,Tomasz BaliszewskiPolitycy, którzy są akurat u władzy, lubią powtarzać, że za ich rządów Polska zaczęła w szybkim tempie doganiać Zachód. Dystans, jaki dzieli Polskę od Niemiec, Wielkiej Brytanii czy Holandii, wciąż jest jednak duży, o czym przypomniał „Puls Biznesu”, porównując przeciętne wynagrodzenia z kilku państw europejskich. Z wyliczeń „Pulsu Biznesu”, który opierał się na danych Eurostatu, wynika, że na początku 2014 roku przeciętna pensja wynosiła w Polsce 3 895 zł brutto miesięcznie. Przeciętne wynagrodzenia w Wielkiej Brytanii, Niemczech, Holandii i Irlandii – przeliczone na złote według aktualnych kursów – były zaś o wiele wyższe. W Wielkiej Brytanii i Niemczech przeciętne wynagrodzenie wynosiło 14 tys. zł brutto. W Holandii – 12,8 tys. zł, a w Irlandii 11,2 tys. zł. Nawet po uwzględnieniu kosztów życia różnice w zarobkach pozostają duże. Za przeciętną brytyjską pensję można kupić np. 926 Big Maców. Za polską – 424. ”Puls Biznesu” zauważył jednak, że w ciągu ostatnich 10 lat siła nabywcza przeciętnych zachodnich wynagrodzeń albo rosła bardzo wolno, albo wręcz nieznacznie malała. Tymczasem w Polsce przeciętna pensja wzrosła realnie o 35,6 procent. – Statystyczny Polak za swoją pensję może nabyć o jedną trzecią więcej dóbr i usług, niż kiedy wchodziliśmy do Unii – zauważył „Puls Biznesu”.,Tomasz Baliszewski