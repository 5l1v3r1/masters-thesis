Mierzący 829 m Burdż Chalifa z Dubaju to najwyższy budynek na świecie. Za parę lat drapacz chmur wybudowany w Zjednoczonych Emiratach Arabskich zostaje jednak zdetronizowany. Z pierwszego miejsca ma strącić go wieżowiec konstruowany w mieście Dżudda w Arabii Saudyjskiej. Budowla, która w założeniach konstruktorów ma osiągnąć ponad 1000 m wysokości, a więc pobić „wynik” Burdż Chalifa o prawie 200 m, stanowi część projektu noszącego nazwę Jeddah Tower (wcześniej Kingdom Tower). Obiekt będzie miał 200 piętr i 56 wind, z których część osiągnie rekordową prędkość ok. 13 m/s. Wnętrze wieżowca pomieści m.in. luksusowy hotel i okazałe apartamenty, a także biura dla wiodących marek. Jego walorem ma być też rozległy taras widokowy. Koszt budowy przyszłego króla drapaczy chmur wyniesie 1,23 mld dolarów. Na jego konstrukcję budowniczy zużyją aż 80 tys. ton stali. Wieżowiec ma zostać oddany do użytku już w 2020 roku.,Dawid Wojtowicz