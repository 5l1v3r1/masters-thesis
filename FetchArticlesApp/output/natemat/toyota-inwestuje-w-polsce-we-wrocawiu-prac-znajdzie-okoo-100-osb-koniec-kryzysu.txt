Szukasz pracy bezskutecznie? Jeśli jesteś z okolic Wrocławia, to Twoje szanse rosną. Toyota inwestuje właśnie w Polsce, a dokładniej w Długołęce, gminie graniczącej z Wrocławiem. Pracę znajdzie 100 osób, głównie serwisantów, mechaników, blacharzy, a także kadry zarządzającej. Czy to faktyczne potwierdzenie „końca kryzysu” jak ogłosił Donald Tusk? Nowy Salon Toyota Wrocław Dobrygowski będzie jednym z największych tego typu obiektów autoryzowanych przez Toyota Motor Poland. Firma Toyota Wrocław Dobrygowski to jeden z pierwszych dilerów Toyoty w Polce, działający od ponad 30 lat. Oferuje sprzedaż samochodów nowych, używanych, części zamiennych i akcesoriów, usługi w serwisie blacharsko-lakierniczym, mechanicznym i finansowy oraz obsługę flotową firm. Salon w Długołęce ma być swoistą „perełką” marki w Polsce. Koniec kryzysu? Czy inwestycja, której koszt wyceniany jest na 25 mln złotych to oznaka końca kryzysu, który w opinii wielu był mocno wyraźny w motoryzacji? I tak, i nie. Polscy wymieniają samochody rzadziej niż kilka lat temu, ale zdaniem właścicieli salonów koniunktura powoli ulega poprawie, a obecnie zauważalne inwestycje to właśnie wykorzystanie kryzysu przez firmy motoryzacyjne – spadły ceny nieruchomości i gruntów, co jest opłacalne dla inwestorów chcących lokować nowe środki i w najbliższej perspektywie wzmacniać sprzedaż. Dlaczego ma być lepiej? - Tak naprawdę wzrost zainteresowania samochodami ciężarowymi jest jednym z pierwszych sygnałów płynących z rynku zapowiadających lepsze czasy, więc niewątpliwie niedługo trend się odwróci i ci klienci wreszcie przyjdą, i kupią nowy samochód – mówi Anna Kamińska, właścicielka salonu Toyota Centrum Wrocław. Czemu akurat Wrocław? Kamińska i Dobrygowski zgodnie podkreślają, że Wrocław jest dla Toyoty bardzo perspektywicznym rynkiem. Japońska marka w skali kraju należy do czołowej trójki pod względem sprzedaży, ale w stolicy Dolnego Śląska jest poza pierwszą dziesiątką. Nowe salony mają to zmienić. Praca dla 100 osób Inwestor planuje zatrudnić około 100 osób. W Długołęce, położonej od centrum Wrocławia w odległości 10 km, pracę mają znaleźć serwisanci, mechanicy, blacharze, a także kadra zarządzająca. - Planujemy docelowo zatrudnić prawie 100 osób, co daje szansę na pobudzanie innowacyjności i przedsiębiorczości w okolicach Wrocławia. Szukamy doradców ds. sprzedaży samochodów, serwisantów, mechaników, lakierników, blacharzy itd. – wyjaśnia Andrzej Miszkiewicz, Dyrektor Oddziału Toyota Wrocław Dobrygowski na łamach oficjalnej strony Toyota firmy. Co ciekawe, ważnym obszarem działalności będzie sprzedaż samochodów używanych. newseria.pl, toyotawroclaw.pl,Dariusz Brzezicki