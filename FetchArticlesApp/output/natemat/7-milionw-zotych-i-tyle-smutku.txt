Profil Google+ Byłem w sali, w której rozdano w ciągu godziny nagrody o wartości ponad 7 milionów zł. Ja osobiście niczego nie dostałem, i męczyłem się strasznie. Jeszcze bardziej się męczyli ci, co dostali. A każdy ze zgromadzonej setki gości dostał nowy samochód o wartości przynajmniej 70 000 złotych. Byłem odpowiedzialny za dokumentację video wręczania nagród loterii, której sam zresztą byłem ciekaw. Jak się zachowują „wygrani”? Jak się cieszą? Jak manifestują swoją radość? Czy wzruszają się niespodziewanym uśmiechem fortuny, czy po prostu mają frajdę? Przyczaiłem się z kamerą wyposażoną w teleobiektyw niczym operator TVN podczas pielgrzymki Radia Maryja. Goście wiedzieli i tak, że są filmowani, ale chodziło mi o uchwycenie spontanicznych emocji rysujących się na twarzach, o które łatwiej przecież, gdy operator nie stoi wprost przed filmowaną osobą. Zasadziłem się czujnie w foyer. I tu pierwsze zaskoczenie, bo szczęśliwcy zgromadzeni w luksusowym hotelu wyglądali jak petenci wezwani do urzędu skarbowego. Spięte twarze, niepewne spojrzenia, nieruchome sylwetki. Mało kto częstował się napojami, a już zgoła nikt nie kosztował przekąsek i słodyczy. Wprawdzie spodziewałem się napięcia i atmosfery wyczekiwania, ale miałem nadzieję ułowić jakiś uśmiech, jakiś błysk oczu. Nic. Jedynie napięcie i lękliwe wyczekiwanie. W końcu ogłoszono, że organizator zaprasza do sali balowej, prosząc o rejestrowanie się przy wejściu. Hostessy działy równie miło, co sprawnie, ale i tak zrobił się zator, bo wszyscy ochoczo ustawili się w kolejce. Jakby z ulgą porzucili swobodę ludzi popijających kawę i pogryzających przekąski, a karnie i z ulgą ustawili się w kolejkę. Jako operator byłem przegrany, bo nie udało mi się zarejestrować ani jednego uśmiechu, ani jednego wyrazu radosnej ekscytacji. Zbity tłumek karnie czekający na wpuszczenie do sali nie wyglądał wcale wesoło - jakoś tak nerwowo i właściwie opresyjnie. Zaczęła się gala, prowadzona - jak zwykle to bywa - przez „osobowość telewizyjną”. Osobowość usiłowała ze zwadą wejść w konwencję „radosnego święta” - bo przecież na sali byli wyłącznie wygrani, wyłącznie ludzie, którzy za chwilę za darmo dostaną po nowym samochodzie. Osobowość myliła się jednak sądząc, że trzeba jak najszybciej ukrócić wystąpienie dyrektora szczodrej sieci handlowej, i skupić się na wesołych pogwarkach z wygranymi. O Jezu! Trzeba już było pozwolić gadać temu dyrektorowi, choćby miał przez godzinę prezentować szczegółowe wyniki w ujęciu kwartalnym! Bo reakcje tych wygranych były jeszcze bardziej przygnębiające. Już pomijam fakt, że nie dość żwawo reagowali na żarty prowadzącej galę „osobowości telewizyjnej”. Oni na nic nie reagowali żywo, a najmniej na fakt, że z racji kupowania kefiru, chleba, czy kartofli w osiedlowym sklepie wygrali nowy samochód za ponad 70 tys złotych! Nie radowało ich nawet, że właściciel sieci dorzucił nawet kasę na podatek dochodowy od wygranych samochodów, by frajda z wygranej nie była niczym zmącona! Jeśli już ci szczęśliwcy się uśmiechali, to zdecydowanie półgębkiem, jakby przepraszająco. Deklarowali wprawdzie, że się cieszą, ale brzmiało to jak zeznanie wymuszone okolicznościami. Już bardziej przekonywająco brzmiały często powtarzające się słowa, że „wciąż jeszcze nie wierzę, uwierzę jak dostanę kluczyki do ręki”. Zupełnie wyjątkowo na ich tle wypadła elegancka starsza Pani, która ze sceny oświadczyła, że ceniąc i radując się pięknym gestem sieci handlowej pragnie uczynić coś w rewanżu – co oświadczywszy wręczyła dyrektorowi handlowemu książkę autorstwa prof. Zygmunta Baumana. Rozumiem, gdyby rozczulona starsza pani chciała wykonać jakiś ciepły gest i sprezentowała swoje domowe konfitury, albo wino porzeczkowe. Ale czemu uznała, że ten ledwo władający polszczyzną cudzoziemski menedżer powinien koniecznie zapoznać się z dorobkiem naszego filozofa? Pozostanie dla mnie tajemnicą. Ale mniejsza, i tak cieszę się, że nie wręczyła albumu poświęconego Powstaniu Warszawskiemu, albo wydania pieśni w wykonania Jana Pawła II. Po prezentacji na scenie zwycięzców loterii, przystąpiono do czynności pospisywania umów, i przekazywania dokumentów własności, kwitów ubezpieczenia, etc. Tu bolesne grymasy napięcia ustąpiły miejsca skupieniu: wszystko trzeba było ogarnąć, papiery podpisać, cenne koperty pochować. Przez chwilę było swobodniej, bo ludzie zajęli się sprawami organizacyjnymi. Ale już po chwili znowu było pod górkę, bo organizator przewidział w programie wystawny poczęstunek, a potem występy artystyczne. Odsłonięto suto zastawione stoły z zakąskami zimnymi, zupami, daniami gorącymi, deserami, owocami; do picia soki, wina, szampany i cholera wie co jeszcze! Nie dziw, że nasi szczęściarze przyjęli to jako nowe wyzwanie, któremu winni stawić czoła z rozwagą i godnością. Ja nie lubię jeść w milczeniu, ale mniejsza. O ile podczas jedzenia atmosfera wysilonego skupienia nie przeszkadzała tak bardzo to występy okazały się poniekąd katastrofą. Zaproszono gwiazdę, która była piękna, zgrabna, a na dodatek miała zmysłowy głos. Czegóż chcieć więcej od gwiazdy? I tu zaskoczenie: otóż gwiazda okazała się być sympatyczną i ciepłą osobą, która nie raziła swym wyniosłym wdziękiem, ale zwracała się do zgromadzonych życzliwie i bezpośrednio. Próbowała nawet tych ludzi zabawić, ale... no właśnie. Oni byli już na tyle umęczeni swym szczęściem i wystawnym przyjęciem, że na zabawę sił już im nie starczyło. Gwiazda musiała kilkakrotnie upraszać, by jakiś mężczyzna zechciał się zgłosić i podejść do niej na scenę. Wreszcie zgłosił się stateczny jegomość o sumiastych wąsach, któremu dżentelmeneria kazała usłuchać błagania kobiety. Tak, to musiał być nakaz sumienia, bo przecież nie chęć przeżycia miłych chwil w obecności pięknej i życzliwie usposobionej kobiety. Kiedy tylko piosenkarka usadziła gościa na krześle tuż obok siebie i zaproponowała, by zechciał z nią zaśpiewać refren piosenki, nasz kawaler odmówił kategorycznie. Nie dość było próśb, zaklęć, uśmiechów, niemal łez piosenkarki. Nasz wąsaty bohater usztywnił tylko swe stanowisko i nieprzejednanie milczał. Robił grymasy i kładł rękę na sercu, co interpretowałem jak zapewnienie, że dla uciśnionej kobiety, lub uciemiężonej ojczyzny zrobiłby wszystko, ale zaśpiewać refrenu nie może i tak mu dopomóż Bóg! Sytuacja stawała się coraz bardziej niezręczna, a piosenkarka prosiła, by zanucił choć „lalala”... Ale on, potomek walecznych zdobywców Samosierry i Monte Casino tego cholernego uwłaczającego „lalala” zaśpiewać się wzbraniał. I wytrwał w tym oporze do końca! Scena tego „występu” była dla mnie kulminacyjna, i na niej chciałbym zakończyć. Właśnie w tej scenie dopatrzyłem się bagażu traumatycznych doświadczeń wojen i powstań, niedostatku i upokorzeń. Wszystkiego tego, co nie pozwala nam Polakom po prostu się bawić, weselić, cieszyć - o ile los zgotował nam jakąś miłą niespodziankę. Chyba przyzwyczajeni jesteśmy do szykan i brutalności, chamstwa i podstępu – bo kiedy spotyka nas życzliwość i zostajemy obdarowani, wprost nie wiemy jak się w tym wszstkim odnaleźć. Oczywiście, że moje analizy są wątpliwej próby. I sam chętnie zastąpię je boleśnie lakonicznym podsumowaniem, które usłyszałem od kelnerki pracującej przy opisywanej gali. Otóż ta doświadczona i inteligentna kobieta (kobiety są z reguły bystrzejsze od mężczyzn) ze spokojem przyjęła moje lamenty i stwierdziła krótko: „Polacy zawsze – o ile nie wypiją - są smutni i spięci”. Szkoda, że ta kelnerka nie pisuje felietonów... P.S. Tym spośród Szanownych Czytelników którzy są skłonni posądzać mnie o krytykanctwo i złośliwość pod adresem współobywateli, polecam tekst w którym opisałem jak ja sam w zetknięciu z cudzoziemską ogładą okazałem się smutny i spięty. Smutny i spięty Wojtek Łazarowicz,Wojciech ŁazarowiczProfil Google+ Byłem w sali, w której rozdano w ciągu godziny nagrody o wartości ponad 7 milionów zł. Ja osobiście niczego nie dostałem, i męczyłem się strasznie. Jeszcze bardziej się męczyli ci, co dostali. A każdy ze zgromadzonej setki gości dostał nowy samochód o wartości przynajmniej 70 000 złotych. Byłem odpowiedzialny za dokumentację video wręczania nagród loterii, której sam zresztą byłem ciekaw. Jak się zachowują „wygrani”? Jak się cieszą? Jak manifestują swoją radość? Czy wzruszają się niespodziewanym uśmiechem fortuny, czy po prostu mają frajdę? Przyczaiłem się z kamerą wyposażoną w teleobiektyw niczym operator TVN podczas pielgrzymki Radia Maryja. Goście wiedzieli i tak, że są filmowani, ale chodziło mi o uchwycenie spontanicznych emocji rysujących się na twarzach, o które łatwiej przecież, gdy operator nie stoi wprost przed filmowaną osobą. Zasadziłem się czujnie w foyer. I tu pierwsze zaskoczenie, bo szczęśliwcy zgromadzeni w luksusowym hotelu wyglądali jak petenci wezwani do urzędu skarbowego. Spięte twarze, niepewne spojrzenia, nieruchome sylwetki. Mało kto częstował się napojami, a już zgoła nikt nie kosztował przekąsek i słodyczy. Wprawdzie spodziewałem się napięcia i atmosfery wyczekiwania, ale miałem nadzieję ułowić jakiś uśmiech, jakiś błysk oczu. Nic. Jedynie napięcie i lękliwe wyczekiwanie. W końcu ogłoszono, że organizator zaprasza do sali balowej, prosząc o rejestrowanie się przy wejściu. Hostessy działy równie miło, co sprawnie, ale i tak zrobił się zator, bo wszyscy ochoczo ustawili się w kolejce. Jakby z ulgą porzucili swobodę ludzi popijających kawę i pogryzających przekąski, a karnie i z ulgą ustawili się w kolejkę. Jako operator byłem przegrany, bo nie udało mi się zarejestrować ani jednego uśmiechu, ani jednego wyrazu radosnej ekscytacji. Zbity tłumek karnie czekający na wpuszczenie do sali nie wyglądał wcale wesoło - jakoś tak nerwowo i właściwie opresyjnie. Zaczęła się gala, prowadzona - jak zwykle to bywa - przez „osobowość telewizyjną”. Osobowość usiłowała ze zwadą wejść w konwencję „radosnego święta” - bo przecież na sali byli wyłącznie wygrani, wyłącznie ludzie, którzy za chwilę za darmo dostaną po nowym samochodzie. Osobowość myliła się jednak sądząc, że trzeba jak najszybciej ukrócić wystąpienie dyrektora szczodrej sieci handlowej, i skupić się na wesołych pogwarkach z wygranymi. O Jezu! Trzeba już było pozwolić gadać temu dyrektorowi, choćby miał przez godzinę prezentować szczegółowe wyniki w ujęciu kwartalnym! Bo reakcje tych wygranych były jeszcze bardziej przygnębiające. Już pomijam fakt, że nie dość żwawo reagowali na żarty prowadzącej galę „osobowości telewizyjnej”. Oni na nic nie reagowali żywo, a najmniej na fakt, że z racji kupowania kefiru, chleba, czy kartofli w osiedlowym sklepie wygrali nowy samochód za ponad 70 tys złotych! Nie radowało ich nawet, że właściciel sieci dorzucił nawet kasę na podatek dochodowy od wygranych samochodów, by frajda z wygranej nie była niczym zmącona! Jeśli już ci szczęśliwcy się uśmiechali, to zdecydowanie półgębkiem, jakby przepraszająco. Deklarowali wprawdzie, że się cieszą, ale brzmiało to jak zeznanie wymuszone okolicznościami. Już bardziej przekonywająco brzmiały często powtarzające się słowa, że „wciąż jeszcze nie wierzę, uwierzę jak dostanę kluczyki do ręki”. Zupełnie wyjątkowo na ich tle wypadła elegancka starsza Pani, która ze sceny oświadczyła, że ceniąc i radując się pięknym gestem sieci handlowej pragnie uczynić coś w rewanżu – co oświadczywszy wręczyła dyrektorowi handlowemu książkę autorstwa prof. Zygmunta Baumana. Rozumiem, gdyby rozczulona starsza pani chciała wykonać jakiś ciepły gest i sprezentowała swoje domowe konfitury, albo wino porzeczkowe. Ale czemu uznała, że ten ledwo władający polszczyzną cudzoziemski menedżer powinien koniecznie zapoznać się z dorobkiem naszego filozofa? Pozostanie dla mnie tajemnicą. Ale mniejsza, i tak cieszę się, że nie wręczyła albumu poświęconego Powstaniu Warszawskiemu, albo wydania pieśni w wykonania Jana Pawła II. Po prezentacji na scenie zwycięzców loterii, przystąpiono do czynności pospisywania umów, i przekazywania dokumentów własności, kwitów ubezpieczenia, etc. Tu bolesne grymasy napięcia ustąpiły miejsca skupieniu: wszystko trzeba było ogarnąć, papiery podpisać, cenne koperty pochować. Przez chwilę było swobodniej, bo ludzie zajęli się sprawami organizacyjnymi. Ale już po chwili znowu było pod górkę, bo organizator przewidział w programie wystawny poczęstunek, a potem występy artystyczne. Odsłonięto suto zastawione stoły z zakąskami zimnymi, zupami, daniami gorącymi, deserami, owocami; do picia soki, wina, szampany i cholera wie co jeszcze! Nie dziw, że nasi szczęściarze przyjęli to jako nowe wyzwanie, któremu winni stawić czoła z rozwagą i godnością. Ja nie lubię jeść w milczeniu, ale mniejsza. O ile podczas jedzenia atmosfera wysilonego skupienia nie przeszkadzała tak bardzo to występy okazały się poniekąd katastrofą. Zaproszono gwiazdę, która była piękna, zgrabna, a na dodatek miała zmysłowy głos. Czegóż chcieć więcej od gwiazdy? I tu zaskoczenie: otóż gwiazda okazała się być sympatyczną i ciepłą osobą, która nie raziła swym wyniosłym wdziękiem, ale zwracała się do zgromadzonych życzliwie i bezpośrednio. Próbowała nawet tych ludzi zabawić, ale... no właśnie. Oni byli już na tyle umęczeni swym szczęściem i wystawnym przyjęciem, że na zabawę sił już im nie starczyło. Gwiazda musiała kilkakrotnie upraszać, by jakiś mężczyzna zechciał się zgłosić i podejść do niej na scenę. Wreszcie zgłosił się stateczny jegomość o sumiastych wąsach, któremu dżentelmeneria kazała usłuchać błagania kobiety. Tak, to musiał być nakaz sumienia, bo przecież nie chęć przeżycia miłych chwil w obecności pięknej i życzliwie usposobionej kobiety. Kiedy tylko piosenkarka usadziła gościa na krześle tuż obok siebie i zaproponowała, by zechciał z nią zaśpiewać refren piosenki, nasz kawaler odmówił kategorycznie. Nie dość było próśb, zaklęć, uśmiechów, niemal łez piosenkarki. Nasz wąsaty bohater usztywnił tylko swe stanowisko i nieprzejednanie milczał. Robił grymasy i kładł rękę na sercu, co interpretowałem jak zapewnienie, że dla uciśnionej kobiety, lub uciemiężonej ojczyzny zrobiłby wszystko, ale zaśpiewać refrenu nie może i tak mu dopomóż Bóg! Sytuacja stawała się coraz bardziej niezręczna, a piosenkarka prosiła, by zanucił choć „lalala”... Ale on, potomek walecznych zdobywców Samosierry i Monte Casino tego cholernego uwłaczającego „lalala” zaśpiewać się wzbraniał. I wytrwał w tym oporze do końca! Scena tego „występu” była dla mnie kulminacyjna, i na niej chciałbym zakończyć. Właśnie w tej scenie dopatrzyłem się bagażu traumatycznych doświadczeń wojen i powstań, niedostatku i upokorzeń. Wszystkiego tego, co nie pozwala nam Polakom po prostu się bawić, weselić, cieszyć - o ile los zgotował nam jakąś miłą niespodziankę. Chyba przyzwyczajeni jesteśmy do szykan i brutalności, chamstwa i podstępu – bo kiedy spotyka nas życzliwość i zostajemy obdarowani, wprost nie wiemy jak się w tym wszstkim odnaleźć. Oczywiście, że moje analizy są wątpliwej próby. I sam chętnie zastąpię je boleśnie lakonicznym podsumowaniem, które usłyszałem od kelnerki pracującej przy opisywanej gali. Otóż ta doświadczona i inteligentna kobieta (kobiety są z reguły bystrzejsze od mężczyzn) ze spokojem przyjęła moje lamenty i stwierdziła krótko: „Polacy zawsze – o ile nie wypiją - są smutni i spięci”. Szkoda, że ta kelnerka nie pisuje felietonów... P.S. Tym spośród Szanownych Czytelników którzy są skłonni posądzać mnie o krytykanctwo i złośliwość pod adresem współobywateli, polecam tekst w którym opisałem jak ja sam w zetknięciu z cudzoziemską ogładą okazałem się smutny i spięty. Smutny i spięty Wojtek Łazarowicz,Wojciech ŁazarowiczProfil Google+ Byłem w sali, w której rozdano w ciągu godziny nagrody o wartości ponad 7 milionów zł. Ja osobiście niczego nie dostałem, i męczyłem się strasznie. Jeszcze bardziej się męczyli ci, co dostali. A każdy ze zgromadzonej setki gości dostał nowy samochód o wartości przynajmniej 70 000 złotych. Byłem odpowiedzialny za dokumentację video wręczania nagród loterii, której sam zresztą byłem ciekaw. Jak się zachowują „wygrani”? Jak się cieszą? Jak manifestują swoją radość? Czy wzruszają się niespodziewanym uśmiechem fortuny, czy po prostu mają frajdę? Przyczaiłem się z kamerą wyposażoną w teleobiektyw niczym operator TVN podczas pielgrzymki Radia Maryja. Goście wiedzieli i tak, że są filmowani, ale chodziło mi o uchwycenie spontanicznych emocji rysujących się na twarzach, o które łatwiej przecież, gdy operator nie stoi wprost przed filmowaną osobą. Zasadziłem się czujnie w foyer. I tu pierwsze zaskoczenie, bo szczęśliwcy zgromadzeni w luksusowym hotelu wyglądali jak petenci wezwani do urzędu skarbowego. Spięte twarze, niepewne spojrzenia, nieruchome sylwetki. Mało kto częstował się napojami, a już zgoła nikt nie kosztował przekąsek i słodyczy. Wprawdzie spodziewałem się napięcia i atmosfery wyczekiwania, ale miałem nadzieję ułowić jakiś uśmiech, jakiś błysk oczu. Nic. Jedynie napięcie i lękliwe wyczekiwanie. W końcu ogłoszono, że organizator zaprasza do sali balowej, prosząc o rejestrowanie się przy wejściu. Hostessy działy równie miło, co sprawnie, ale i tak zrobił się zator, bo wszyscy ochoczo ustawili się w kolejce. Jakby z ulgą porzucili swobodę ludzi popijających kawę i pogryzających przekąski, a karnie i z ulgą ustawili się w kolejkę. Jako operator byłem przegrany, bo nie udało mi się zarejestrować ani jednego uśmiechu, ani jednego wyrazu radosnej ekscytacji. Zbity tłumek karnie czekający na wpuszczenie do sali nie wyglądał wcale wesoło - jakoś tak nerwowo i właściwie opresyjnie. Zaczęła się gala, prowadzona - jak zwykle to bywa - przez „osobowość telewizyjną”. Osobowość usiłowała ze zwadą wejść w konwencję „radosnego święta” - bo przecież na sali byli wyłącznie wygrani, wyłącznie ludzie, którzy za chwilę za darmo dostaną po nowym samochodzie. Osobowość myliła się jednak sądząc, że trzeba jak najszybciej ukrócić wystąpienie dyrektora szczodrej sieci handlowej, i skupić się na wesołych pogwarkach z wygranymi. O Jezu! Trzeba już było pozwolić gadać temu dyrektorowi, choćby miał przez godzinę prezentować szczegółowe wyniki w ujęciu kwartalnym! Bo reakcje tych wygranych były jeszcze bardziej przygnębiające. Już pomijam fakt, że nie dość żwawo reagowali na żarty prowadzącej galę „osobowości telewizyjnej”. Oni na nic nie reagowali żywo, a najmniej na fakt, że z racji kupowania kefiru, chleba, czy kartofli w osiedlowym sklepie wygrali nowy samochód za ponad 70 tys złotych! Nie radowało ich nawet, że właściciel sieci dorzucił nawet kasę na podatek dochodowy od wygranych samochodów, by frajda z wygranej nie była niczym zmącona! Jeśli już ci szczęśliwcy się uśmiechali, to zdecydowanie półgębkiem, jakby przepraszająco. Deklarowali wprawdzie, że się cieszą, ale brzmiało to jak zeznanie wymuszone okolicznościami. Już bardziej przekonywająco brzmiały często powtarzające się słowa, że „wciąż jeszcze nie wierzę, uwierzę jak dostanę kluczyki do ręki”. Zupełnie wyjątkowo na ich tle wypadła elegancka starsza Pani, która ze sceny oświadczyła, że ceniąc i radując się pięknym gestem sieci handlowej pragnie uczynić coś w rewanżu – co oświadczywszy wręczyła dyrektorowi handlowemu książkę autorstwa prof. Zygmunta Baumana. Rozumiem, gdyby rozczulona starsza pani chciała wykonać jakiś ciepły gest i sprezentowała swoje domowe konfitury, albo wino porzeczkowe. Ale czemu uznała, że ten ledwo władający polszczyzną cudzoziemski menedżer powinien koniecznie zapoznać się z dorobkiem naszego filozofa? Pozostanie dla mnie tajemnicą. Ale mniejsza, i tak cieszę się, że nie wręczyła albumu poświęconego Powstaniu Warszawskiemu, albo wydania pieśni w wykonania Jana Pawła II. Po prezentacji na scenie zwycięzców loterii, przystąpiono do czynności pospisywania umów, i przekazywania dokumentów własności, kwitów ubezpieczenia, etc. Tu bolesne grymasy napięcia ustąpiły miejsca skupieniu: wszystko trzeba było ogarnąć, papiery podpisać, cenne koperty pochować. Przez chwilę było swobodniej, bo ludzie zajęli się sprawami organizacyjnymi. Ale już po chwili znowu było pod górkę, bo organizator przewidział w programie wystawny poczęstunek, a potem występy artystyczne. Odsłonięto suto zastawione stoły z zakąskami zimnymi, zupami, daniami gorącymi, deserami, owocami; do picia soki, wina, szampany i cholera wie co jeszcze! Nie dziw, że nasi szczęściarze przyjęli to jako nowe wyzwanie, któremu winni stawić czoła z rozwagą i godnością. Ja nie lubię jeść w milczeniu, ale mniejsza. O ile podczas jedzenia atmosfera wysilonego skupienia nie przeszkadzała tak bardzo to występy okazały się poniekąd katastrofą. Zaproszono gwiazdę, która była piękna, zgrabna, a na dodatek miała zmysłowy głos. Czegóż chcieć więcej od gwiazdy? I tu zaskoczenie: otóż gwiazda okazała się być sympatyczną i ciepłą osobą, która nie raziła swym wyniosłym wdziękiem, ale zwracała się do zgromadzonych życzliwie i bezpośrednio. Próbowała nawet tych ludzi zabawić, ale... no właśnie. Oni byli już na tyle umęczeni swym szczęściem i wystawnym przyjęciem, że na zabawę sił już im nie starczyło. Gwiazda musiała kilkakrotnie upraszać, by jakiś mężczyzna zechciał się zgłosić i podejść do niej na scenę. Wreszcie zgłosił się stateczny jegomość o sumiastych wąsach, któremu dżentelmeneria kazała usłuchać błagania kobiety. Tak, to musiał być nakaz sumienia, bo przecież nie chęć przeżycia miłych chwil w obecności pięknej i życzliwie usposobionej kobiety. Kiedy tylko piosenkarka usadziła gościa na krześle tuż obok siebie i zaproponowała, by zechciał z nią zaśpiewać refren piosenki, nasz kawaler odmówił kategorycznie. Nie dość było próśb, zaklęć, uśmiechów, niemal łez piosenkarki. Nasz wąsaty bohater usztywnił tylko swe stanowisko i nieprzejednanie milczał. Robił grymasy i kładł rękę na sercu, co interpretowałem jak zapewnienie, że dla uciśnionej kobiety, lub uciemiężonej ojczyzny zrobiłby wszystko, ale zaśpiewać refrenu nie może i tak mu dopomóż Bóg! Sytuacja stawała się coraz bardziej niezręczna, a piosenkarka prosiła, by zanucił choć „lalala”... Ale on, potomek walecznych zdobywców Samosierry i Monte Casino tego cholernego uwłaczającego „lalala” zaśpiewać się wzbraniał. I wytrwał w tym oporze do końca! Scena tego „występu” była dla mnie kulminacyjna, i na niej chciałbym zakończyć. Właśnie w tej scenie dopatrzyłem się bagażu traumatycznych doświadczeń wojen i powstań, niedostatku i upokorzeń. Wszystkiego tego, co nie pozwala nam Polakom po prostu się bawić, weselić, cieszyć - o ile los zgotował nam jakąś miłą niespodziankę. Chyba przyzwyczajeni jesteśmy do szykan i brutalności, chamstwa i podstępu – bo kiedy spotyka nas życzliwość i zostajemy obdarowani, wprost nie wiemy jak się w tym wszstkim odnaleźć. Oczywiście, że moje analizy są wątpliwej próby. I sam chętnie zastąpię je boleśnie lakonicznym podsumowaniem, które usłyszałem od kelnerki pracującej przy opisywanej gali. Otóż ta doświadczona i inteligentna kobieta (kobiety są z reguły bystrzejsze od mężczyzn) ze spokojem przyjęła moje lamenty i stwierdziła krótko: „Polacy zawsze – o ile nie wypiją - są smutni i spięci”. Szkoda, że ta kelnerka nie pisuje felietonów... P.S. Tym spośród Szanownych Czytelników którzy są skłonni posądzać mnie o krytykanctwo i złośliwość pod adresem współobywateli, polecam tekst w którym opisałem jak ja sam w zetknięciu z cudzoziemską ogładą okazałem się smutny i spięty. Smutny i spięty Wojtek Łazarowicz,Wojciech Łazarowicz