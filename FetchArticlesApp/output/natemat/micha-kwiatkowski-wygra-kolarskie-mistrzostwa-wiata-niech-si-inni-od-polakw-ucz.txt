Michał Kwiatkowski zdobył złoty medal na kolarskich mistrzostwach świata w hiszpańskiej Ponferradzie. To kolejny sukces polskiego zawodnika w tym roku. Michał Kwiatkowski zanotował świetny występ w tegorocznej edycji Tour de France oraz w jednym z najsłynniejszych kolarskich wyścigów na trasie Liège-Bastogne-Liège. Został także mistrzem Polski w jeździe indywidualnej na czas. To drugi tryumf naszego kolarza w mistrzostwach świata. Przed rokiem razem z resztą swojej ekipy zajął pierwsze miejsce w jeździe drużynowej na czas. – Zaryzykowałem, bo czułem się mocny i udało się. Dziękuję wszystkim kolegom z grupy, który pracowali na ten sukces – powiedział zaraz po przekroczeniu mety polski mistrz świata. W sukcesie Kwiatkowskiego pomogli inni kolarze z reprezentacji Polski - Michał Gołaś i Maciej Paterski. Złoto Michała Kwiatkowskiego to pierwszy polski medal w mistrzostwach świata dla kolarskich seniorów od 2000 roku. 14 lat temu srebro zdobył Zbigniew Sprucha. W Ponferradzie Polska zdobyła wcześniej także inny medal - Agnieszka Skalniak uzyskała brąz w wyścigu juniorek.,Paweł Luty