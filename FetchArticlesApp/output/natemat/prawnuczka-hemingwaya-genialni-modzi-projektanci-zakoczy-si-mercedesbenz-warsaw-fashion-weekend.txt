W niedzielę zakończył się Mercedes-Benz Warsaw Fashion Weekend - pierwsza tego typu tak duża modowa impreza w Polsce. W ciągu trzech dni swoje prace pokazali młodzi designerzy z kraju, ale także z Europy. Jeżeli wziąć pod uwagę rozmach z jakim wydarzenie zostało zorganizowane, to możemy śmiało mówić o #mbwfw jako o święcie światowej mody. Wydarzenie odbyło się między 15 a 17 maja na terenie praskiego Soho Factory. Ideą imprezy było to, by Mercedes-Benz Warsaw Fashion Weekend było przede wszystkim szansą dla młodych twórców na zaprezentowanie swoich kolekcji. Już pierwszego dnia, czyli w piątek, swoje projekty pokazała Agata Gnaś, Maria Lafuente, Custo Barcelona oraz Dawid Woliński. W sobotę, czyli podczas drugiego dnia Mercedes-Benz Warsaw Fashion Weekend już od godziny 13.00 trwały pokazy uzdolnionych projektantów. Pierwsze należały do Luizy Kimak i 303 Avenue, a jako następne zaprezentowały się marki Chatty, L.Rousseau Urban Couture, Rina Cossack, PPDC, a także Dawid Tomaszewski oraz Ewelina Ziemek i Łukasz Jemioł. Na teren praskiego Soho Factory, gdzie odbywało się wydarzenie można było dojechać specjalnym Fashion Busem, który kursował spod Pałacu Kultury. Tym bardziej, że prócz pokazów mody można było uczestniczyć w wydarzeniach towarzyszących Mercedes-Benz Warsaw Fashion Weekend czy odwiedzić chociażby Pop Up Shop. Ostatni dzień #mbwfw należał do Edyty Jermacz oraz Joanny Startek które jako pierwsze zaprezentowały swoje kolekcje, a następnie na wybiegu pokazali swoją kolekcję Leyre Valiente, Moxos czy Pitour. Dużym wydarzeniem był pokaz Mostrami.pl w ramach którego zobaczyliśmy projekty Łukasza Jemioła, Zuo Corp +, Evy Minge, Papillon i Solar. Podczas tegorocznego Mercedes-Benz Warsaw Fashion Weekend gościem specjalnym była Dree Hemingway - modelka, a prywatnie prawnuczka znakomitego amerykańskiego pisarza Ernesta Hemingwaya. Mercedes-Benz Warsaw Fashion Weekend odbyło się w Polsce po raz pierwszy. Tym samym Warszawa dołączyła do 30 miast z całego świata, w których od lat odbywa się ta cykliczna impreza.,Monika Przybysz