Nowe MINI to prawdziwy samochód XXI wieku: elastyczny i wielofunkcyjny. Idealny zarówno do miasta, dzięki oszczędnym silnikom i zwrotności, ale też na długą trasę, w której będziemy się czuć komfortowo i wygodnie. Jazdę ułatwią i umilą nam nowinki techniczne, których w najnowszych modelach nie zabrakło. Jest co podziwiać. Nie zabrakło w nim technologicznych nowinek rodem z aut przyszłości, a jednocześnie cały czas mamy do czynienia z autem, które ma w sobie duszę – zarówno wewnątrz, jak i na zewnątrz. Z zewnątrz piękny... Design auta został znacznie odświeżony, MINI jest zdecydowanie bardziej opływowy, ale zachował znaną linię aut z tej serii. Na ulicy od razu więc rozpoznamy go w tłumie, a zarazem będzie pasował do nowoczesnych budynków i ulic. To design najwyższej klasy, ale możliwość dobierania kolorów i charakterystyczna sylwetka sprawią też, że nowe MINI to auto wysoce indywidualne – i każde będzie zupełnie inne. ... we wnętrzu z duszą Oczywiste jest jednak, że za wyglądem powinny iść także możliwości wnętrza – i MINI w tej kwestii nie zawodzi. Dzięki zaawansowanej technologicznie myśli inżynierów, idealnie zbalansowano w tych autach elastyczność silnika z jego mocą, osiągami i spalaniem. Maksymalna radość z jazdy i minimalne zużycie paliwa – taka myśl przyświecała konstruktorom przy tworzeniu nowych silników MINI. To cała filozofia konstruktorów tego samochodu, nazwana MINIMALISM - efektywna produkcja i oszczędne samochody. Filozofię tę widać także w nowych silnikach. Wyjątkowość nowych motorów – a będą wersje zarówno trzy i czterocylindrowe – opiera się głównie na technologii TwinPower Turbo. Zarówno silniki benzynowe jak i diesle zostaną wyposażone w potężne turbodoładowanie. Nowe motory spełniają normy czystości spalin Euro 6, a wyjątkowo pieczołowicie dopracowana ich konstrukcja sprawia, że są to jedne z najnowocześniejszych jednostek na rynku. Jednym z najciekawszych motorów stworzonych do MINI jest trzycylindrowy diesel o pojemności 1,5 litra i mocy 116 KM. Dzięki nowej konstrukcji motor ten pracuje bardzo oszczędnie - spalanie w nim jest aż o 8 proc. niższe, niż w poprzednich jednostkach tego typu. Moment obrotowy 270 Nm powinien zaś zadowolić wszystkich fanów szybszej jazdy. Do tego silniki dostały nową technologię w manualnej skrzyni biegów - innowacyjny czujnik przełożeń sprawia, że prędkość obrotowa silnika dostosowuje się do naszej zmiany biegów. Dzięki temu możemy szybko i dynamicznie zmieniać biegi, jednocześnie zachowując odpowiednie do płynnej jazdy obroty silnika. Wygoda i bezpieczeństwo Z kolei przy automatycznych skrzyniach biegów cieszyć się będziemy mogli nowym system start-stop, który zaoszczędzi dla nas paliwo podczas postojów na światłach lub w korkach. MINI poszło jednak dalej i postanowiło sprezentować kierowcom system, który sam dostosowuje biegi do aktualnej trasy – i na przykład odpowiednio dostosować przekładnię przy dojeżdżaniu do skrzyżowania lub przed skrętem - choć do działania tej funkcji potrzebna jest nawigacja, którą można oczywiście od razu dokupić. Tym jednak, co wprowadza prawdziwą rewolucję w doznaniach z jazdy, jest przezierny wyświetlacz head-up dla kierowcy. Wszystkie dane niezbędne do prowadzenia auta wyświetlane są na linii wzroku, co pozwala skupić się na drodze bez rozpraszania uwagi na deskę rozdzielczą. Oczywiście system sam wychwytuje informacji ze znaków drogowych, jak na przykład ograniczenie prędkości – i odpowiednią informację umieszcza przed oczami kierowcy. Podobnie będzie w przypadku zakazu wyprzedzania – wówczas przed naszymi oczami wyświetli się widoczny napis "no passing". Co więcej, system auta poinformuje nas na wyświetlaczu, gdy zajdzie ryzyko kolizji z innym autem lub pieszym. W połączeniu ze specjalną funkcją miejskiego hamowania, która niemal za nas uniknie stłuczki, daje to bardzo wysoki komfort jazdy w mieście. Nowe MINI wyposażono też w specjalny system kontroli prędkości i odległości, działający w oparciu o kamerę wideo. Auto dzięki niemu utrzymuje odpowiedni dystans do poprzedzającego pojazdu, który utrzymuje bezpieczny dystans do poprzedzającego pojazdu, a także system informujący o ograniczeniach prędkości, który wykrywa znaki z ograniczeniami prędkości i wyświetla te ograniczenia w tablicy przyrządów na odpowiadającym im odcinku drogi. Wśród nowości nie zabrakło też rozwiązań takich jak asystent parkowania czy kamera cofania, która daje naprawdę duży ogląd tego, co znajduje się za samochodem. Inteligentne są nawet światła – nie tylko odpowiednio doświetlają drogę np. na zakręcie, ale też reagują gdy z naprzeciwka jedzie drugi samochód i dostosowują się tak, by nie oślepiać innych kierowców. Aplikacje w samochodzie! To jednak tylko wierzchołek atrakcji, jakie czekają na kierowcę we wnętrzu nowego MINI. Oprócz rozbudowanej elektroniki pomagającej kierowcy, auto ma także... dedykowane aplikacje, które dzisiaj działają lepiej, niż kiedykolwiek. MINI zasłynęło też inteligentnymi systemami multimedialnymi w swoich samochodach, teraz firma poszła o krok dalej. Już w 2007 roku można było „połączyć” auto z posiadanym iPhonem, a w 2011 używać aplikacji w aucie. Pakiet nazwano MINI Connected i od razu stał się on jednym z elementów docenianych przez kierowców. Dzięki aplikacjom możemy pozostawać w łączności z całym światem, w sposób dla nas najwygodniejszy: poprzez Twittera, Google, Facebooka czy inne serwisy. Chcesz podzielić się piosenką, której właśnie słuchasz? Żaden problem – kilka kliknięć i gotowe. Wszystko to sprawia, że nowe MINI stał się jednym z najlepszych aut miejskich w klasie premium, jakie można dzisiaj kupić. To auto nie tylko zaawansowane technologicznie, ale przede wszystkim z duszą klasycznego MINI - ubraną w tak atrakcyjną formę, jak nigdy dotąd.,Bartosz Świderski