Wielka Pętla Bieszczadzka to 160 kilometrów dosyć zróżnicowanej drogi. To z pewnością nie jest wycieczka dla amatorów przyjemnej i spokojnej jazdy po gładkiej jezdni. Kierowców czeka wiele wyzwań, zakrętów i trudnych ścieżek, ale trasa oferuje poza tym tak wiele niesamowitych wrażeń, że warto spróbować ją pokonać. Z pewnością pozostawi po sobie niezapomniany ślad w naszych wspomnieniach. Bieszczady słyną w całej Polsce z przepięknych krajobrazów, które zapierają dech w piersiach. Ludzie zjeżdżają się z całego kraju, by móc podziwiać te widoki, napawać się niesamowitą ciszą i cieszyć bliskością natury. Piesze wycieczki po tych górach każdemu dostarczą niezapomnianych wrażeń, które będzie mógł z radością wspominać przez wiele lat. Wielka Pętla Bieszczadzka jest zaś jedną z najpiękniejszych tras samochodowych, która jest gratką dla niejednego kierowcy. Jej początek znajduje się w miejscowości Lesko, malowniczym i urokliwym mieście, które z pewnością przyciąga do siebie spokojem i ciszą, jakiej nie zazna się w dużym mieście. Na trasę składają się następujące drogi: • droga wojewódzka nr 893: Lesko – Hoczew – Baligród – Cisna, • droga nr 897 Cisna – Wetlina – Ustrzyki Górne (z odbiciem w stronę Wołosatego), • droga wojewódzka nr 896 Ustrzyki Górne – Smolnik – Czarna Góra – Ustrzyki Dolne, • droga krajowa nr 84 do Leska. Z pewnością jest to jedna z większych atrakcji Bieszczad. W wielu miejscach wymaga nie lada umiejętności. Dlatego wybierając się w trasę, warto wcześniej pomyśleć o odpowiednim aucie, które będzie w stanie sprostać wymaganiom stawianym przez Wielką Pętlę Bieszczadzką. Nasza propozycja to Land Rover Discovery, obok Defendera, jeden z najbardziej kultowych modeli Land Rovera. Samochód, który jest w stanie pokonać najtrudniejsze trasy, dzięki technicznemu przygotowaniu i zawieszeniu pneumatycznemu. Posiada 7-osobowe wnętrze, dzięki czemu można wybrać się w trasę z paczką najlepszych przyjaciół. Do tego ogromny bagażnik, który pomieści wielką ilość bagaży, niezbędnych na tego typu wycieczkę. Jest to jeden z tych samochodów, dzięki którym można spokojnie ruszać w najtrudniejsze trasy. Ruszamy zatem na wycieczkę. Punkt startowy to miasto Lesko. Z pewnością warto pobyć tu odrobinę dłużej, niż wymagałoby tego zatankowanie baku do pełna. Miejscowość ta oferuje bowiem również wspaniałe atrakcje turystyczne, w tym między innymi zamek z XVI wieku, którego założycielem był Piotr Kmita. Warto zatrzymać się także przy starej synagodze, która obecnie służy jako sala wystawowa, ale w czasach swojej świetności skupiała wiernych z wielu okolicznych wsi oraz miejscowości. Jest to pozostałość po wielkiej mniejszości żydowskiej, która zamieszkiwała te tereny od XV wieku. Pozostałością po dawnych tradycjach jest także kirkut, cmentarz żydowski, który również zasługuje na uwagę. Między Leskiem a następną miejscowością – Glinne – znajduje się sławny na cały kraj Kamień Leski z piaskowca, który został uznany za pomnik przyrody. Kolejnym ważnym punktem na trasie jest miejscowość Uherce Mineralne, a w niej niesamowity kościół murowany z połowy XVIII wieku, który daje możliwość obejrzenia na własne oczy późnobarokowych zdobień etc. Z pewnością warto dla tego miejsca na chwilę zatrzymać się na trasie, jest to bowiem niepowtarzalna okazja do tego, by poczuć dawną atmosferę tego miejsca. Niedaleko od tej miejscowości, niecałe kilka kilometrów, natkniemy się na widowiskowy rezerwat przyrody – „Bobry w Uhercach”, który z pewnością warto obejrzeć, nawet jeśli będzie wymagało to chwilowego zboczenia z trasy. Z Uherzec należy kierować się potem w kierunku Olszanicy, która również ma wiele do zaoferowania, na przykład zespół dworski z pałacykiem i elementami fortyfikacji datowany na drugą połowę XVI wieku. Również można tu znaleźć parawanową dzwonnicę z dzwonem, który został wykonany w 1630 roku. Następnym naszym przystankiem będą Ustrzyki Dolne, które są miastem od pierwszej połowy XVIII wieku. Z pewnością warta uwagi jest tutaj cerkiew greckokatolicka, która została wybudowana w 1874 roku. Znajduje się tu ponadto Muzeum Przyrodnicze oraz ośrodek Naukowo-Dydaktyczny Bieszczadzkiego Parku Narodowego. Dalej dojeżdżamy do Rabe, które słynie z zabytkowej cerkwi z połowy XIX wieku oraz przepięknego cmentarza przycerkiewnego. Po wyjechaniu z tej miejscowości docieramy do Czarnej, w której zwiedzić można, między innymi drewnianą cerkiew św. Dymitra Męczennika z pierwszej połowy XIX wieku. Jest to magiczne miejsce, które z pewnością urzeknie nie jednego turystę. Z Czarnej kierujemy się w stronę Lutowisk. Teraz z pewnością warto rozglądać się mocniej, gdyż od tego momentu trasy zaczynają się najpiękniejsze krajobrazy Bieszczad. W samej miejscowości zaś warto zwrócić uwagę choćby na murowany kościół z początku XX wieku. Znaleźć tam można również punkt widokowy, z którego można oglądać panoramę na całe Lutowiska oraz góry po stronie ukraińskiej. Kolejnym przystankiem będą Ustrzyki Górne. Za chwilę będzie można obejrzeć najpiękniejsze bieszczadzkie szczyty, czyli Tarnicę, Krzemień i Bukowy Berd, a potem Połoninę Caryńską. Ustrzyki Górne to idealny punkt wypadowy do wycieczek pieszych po najlepszych trasach górskich w Bieszczadach. Jeśli więc ktoś planuje zostawić na chwilę samochód i popatrzeć na krajobrazy Bieszczad to, to będzie idealne miejsce. Jadąc dalej samochodem, dojeżdżamy do pięknej i urokliwej Wetliny, miejsca, w którym można ukryć się przed światem. Idealnym na weekend z dala od wielkiego miasta i wszelkich trosk. Za Wetliną na mapie będzie Cisna, miejscowość, która jest słynna przede wszystkim z posterunku milicji, który oparł się nacjonalistom z UPA. Za nią krętą drogą, pełną zakrętów, będziemy jechać w kierunku Baligrodu, następnie Huzeli i stąd już niewielki kawałek do Lesku. Wielka Pętla Bieszczadzka to będzie z pewnością niesamowita wycieczka, trasa, która zachwyci ciebie i twoich znajomych albo rodzinę. Zapewni wrażenia, które będziecie wspólnie wspominać przez wiele lat. Na taką trasę z pewnością przyda się wszechstronny SUV klasy Premium do wyboru z silnikiem 2.0 biturbo Diesel o mocy 240KM, a także z silnikami V6 Diesel i benzyna. Land Rover Discovery jest dostępny w ofercie finansowania samochodu za 1% wartości miesięcznie.,Lena Pytowska