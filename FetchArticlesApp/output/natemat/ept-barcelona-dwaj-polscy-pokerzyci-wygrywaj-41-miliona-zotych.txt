Więcej zdjęć (2) Kolejne sukcesy młodych polskich gwiazd pokera. Dmitrij pomimo zaledwie 20 lat na karku swoimi sukcesami mógłby obdzielić niejednego starszego pokerzystę. W ciągu ostatnich 6 miesięcy wygrał w turniejach pokerowych live $2,621,010. Wczoraj późnym wieczorem dołożył do tego kolejne €841,500. Polak poleciał do stolice Katalonii na festiwal EPT Barcelona. W tym roku rozegranych zostanie tam w sumie 71 turniejów pokerowych na przestrzeni dwóch tygodni. Jednym z nich był Super High Roller z wpisowym w wysokości €50,000. Dmitrij nie wpłacał jednak całego wpisowego- dzień wcześniej wygrał satelitę z wpisowym €5,000. W sumie, w SHR za €50,000 opłacono aż 99 wpisowych. Oprócz Dimy zagrał też inny Polak Piotr Franczak ($473,116 wygranych w turniejach live). Dzień finałowy rozpoczął się dobrze, bo Dmitrij dysponował 3. stackiem na dziewięciu pozostających w grze zawodników. Przez cały finał radził sobie coraz lepiej. Nasz pokerzysta wyeliminował w sumie trzech rywali. Do decydującego starcia z Francuzem Sylvainem Looslim nasz zawodnik przystępował z niewielką stratą w żetonach. Niestety, po kilku pierwszych rozdaniach mocno się ona powiększyła. W końcu nadeszło podwojenie dla Polaka, którego 3-3 okazało się lepsze od K-10 rywala. Jednak to, co udało się odrobić w jednym rozdaniu, po chwili zniknęło i Dima wrócił na poprzedni poziom żetonów. Po przerwie obiadowej nie udało się odrobić strat i w decydującym rozdaniu J-10 Polaka okazało się za słabe na 5-5 Loosliego. Za zajęcie drugiego miejsca Dmitrij otrzymał czek na €841,500. Loosli zgarnął €1,224,000. W turniejach live Dmitrij wygrał w sumie już $3,724,413. W marcu tego roku na festiwalu EPT Malta wygrał aż cztery turnieje. Więcej o jego licznych sukcesach pisałem tutaj oraz tutaj. Warto dodać, że ze względu na swój wiek, Dmitrij nie mógł wystąpić tego lata na festiwalu World Series Of Poker rozgrywanym co roku w Las Vegas- wstęp od 21. roku życia. * Wczoraj w innym finale walczył także kolejny Polak Jose Carlos Garcia. 21-letni pokerzysta zasiadł do finału €1,100 Main Eventu Estrellas Barcelona. W turnieju zagrało rekordowe 3,284 pokerzystów, w tym aż 96 z Polski. Jose rozpoczynał finał w połowie 8-osobowej stawki. Przez większą część radził sobie dobrze, ale w jednym z rozdań podjął próbę blefowania rywala, która okazała się nieskuteczna. W efekcie oddał mu znaczną część swoich żetonów. Kilkanaście minut później Jose odpadł z turnieju. W decydującym rozdaniu Q-2 Polaka okazało się gorsze od A-10 Knuta Nystedta. Jose otrzymał za 4. miejsce czek na €139,500. W sumie, w swojej dotychczasowej karierze live wygrał $1,164,997. Warto przypomnieć, że w maju br. Jose zagrał na stole finałowym €10,300 Main Eventu EPT Grand Final w Monte Carlo i wygrał wtedy €297,250 (pisałem o tym tutaj). Natomiast w styczniu br. zagrał na stole finałowym $3,000 Main Eventu LAPT Bahamy i zajął 4. miejsce wygrywając $119,820. Od początku tego roku wygrał w turniejach live $714,069. * A festiwal w Barcelonie trwa w najlepsze. Do rozegrania zostało jeszcze grubo ponad 40 turniejów. Trwa właśnie Dzień 1B €5,300 Main Eventu EPT. W turnieju spodziewanych jest udział kilkudziesięciu Polaków. O ich postępach możecie czytać na moim Twitterze. .,Jakub Suszka