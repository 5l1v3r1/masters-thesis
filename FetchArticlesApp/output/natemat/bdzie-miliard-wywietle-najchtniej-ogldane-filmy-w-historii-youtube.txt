Trzy miliardy. Tyle filmików oglądają każdego dnia użytkownicy YouTube. A trzeba przyznać, że mają co oglądać, bo w ciągu każdej minuty do serwisu wpływa kolejne 48 godzin materiałów. Wybór jest, delikatnie mówiąc, ogromny, ale niektóre filmy przebijają się i przyciągają uwagę internautów z całego świata. Aktualnym rekordzistą jest, paradoksalnie znienawidzony przez nich Justin Bieber. Jego teledysk "Baby" obejrzało już ponad 710 milionów ludzi na globie. Prym, wśród najchętniej oglądanych filmów na YouTube wiodą teledyski. Udostępniane najczęściej przez VEVO, serwis muzyczny, który od 2009 roku publikuje utwory kilku największych wytwórni muzycznych. W ścisłej czołówce, za jednym wyjątkiem, zabrakło przysłowiowych hitów internetu. To efekt tego, że YouTube w wielu przypadkach pełni funkcję odtwarzacza, nie samych filmów, ale przede wszystkim muzyki. Miliony, miliardy, tryliony, czyli internet 2011 roku w liczbach 1. Justin Bieber - Baby ft. Ludacris - 710 229 840 wyświetleń Jak na razie niekwestionowanym liderem rankingu jest teledysk "Baby" w wykonaniu Justina Biebera i rapera Ludacrisa. To nie pierwszy sukces tej "wrzutki", która również, jako pierwsza przekroczyła 500 milionów wyświetleń. Sukces tym większy, bo do tej pory żaden inny film nie osiągnął magicznej bariery pół miliarda. Co ciekawe, teledysk mimo tak dużej liczby wyświetleń ma wyjątkowo dużo negatywnych ocen. Tych, jest dwa razy więcej niż pozytywnych. 2. Jennifer Lopez - On The Floor ft. Pitbull - 498 177 958 Druga w rankingu, ale ciężko powiedzieć "tuż za pierwszym miejscem" jest Jennifer Lopez z teledyskiem "On The Floor". Klip obejrzało już ponad 498 milionów internautów, ale w przeciwieństwie do Biebera większość z nich ocenia go na plus. 3. Shakira - Waka Waka - 450 255 476 Podium zamyka hymn mundialu w RPA z 2010 roku. Shakirę i jej wykonanie "Waka Waka" obejrzało już ponad 450 milionów osób. Czwarte i piąte miejsce również należy do muzyków. Tuż za podium znalazła się piosenka "Bad Romance" Lady Gagi (nieco ponad 450 milionów) i Eminem z Rihanną w piosence "Love The Way You Lie" (436 milionów). 6. Charlie bit my finger, again - 424 503 310 Na szóstym miejscu w końcu nastąpiło przełamanie dominacji teledysków. Serca 424 milionów internautów podbiła dwójka brytyjskich chłopców. Czemu? Tego nie zdradzimy, a tym, którzy go jeszcze nie znają zalecamy szybkie nadrobienie zaległości. Filmik doczekał się dziesiątek przeróbek, a rodzice chłopców opublikowali jeszcze niejeden materiał z ich udziałem. Jednak żaden nie zrobił już takiej furory jak słynny "Charlie bit my finger". Niestety to "rodzynek" w pierwszej dziesiątce najpopularniejszych filmików na YouTube, którą, podobnie jak otwierają, tak i zamykają teledyski. 7. LMFAO - Party Rock Anthem - 386 164 606 8. Eminem - Not Afraid - 320 043 671 9. Justin Bieber - Never Say Never - 303 009 668 10. Bruno Mars - The Lazy Song - 277335718 Polacy wolą klikać niż płacić. Pomaganie bez wysiłku W statystykach nie mogło zabraknąć oczywiście Polaków. Filmiki wrzucane na YouTube'a przez naszych rodaków mają dziesiątki milionów wyświetleń, ale do wspomnianej czołówki dużo brakuje. Warto jednak przytoczyć podium, które jest co najmniej zaskakujące i dziwne. 1. Barack Obama Hillary Clinton - Umbrella - 143 598 117 2. Zaginiony pamiętnik Don Juana - 67 976 783 3. Carne tremula trailer, Live flesh trailer, Penelope Cruz, Javier Bardem, Almodovar - 42 183 583 Dokładne statystyki wyświetleń nie tylko dla Polski, ale każdego kraju korzystającego z YouTube znajdziesz tutaj (na dole strony można wybrać interesujące nas państwo).,Michał Mańkowski