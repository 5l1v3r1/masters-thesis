Po tygodniu zmagań i długich godzinach rywalizacji przy pokerowym stole, wiemy, kto w listopadzie powalczy o zwycięstwo w Main Evencie WSOP 2014, czyli o pokerowe mistrzostwo świata. W tym roku, w Main Evencie zagrało 6,683 pokerzystów (wpisowe w wysokości $10,000). Organizatorzy dla zwycięzcy przygotowali okrągłe $10,000,000. Płatne były 693 miejsca. Najmniejsza nagroda wyniosła $18,406. Każdy z uczestników stołu finałowego Main Eventu ma zagwarantowane co najmniej $730,725. Od 2008 roku wprowadzono tzw. November Nine. 9 najlepszych pokerzystów, którzy zostali w Main Evencie WSOP zawiesza rozgrywanie finału. Wracają do Las Vegas w listopadzie. Przez te kilka miesięcy mają czas na przeanalizowanie gry swoich rywali, ale już teraz stają się gwiazdami pokera w swoich krajach. Tak więc część tego czasu przeznaczają na udzielanie wywiadów i promocję pokera. Dla organizatorów to również świetne posunięcie marketingowe. Przez Od połowy lipca do listopada ciągle podtrzymują zainteresowanie turniejem. Każdy na tym zyskuje. Członkowie November Nine 2014: 1) Jooryt van Hoof- Holandia- 38,375,000 żetonów- Ma 31 lat. Mieszka w Eindhoven. Do tej pory w turniejach live wygrał ponad 358 tysięcy dolarów. Dzięki grze na stole finałowym zarobi przynajmniej dwa razy więcej. Jego największy sukces to 7. miejsce w Master Classic Of Poker 2006 ($67,790). Na swoim koncie ma 32 miejsca płatne, w tym 5 (wliczając ME 2014) na WSOP. Do tej pory najlepszy występ zaliczył w 2008 roku- w jednym z turniejów za $5,000 zajął 30. miejsce ($16,147). W 2013 roku na stole finałowym Main Eventu też grał Holender- Michiel Brummelhuis. 2) Felix Stephensen- Norwegia- 32,775,000- Ma 23 lata. Mieszka w Londynie. Można go nazwać jednym z odkryć tegorocznego Main Eventu. To jedyny turniej, który zagrał na WSOP 2014. Do dzisiaj jego tablica wyników wyglądała bardzo skromnie- 2 miejsca płatne w turnieju £1,000 Norwegian Championship 2009 (12. miejsce) oraz 92. miejsce w Main Evencie EPT Barcelona 2013. Jego dotychczasowe wygrane w turniejach live wyglądają skromnie- $22,118. 3) Mark Newhouse- USA- 26,000,000- Ma 29 lat. Być może kojarzycie jego nazwisko. Mark grał na stole finałowym Main Eventu w 2013 roku! Przyznajcie, że to niezwykłe osiągnięcie, pokonać rok po roku grubo ponad 6 tysięcy rywali i dojść do stołu finałowego najważniejszego turnieju. Wcześniej dokonał tego Dan Harrington w Main Eventach 2003 i 2004. Różnica jest taka, że w 2003 roku w Main Evencie grało 839 pokerzystów, a w 2004 roku 2,576. Pochodzi z Chapel Hill w Karolinie Północnej. Obecnie mieszka w Los Angeles. W 2006 roku wygrał World Poker Tour Borgata Poker Open i zarobił za to $1,519,020. W Main Evencie WSOP 2013 zajął 9. miejsce. Później zaliczył miejsca płatne na EPT Londyn oraz WSOP Europe. W swojej karierze zarobił ponad 2,77 miliona dolarów. Ubiegłoroczny stół finałowy zaczynał z 8. stackiem (7,350,000). 4) Andoni Larrabe- Hiszpania- 22,550,000- Ma 22 lata. Mieszka w Lodnynie. Jest najmłodszym uczestnikiem tegorocznego stołu finałowego. Jest także pierwszym Hiszpanem od czasu Carlosa Mortensena, który gra na stole finałowym WSOP ME. Na swoim koncie ma 9 miejsc płatnych w turniejach live. 5 z nich (wliczając ME 2014) zajął w turniejach World Series Of Poker. Najlepiej poszło mu w turnieju za $5,000 na WSOP 2013- zajął 46. miejsce i wygrał $14,333. Jego najlepszy życiowy wynik to zwycięstwo w turnieju za $5,000 na PCA 2013 ($218,710). W karierze wygrał $341,266. 5) Dan Sindelar- USA- 21,200,000- Ma 30 lat i pochodzi z Columbus w Nebrasce. Obecnie mieszka w Las Vegas. Na WSOP, wliczając ten turniej, zaliczył 18 miejsc płatnych, jednak dopiero pierwszy raz w Main Evencie. Na WSOP 2014 zagrał 19 turniejów. W całej karierze wygrał ponad 527 tysięcy dolarów. Jest zapalonym golfistą. 6) William Pappaconstantinou- USA- 17,500,000- Ma 29 lat. Kolejny pokerzysta, który jak dotąd miał skromne wyniki turniejowe. W 2010 roku zajął dwa miejsca płatne podczas World Poker Finals. W turnieju za $400 był 69. ($1,038), a w turnieju za $500 zajął 8. miejsce ($15,341). William jest zawodowym graczem w piłkarzyki. Na swoim koncie ma 5 tytułów mistrza USA. W tym roku po raz pierwszy zagrał w Main Evencie WSOP. 7) William Tonking- USA- 15,050,000- Ma 27 lat. Kolejny Amerykanin w stawce. Może pochwalić się 12 miejscami płatnymi w turniejach live. Jak na razie wygrał w nich ponad 93 tysiące dolarów. Na WSOP zaliczył 4 miejsca płatne. Na tegorocznej edycji, nie licząc Main Eventu, doszedł do ,,kasy” Eventu #58 ($1,500 NL Hold'em Mixed Max)- ukończył go na 77. miejscu ($3,942). 8) Martin Jacobson- Szwecja- 14,900,000- Ma 27 lat. Mieszka w Londynie. Martin rozpoczynał ostatni dzień Main Eventu jako lider. Na szczęście udało mu się zrealizować plan minimum, czyli dostać na stół finałowy. Teraz będzie mógł skupić się na walce o tytuł. A będzie groźnym rywalem. W turniejach live wygrał już ponad 4,8 miliona dolarów. Zaliczył 53 miejsca płatne (z czego 16 na WSOP), w tym na EPT, WPT i Aussie Millions. Jego najlepsze wyniki to dwa 2. miejsca w Main Eventach EPT- w Vilamourze w 2010 roku wygrał $378,706. A w EPT Deauville 2011 wygrał $762,185. Na Aussie Millions 2014 zajął 3 miejsca płatne (4. miejsce w $25,000 Challenge- $250,134; 8. w Main Evencie- $313,468; 60. w turnieju za $1,100- $3,098). Jest pierwszym Szwedem, który gra na stole finałowym Main Eventu od 2006 roku i czasów Erika Friberga (zajął 8. miejsce). 9) Bruno Politano- Brazylia- 12,125,000- Ma 31 lat. Jest pierwszym w historii Brazylijczykiem, który zagra na stole finałowym Main Eventu WSOP. W turniejach wygrał ponad 110 tysięcy dolarów. Zaliczył 11 miejsc płatnych (na WSOP, LAPT oraz Brazilian Series Of Poker). Najlepiej poradził sobie w 2013 roku- w MaiN Evencie BSOP w Florianopolis doszedł do 3. miejsca ($47,493). Pokerzyści wrócą do gry 10. listopada. Wypłaty na stole finałowym: 1. $10 000 000 2. $5 145 968 3. $3 806 402 4. $2 848 833 5. $2 143 174 6. $1 622 080 7. $1 235 862 8. $947 077 9.$730 725 Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka