Mała miejscowość pod Poznaniem. To właśnie tam Angelique Kerber przygotowywała się do swoich meczów. Właśnie pokonała w finale Australian Open Serenę Williams. – Puszczykowo to jedno z najważniejszych miejsc w życiu. To jest też mój dom – mówi tenisistka o polskich korzeniach. Puszczykowo Rodzice tenisistki – Sławomir i Beata – również uprawiali ten sport. Sama Angelique Kerber po rakietę sięgnęła w wieku trzech lat. Była między innymi mistrzynią Polski do lat 14, a dwa razy zdobyła mistrzostwo Niemiec do 18 lat. W Puszczykowie trenuje dzięki dziadkom, którzy zbudowali tam dla niej ośrodek tenisowy, jak opisuje „Głos Wielkopolski”. Tenisistka ma też ponoć swoje ulubione miejsca w okolicy, takie jak Jezioro Jarosławskie. W ośrodku pod Poznaniem Kerber ma zapewnioną siłownię, kilka kortów w hali, kilka z twardą nawierzchnią, ale też centrum odnowy biologicznej. Decyzję o przygotowywaniu się właśnie tam podjął jej sztab trenerski. - Jak się okazuje, to był świetny krok. Jej główny szkoleniowiec Torben Beltz uznał, że nie trzeba jeździć do egzotycznych krajów, by uzyskać optymalną formą - powiedział „Głosowi Wielkopolski” Henryk Gawlak, prezes Akademii Tenisowej. Wielki triumf Był to pierwszy wielkoszlemowy finał Kerber. Pokonała w nim utytułowaną Serenę Williams 6:4, 3:6, 6:4. – Gratuluję ci, zasłużyłaś na to zwycięstwo. Ciesz się tą chwilą – powiedziała Amerykanka po przegranej.,Katarzyna Miłkowska