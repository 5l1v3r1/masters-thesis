Brytyjskie Biuro Spraw zagranicznych przygotowało raport o najbezpieczniejszych państwach w Europie, w których warto spędzać wakacje. Polska znalazła się w pierwszej piątce, obok Lichtensteinu, Islandii, Malty i Słowenii. Jak podkreślono w raporcie, co prawda zdarzają się nad Wisłą drobne kradzieże i akty wandalizmu, to jednak w Polsce jest obecnie bardzo małe ryzyko zamachów terrorystycznych. W świecie, gdzie coraz częściej wybuchają bomby podkładane przez zamachowców taka rekomendacja dla naszego kraju jest nie do przecenienia. Przypomnijmy, że tylko w ostatnich miesiącach dochodziło do zamachów we Francji, Belgii czy Turcji. Niemieckie ministerstwo spraw zagranicznych zamknęło placówki dyplomatyczne w Ankarze i Stambule. Niebezpiecznie jest na Bliskim Wschodzi i w Afryce. Tymczasem Polska jest blisko i bomby nie wybuchają.,Paweł Kalisz