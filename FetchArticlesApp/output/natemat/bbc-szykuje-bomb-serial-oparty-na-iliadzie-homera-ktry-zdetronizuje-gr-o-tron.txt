Twórcy nowego serialu BBC przekonują, że będzie o wiele lepszy niż ten produkowany przez HBO. "Troja: Upadek miasta" ma przedstawiać 10 lat homeryckiego miasta. Jak można się domyślić, będzie dużo walk na miecze i krwi. "Troja" opisywana jest jako "wewnętrzna" opowieść o wojnie trojańskiej i dramat na miarę naszych czasów. Czegoś takiego w BBC1 miało jeszcze nie być. Serial, oprócz tego, że będzie przełomowy, to będzie także najdroższą produkcją BBC w historii. Tylko jeden odcinek będzie kosztował 2 miliony funtów. Zarząd brytyjskiej stacji telewizyjnej zadecydował, że BBC potrzebuje długiego serialu, który odniesie porównywalny, bądź większy sukces od wielokrotnie nagrodzonej w tym roku nagrodami Emmy "Gry o Tron". Charlotte Moore z BBC1 powiedziała, że adaptacja homeryckiego dramatu będzie "bez pudru" i nie będzie przypominała niczego, co do tej pory było dostępne dla fanom brytyjskich seriali. – Intymny i epicki, chwytliwy i radosny, bogaty z intrygami psychologicznymi i ludzkimi dramatami, poczujemy pasję, ból i straty bohaterów – przekonuje Moore. "Troja: Upadek miasta" prawdopodobnie będzie wyemitowany w ośmiu sezonach. Autorem scenariusza ma być David Farr, brytyjski pisarz i dyrektor przedsiębiorstwa teatralnego Royal Shakespeare Company. Mężczyzna przyznał, że "Illiada" i starożytne miasto Troja zawsze go ekscytowały. – Serial będzie miał na celu pokazanie, w całym swym bogactwie emocjonalnym, skutki wojny widoczne w mieście i w rodzinie. Poprzez jedną z najstarszych europejskich historii trafnie skomentujemy współczesny świat – powiedział scenarzysta. Producentem serialu ma być firma Kudos, odpowiedzialna za pokazywany na Channel 4 serial science-fiction "Humans". "Troja" rozpocznie się narodzinami Parysa i skończy upadkiem Troi.,Barbara Kaczmarczyk