Kilka tygodni temu firma AOL wydała komunikat, który był zapowiedzią końca słynnego odtwarzacza Winamp. Prace nad udoskonalaniem przestarzałego już programu miały zostać definitywnie zakończone, a sam Winamp miał zniknąć z oferty AOL. Nowy Rok przyniósł jednak fanom kultowego odtwarzacza dobrą wiadomość – Winamp nie umrze. Kupi go bowiem belgijski serwis Radionomy. Komunikat o ostatecznym porzuceniu prac nad Winampem, który zadebiutował na rynku w 1997 roku, firma America OnLine wystosowała w listopadzie. Program miał zostać "zamknięty" w drugiej połowie grudnia, ale koniec roku przyniósł też plotki wskazujące, że nabyciem Winampa (oraz służącego do nadawania internetowych programów radiowych Shoutcasta) zainteresowany jest Microsoft. Doniesienia nie były bezpodstawne. Wprawdzie odtwarzacz nie zasilił stajni Microsoftu, ale najprawdopodobniej znalazł w końcu nowego właściciela. Ma nim być Radionomy, belgijski agregator sieciowych stacji radiowych, który posiada w swojej ofercie około 6 tysięcy kanałów. Według serwisu TechCrunch.com transakcja ma zostać sfinalizowana do 3 stycznia i obejmować także zakup Shoutcasta.,Tomasz BaliszewskiKilka tygodni temu firma AOL wydała komunikat, który był zapowiedzią końca słynnego odtwarzacza Winamp. Prace nad udoskonalaniem przestarzałego już programu miały zostać definitywnie zakończone, a sam Winamp miał zniknąć z oferty AOL. Nowy Rok przyniósł jednak fanom kultowego odtwarzacza dobrą wiadomość – Winamp nie umrze. Kupi go bowiem belgijski serwis Radionomy. Komunikat o ostatecznym porzuceniu prac nad Winampem, który zadebiutował na rynku w 1997 roku, firma America OnLine wystosowała w listopadzie. Program miał zostać "zamknięty" w drugiej połowie grudnia, ale koniec roku przyniósł też plotki wskazujące, że nabyciem Winampa (oraz służącego do nadawania internetowych programów radiowych Shoutcasta) zainteresowany jest Microsoft. Doniesienia nie były bezpodstawne. Wprawdzie odtwarzacz nie zasilił stajni Microsoftu, ale najprawdopodobniej znalazł w końcu nowego właściciela. Ma nim być Radionomy, belgijski agregator sieciowych stacji radiowych, który posiada w swojej ofercie około 6 tysięcy kanałów. Według serwisu TechCrunch.com transakcja ma zostać sfinalizowana do 3 stycznia i obejmować także zakup Shoutcasta.,Tomasz Baliszewski