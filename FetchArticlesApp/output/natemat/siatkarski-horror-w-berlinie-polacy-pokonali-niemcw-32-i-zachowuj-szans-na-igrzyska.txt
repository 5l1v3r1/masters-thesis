Walka była zacięta i kiedy już wydawało się, że wszystko stracone, nasi siatkarze wciąż walczą o bilety na igrzyska w Brazylii. Wszystko dzięki obronie Pawła Zatorskiego i Grzegorza Łomacza w decydującym etapie tie-breaka. Niesamowity był też Bartosz Kurek, którego blok uratował nam skórę! Pod tym linkiem można obejrzeć decydujące momenty tie-breaka, w tym wspaniałą obronę Polaków przy stanie 11:12.Polscy siatkarze pod wodzą Stephane'a Antigi pokonali reprezentację Niemiec z wynikiem 3:2. Oznacza to, że zajęli trzecie miejsce w turnieju kwalifikacyjnym do majowego turnieju interkontynentalnego w Japonii. W rozmowie dla TVP Sport kapitan reprezentacji Michał Kubiak powiedział, że los im sprzyjał. – Wcześniej klęliśmy w szatni, że nie mamy farta, a dziś on nam sprzyjał. Nacieszmy się tym zwycięstwem, szczęściu czasem trzeba pomóc i my to dziś zrobiliśmy.,Barbara Kaczmarczyk