Wszystkich Świętych coraz bliżej, więc niebawem na polskich drogach znów zaroi się od kierowców. Jak co roku policja będzie apelować o rozsądek, trzeźwość i bezpieczną jazdę, ale – także jak co roku – jej wezwania nie pozyskają uwagi różnorakich "mistrzów kierownicy", preferujących często tankowanie przez kieliszek. Aby przekonać się, na co stać rodzimych piratów drogowych, wystarczy spędzić kilka minut na YouTube. Poniżej przedstawiamy krótki, nad wyraz niepełny wybór nagrań wykonanych na polskich drogach. Podróżując po Polsce samochodem, można zaobserwować wiele zdumiewających zjawisk drogowych. Jednym z nich są mknące pod prąd auta, których kierowcy beztrosko przyciskają pedał gazu. Wielu wrażeń dostarczają także ci kierowcy TIR-ów, którzy minęli się ze swoim rajdowym powołaniem. Osobny rozdział otwierają przejazdy kolejowe, które zdają się wręcz prowokować miłośników brawury do demonstrowania swoich możliwości. Na drogach nie brakuje również amatorów wyprzedzania – na trzeciego, na czwartego...,Tomasz Baliszewski