Wiosne już mamy, czas na porządki. Jeżeli do tej pory nie uporaliście się z porządkami na działce, to najwyższy czas , aby zakasać rękawy. Ja już mam posprzątane i popalone wszystkie jesienne złogi. Działka wygląda tak Wiem, wiem, trochę depresyjnie, ale to dopiero początek wiosny, koniec marca, za chwilę rozkwitną żonkile, tulipany, korony cesarskie, będzie pięknie. Teraz jest optymalny czas, aby posiać trawę, groch, rzodkiewkę, koper i cebulę z dymki. Wszystko to poczyniłam wczoraj. Została mi pietruszka, ale najpiew muszę wzruszyć ziemię na grządce , na której sieję i sadzę zioła. Muszę też wzruszyć i przesiać kompost, a następnie wysiać go na wszystkie rośliny znajdujące się w ogrodzie. Truskawiki po zimie też wymagają pracy. Najpierw należy usunąć słomę, która okrywała przez zime nasze truskawki, potem wzruszyć ziemię dookoła sadzonek, przyciąć zmarznięte liście, odciąć rozogi , które się wytworzyły i usunać chwasty. Następnie należy je podsypać nawozem, podlać i czekać na owoce. Przy wysiewaniu warzyw musimy pamiętać o płodozmianie i o sąsiedztwie warzyw. Ja trzymam się tej zasady i polecam , bo się sprawdza. Cebula ma dobrych sąsiadów w ogórkach, burakach, pomidorach, marchwi, pietruszce, sałacie, majeranku i truskawkach. Nie znosi sąsiedztwa fasoli, grochu, kapusty i rzodkiewki. Czosnek może być sadzony w sąsiedztwie ogórka, pomidora, sałaty, marchwi, buraka, bazylii, tulipanów, malin, truskawek oraz drzew i krzewów owocowych. Nie lubi natomiast fasoli, grochu i warzyw kapustnych. Por czuje się dobrze obok ogórka, sałaty, marchwi, rzodkiewki, selera, pomidora, pietruszki i truskawki. Nie toleruje fasoli, grochu i buraka. Fasola dobrze sobie radzi przy ogórku, warzywach kapustnych, sałacie, rzodkiewce, buraku, selerze, szpinaku, koprze, aksamitce i truskawkach. Nie radzi sobie przy grochu, czosnku, porze i cebuli. Groch lubi sąsiedztwo ogórka, warzyw kapustnych, sałaty, marchwi, buraka, kopru, nasturcji i nagietka. Nie toleruje fasoli, ziemniaków, pora i cebuli. Ogórki czują się świetnie w uprawie współrzędnej z fasolą, grochem, sałatą, burakiem, selerem, szpinakiem i koprem. Nie maja zbytniej estymy do ziemniaka, pomidora i rzodkiewki. Pomidor lubi fasolę, sałatę, paprykę, pora, seler, cebulę czosnek i bazylię. Nie lubi zaś grochu, ogórków i kopru włoskiego. Sałata lubi mieć w pobliżu groch, ogórki, kapustę, marchew, miętę pieprzową,rzodkiewkę i pomidora.,Beata Wielgosz