Wpływowy agent i mason, polski ojciec Europy, człowiek – zagadka. Józef Retinger to jedna z bardziej fascynujących osobowości politycznych, którą warto poznać. Wpływowy agent, mason, polski ojciec Europy, człowiek – zagadka. Józef Retinger (1888-1960) to jedna z bardziej fascynujących osobowości politycznych. Nakładem wydawnictwa Universitas ukazała się właśnie książka Józef Retinger. Prywatny polityk, którą polecam Wam na weekend. Retingera znałam przede wszystkim w kontekście europejskim. Kilka lat temu natrafiłam na niego w pamiętnikach belgijskiego polityka, Henriego Spaaka, który wspominał go jak u boku generała Sikorskiego w Londynie forsował idee zjednoczonej Europy. Nad koncepcją paneuropejską w oparciu o porozumienie francusko-niemieckie Retinger pracował jeszcze przed drugą wojną z Arthurem Capelem ( nota bene przyjacielem Coco Chanel, którego śmierć zainspirowała powstanie słynnej "małej czarnej" ale to na inną opowieść ). Marzyła mu się Wielka Encyklopedia Europy pokazująca, że jedność europejska jest naturalnym procesem ewolucji. Po drugiej wojnie mocno zaangażowany w tworzenie Ruchu Europejskiego, Rady Europy i owianej tajemnicą politycznej Grupy Bilderberg. Lewicowość łączył z przekonaniem o konieczności włączania Kościoła w procesy demokratyczne i integracyjne. Urodzony przy ulicy Wiślnej 3 w Krakowie ( dziś jest tam chyba Rossmann), wydawca, przyjaciel i asystent Conrada, doradca rządu meksykańskiego, współpracownik ds.polityki zagranicznej generała Sikorskiego w Londynie i premiera Mikołajczyka. Blisko europejskiej arystokracji, artystów, członek "podejrzanych" międzynarodowych stowarzyszeń politycznych. W wieku dwudziestu lat został najmłodszym doktorem Sorbony, chwalił się że był najstarszym wiekiem cichociemnym. Charakter trudny, wygląd karykaturalny, podrysowany niedowładem części ciała spowodawanym nieudanym wojennym lądowaniem na spadochronie. Ludzie gadali, że był homoseksualistą, dwukrotnie żonaty. Po wojnie przez moment w Polsce przyjmowany z otwartymi ramionami, zorganizuje dla kraju transporty pomocy i wsparcie ekspertów z Wielkiej Brytanii. Traktowany jako szpieg i agent imperialistyczny musiał wycofać się z polskiej sceny. Bogatym życiorysem Retingera dałoby się obdzielić kilka osób, a na podstawie jego przygód mógłby powstać filmowy hit kasowy. Zanim jednak tak się stanie, koniecznie przeczytajcie o nim książkę! - - - “W świetle dużej ilości enuncjacji na temat Retingera niezwykle trudno dociec, gdzie kończy się prawda o nim, a zaczynają owe mity i legendy. Retinger ze swoją niezwykłą osobowością, skomplikowanym, trudnym do zaszyfladkowania w jakiejś kategorii życiorysem, ze wszystkimi zagadkami tego życiorysu oraz kontrowersyjnymi dla wielu osób dokonaniami, doskonale nadawał się na bohatera mitu. Duże wpływy, jakie posiadał wśród polityków zachodnich budziły zawiść i podejrzenia w polskim środowisku emigracyjnym” - fragment z: Bolesław Podgórski, . . Universitas, 2014.,Anna Radwan