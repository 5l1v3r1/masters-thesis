Obserwując Facebooka spotykam się często z satyrycznymi rysunkami na temat kleru, które są niesamowicie popularne. Satyra dotycząca samej religii cieszy się wielokrotnie mniejszą popularnością. Żarty wymierzone w dogmaty samej wiary wzbudzają też niekiedy ostry sprzeciw niektórych osób uważających się za ateistów. Jeden z użytkowników Facebooka zwrócił mi uwagę na rysunek odwołujący się do rytuału obrzezania. Przedstawiał on Boga Ojca na kozetce i psychologa pytającego: „od kiedy ma Pan Bóg fantazje o ucinaniu kawałków penisa niemowlętom”? Rysunek ten otrzymał bardzo nieliczne polubienia w porównaniu z, na przykład, przedstawieniem księdza szarpiącego z radością za sznur od dzwonnicy i mówiącego: „a teraz was powk...wiam”. Moim zdaniem pierwszy obrazek stanowi przykład inteligentnego żartu (choć w pierwszym odruchu może się wydawać niektórym osobom dość „bluźnierczy”). Inteligentny żart to moim zdaniem taki, który skłania do refleksji. Skoro ktoś wierzy w Stwórcę całego wszechświata, miliardów galaktyk, to jak akceptuje fakt, iż święte pismo tegoż Stwórcy sugeruje, iż obrzezanie jest ważnym elementem religijności? Dla ateistów jest to zabawny paradoks świadczący o irracjonalności wierzeń religijnych (w tym momencie głównie judaizmu i islamu, gdyż chrześcijanie zarzucili ten zwyczaj). Jednak dla ludzi chcących nadal wierzyć w „Stwórcę Wszechrzeczy” obrazek z bogiem na kozetce również powinien być cenny. Bo chyba każdy z nich zadaje sobie pytanie o to, na ile rozmaite, archaiczne dogmaty mają sens, nawet przy założeniu, że bóg istnieje... Drugi obrazek, ze złośliwym księdzem zakłócającym życie dzwonieniem, też ma jakiś szerszy wymiar. Rzeczywiście mamy do czynienia w Polsce z nachalną klerykalizacją, albo jej próbami. Ale przede wszystkim jest to złośliwość i trafia, że tak powiem, w niższe rejestry estetyczne i intelektualne u odbiorcy. O ile Biblia rzeczywiście nakazuje tak dziwaczne rzeczy jak obrzezanie, a w Nowym Testamencie polemizuje z tym obyczajem zupełnie na serio (nie ma nic o jego absurdalności), o tyle dzwony kościelne raczej nie są używane na złość innym ludziom i nawet dla osób niewierzących mogą mieć miłe brzmienie, czego raczej nie można powiedzieć o obrzezaniu. Mamy przecież carillon, czyli karylion (polska nazwa dość ciężko się chyba przyjmuje), który jest swego rodzaju „dzwonowym fortepianem”. W Polsce coraz częściej można usłyszeć melodie na nim wygrywane, również z kościelnych wież i, choć jestem ateistą, słuchając ich wcale nie mam wrażenia, że ktoś robi mi na złość. Niejeden czytelnik mógłby się teraz spytać o to, po co pisać o obrazkach na Facebooku, których na dodatek nie wkleiłem do artykułu, szanując prawa autorskie. Otóż moim zdaniem jest to przykład szerszego zjawiska. Krytyka kleru jest w naszym kraju i w naszym internecie bardzo popularna. Krytyka religii stanowi tabu nawet dla wielu ateistów. Tymczasem antyklerykalizm bez krytyki samej religii ma moim zdaniem niewielki sens. Uważam, że kler nie wziął się znikąd. Jest wynikiem religijnych dogmatów. Krytyka nie trafiająca w źródło problemu nie trafia moim zdaniem wcale. Przykładem niech będzie Marcin Luter, do dziś chyba nie do pobicia jeśli chodzi o skuteczny antyklerykalizm. Luter stworzył wspólnotę w zamyśle wolną od nadużyć kleru. No i co z tego wynikło...? Mamy dziś w USA wielu protestantów, którzy są moim zdaniem bardziej szkodliwi od najbardziej nawet konserwatywnych katolickich biskupów. Każdy, kto w to wątpi, powinien wyszukać w sieci kazania – show teleewangelistów. Ewangelikanie, jedni z następców Lutra, naciskają na edukację w znacznie większym stopniu niż kościół katolicki. Tylko dobrze napisana konstytucja Stanów Zjednoczonych zapobiega wprowadzeniu kreacjonizmu w szkołach państwowych, ale niestety kreacjonizm ma się świetnie w szkołach prywatnych, jak i w nauczaniu rodziców, które jest u ewangelikanów dość powszechne, zaś prawo USA na nie pozwala. Rodzicie ewangelikanie nauczają dzieci w domach głównie po to, aby „uchronić” je przed nowoczesną wiedzą. Tymczasem kreacjonizm wyklucza nie tylko możliwość bycia biologiem, ale torpeduje inne dziedziny wiedzy, takie jak astronomia, geologia, chemia, fizyka teoretyczna i wiele innych. Dziecko, któremu wpojono kreacjonizm, ma mizerną szansę na stanie się naukowcem w przyszłości. Nie będzie też godnym zaufania nauczycielem. Wiele typów pracy stanie się dla takiego dziecka w przyszłości niemożliwymi, albo też będzie wykonywane nieuczciwie. W jednym z programów Richarda Dawkinsa pojawia się na przykład nauczyciel geografii, który nie tylko jest kreacjonistą, ale wierzy też w to, że Ziemia jest płaska i obiega ją Słońce. Nauczanie geografii przy takiej, sformatowanej dla potrzeb dogmatów wiary, wiedzy, jest moim zdaniem po prostu przestępstwem... Skazuje się przecież ludzi okradających banki, a o ile bardziej szkodliwy jest człowiek masowo ogłupiający uczące się dzieci! Nawet chłodny kapitalista musi przyznać, że celowe ograniczanie wiedzy i umiejętności można przeliczyć na pieniądze i taki spaczony przez dogmaty nauczyciel odbiera społeczeństwu o wiele więcej, niż niejeden uczestnik napadu na bank. W Polsce również kreacjonizm jest zamiatanym pod dywan problemem. Na szczęście nie ma jeszcze bardzo silnych nacisków na edukację kreacjonistyczną w szkołach publicznych, ale działają u nas protestanckie, żydowskie i muzułmańskie szkoły prywatne, gdzie kreacjonizm jest wpajany najmłodszym. Również wielu polskich katolików jest kreacjonistami, mimo tego, że kościół katolicki w większości wypadków nie atakuje teorii ewolucji (choć też jej raczej nie broni). O tym, że antyklerykalizm bez krytyki samej religii jest postawą nieco chybioną, świadczą moim zdaniem problemy społeczeństw Zachodniej Europy z imigrantami z państw muzułmańskich. Choć owe społeczeństwa są w porównaniu z Polską ultralaickie, to jednak żyje w nich niechęć do krytyki religii i religijne dogmaty są nadal ogromnie szanowane, jeśli już nie wyznawane. Czyni to prawodawstwo społeczeństw laickiej Europy bezbronnym wobec dogmatów nowej religii, jaką jest islam imigrantów, niekiedy znacznie bardziej fanatyczny od tego znanego XIX wiecznym podróżnikom, czy choćby z „Baśni Tysiąca i Jednej Nocy”, gdzie spotykamy się ze społeczeństwem zadziwiająco wręcz, jak na czas średniowiecza, liberalnym. Przesadny szacunek do religii laickich społeczeństw Europy prowadzi do tego, że mogą w niej działać najbardziej nawet ortodoksyjne grupy wyznaniowe, zmuszające do współuczestnictwa również otwartych i liberalnych muzułmanów. Kończy się to źle, bo efektem jest narastająca nieufność, a nawet nienawiść do wszystkich muzułmanów, a nie tylko do tych, u których religijne dogmaty są wymierzone ewidentnie w prawa człowieka. O chybionej przemianie, jaką daje nacisk antyklerykalny bez krytyki religii świadczy choćby reakcja części opinii publicznej w Europie po zamordowaniu Theo van Gogha przez islamskiego fanatyka. Wielu europejskich intelektualistów usprawiedliwiło ten mord winą „krytyki religii”, co wydaje mi się wręcz nieludzkie. Nie tylko zresztą w Polsce mamy prawo o obrazie uczuć religijnych...,Jacek TabiszObserwując Facebooka spotykam się często z satyrycznymi rysunkami na temat kleru, które są niesamowicie popularne. Satyra dotycząca samej religii cieszy się wielokrotnie mniejszą popularnością. Żarty wymierzone w dogmaty samej wiary wzbudzają też niekiedy ostry sprzeciw niektórych osób uważających się za ateistów. Jeden z użytkowników Facebooka zwrócił mi uwagę na rysunek odwołujący się do rytuału obrzezania. Przedstawiał on Boga Ojca na kozetce i psychologa pytającego: „od kiedy ma Pan Bóg fantazje o ucinaniu kawałków penisa niemowlętom”? Rysunek ten otrzymał bardzo nieliczne polubienia w porównaniu z, na przykład, przedstawieniem księdza szarpiącego z radością za sznur od dzwonnicy i mówiącego: „a teraz was powk...wiam”. Moim zdaniem pierwszy obrazek stanowi przykład inteligentnego żartu (choć w pierwszym odruchu może się wydawać niektórym osobom dość „bluźnierczy”). Inteligentny żart to moim zdaniem taki, który skłania do refleksji. Skoro ktoś wierzy w Stwórcę całego wszechświata, miliardów galaktyk, to jak akceptuje fakt, iż święte pismo tegoż Stwórcy sugeruje, iż obrzezanie jest ważnym elementem religijności? Dla ateistów jest to zabawny paradoks świadczący o irracjonalności wierzeń religijnych (w tym momencie głównie judaizmu i islamu, gdyż chrześcijanie zarzucili ten zwyczaj). Jednak dla ludzi chcących nadal wierzyć w „Stwórcę Wszechrzeczy” obrazek z bogiem na kozetce również powinien być cenny. Bo chyba każdy z nich zadaje sobie pytanie o to, na ile rozmaite, archaiczne dogmaty mają sens, nawet przy założeniu, że bóg istnieje... Drugi obrazek, ze złośliwym księdzem zakłócającym życie dzwonieniem, też ma jakiś szerszy wymiar. Rzeczywiście mamy do czynienia w Polsce z nachalną klerykalizacją, albo jej próbami. Ale przede wszystkim jest to złośliwość i trafia, że tak powiem, w niższe rejestry estetyczne i intelektualne u odbiorcy. O ile Biblia rzeczywiście nakazuje tak dziwaczne rzeczy jak obrzezanie, a w Nowym Testamencie polemizuje z tym obyczajem zupełnie na serio (nie ma nic o jego absurdalności), o tyle dzwony kościelne raczej nie są używane na złość innym ludziom i nawet dla osób niewierzących mogą mieć miłe brzmienie, czego raczej nie można powiedzieć o obrzezaniu. Mamy przecież carillon, czyli karylion (polska nazwa dość ciężko się chyba przyjmuje), który jest swego rodzaju „dzwonowym fortepianem”. W Polsce coraz częściej można usłyszeć melodie na nim wygrywane, również z kościelnych wież i, choć jestem ateistą, słuchając ich wcale nie mam wrażenia, że ktoś robi mi na złość. Niejeden czytelnik mógłby się teraz spytać o to, po co pisać o obrazkach na Facebooku, których na dodatek nie wkleiłem do artykułu, szanując prawa autorskie. Otóż moim zdaniem jest to przykład szerszego zjawiska. Krytyka kleru jest w naszym kraju i w naszym internecie bardzo popularna. Krytyka religii stanowi tabu nawet dla wielu ateistów. Tymczasem antyklerykalizm bez krytyki samej religii ma moim zdaniem niewielki sens. Uważam, że kler nie wziął się znikąd. Jest wynikiem religijnych dogmatów. Krytyka nie trafiająca w źródło problemu nie trafia moim zdaniem wcale. Przykładem niech będzie Marcin Luter, do dziś chyba nie do pobicia jeśli chodzi o skuteczny antyklerykalizm. Luter stworzył wspólnotę w zamyśle wolną od nadużyć kleru. No i co z tego wynikło...? Mamy dziś w USA wielu protestantów, którzy są moim zdaniem bardziej szkodliwi od najbardziej nawet konserwatywnych katolickich biskupów. Każdy, kto w to wątpi, powinien wyszukać w sieci kazania – show teleewangelistów. Ewangelikanie, jedni z następców Lutra, naciskają na edukację w znacznie większym stopniu niż kościół katolicki. Tylko dobrze napisana konstytucja Stanów Zjednoczonych zapobiega wprowadzeniu kreacjonizmu w szkołach państwowych, ale niestety kreacjonizm ma się świetnie w szkołach prywatnych, jak i w nauczaniu rodziców, które jest u ewangelikanów dość powszechne, zaś prawo USA na nie pozwala. Rodzicie ewangelikanie nauczają dzieci w domach głównie po to, aby „uchronić” je przed nowoczesną wiedzą. Tymczasem kreacjonizm wyklucza nie tylko możliwość bycia biologiem, ale torpeduje inne dziedziny wiedzy, takie jak astronomia, geologia, chemia, fizyka teoretyczna i wiele innych. Dziecko, któremu wpojono kreacjonizm, ma mizerną szansę na stanie się naukowcem w przyszłości. Nie będzie też godnym zaufania nauczycielem. Wiele typów pracy stanie się dla takiego dziecka w przyszłości niemożliwymi, albo też będzie wykonywane nieuczciwie. W jednym z programów Richarda Dawkinsa pojawia się na przykład nauczyciel geografii, który nie tylko jest kreacjonistą, ale wierzy też w to, że Ziemia jest płaska i obiega ją Słońce. Nauczanie geografii przy takiej, sformatowanej dla potrzeb dogmatów wiary, wiedzy, jest moim zdaniem po prostu przestępstwem... Skazuje się przecież ludzi okradających banki, a o ile bardziej szkodliwy jest człowiek masowo ogłupiający uczące się dzieci! Nawet chłodny kapitalista musi przyznać, że celowe ograniczanie wiedzy i umiejętności można przeliczyć na pieniądze i taki spaczony przez dogmaty nauczyciel odbiera społeczeństwu o wiele więcej, niż niejeden uczestnik napadu na bank. W Polsce również kreacjonizm jest zamiatanym pod dywan problemem. Na szczęście nie ma jeszcze bardzo silnych nacisków na edukację kreacjonistyczną w szkołach publicznych, ale działają u nas protestanckie, żydowskie i muzułmańskie szkoły prywatne, gdzie kreacjonizm jest wpajany najmłodszym. Również wielu polskich katolików jest kreacjonistami, mimo tego, że kościół katolicki w większości wypadków nie atakuje teorii ewolucji (choć też jej raczej nie broni). O tym, że antyklerykalizm bez krytyki samej religii jest postawą nieco chybioną, świadczą moim zdaniem problemy społeczeństw Zachodniej Europy z imigrantami z państw muzułmańskich. Choć owe społeczeństwa są w porównaniu z Polską ultralaickie, to jednak żyje w nich niechęć do krytyki religii i religijne dogmaty są nadal ogromnie szanowane, jeśli już nie wyznawane. Czyni to prawodawstwo społeczeństw laickiej Europy bezbronnym wobec dogmatów nowej religii, jaką jest islam imigrantów, niekiedy znacznie bardziej fanatyczny od tego znanego XIX wiecznym podróżnikom, czy choćby z „Baśni Tysiąca i Jednej Nocy”, gdzie spotykamy się ze społeczeństwem zadziwiająco wręcz, jak na czas średniowiecza, liberalnym. Przesadny szacunek do religii laickich społeczeństw Europy prowadzi do tego, że mogą w niej działać najbardziej nawet ortodoksyjne grupy wyznaniowe, zmuszające do współuczestnictwa również otwartych i liberalnych muzułmanów. Kończy się to źle, bo efektem jest narastająca nieufność, a nawet nienawiść do wszystkich muzułmanów, a nie tylko do tych, u których religijne dogmaty są wymierzone ewidentnie w prawa człowieka. O chybionej przemianie, jaką daje nacisk antyklerykalny bez krytyki religii świadczy choćby reakcja części opinii publicznej w Europie po zamordowaniu Theo van Gogha przez islamskiego fanatyka. Wielu europejskich intelektualistów usprawiedliwiło ten mord winą „krytyki religii”, co wydaje mi się wręcz nieludzkie. Nie tylko zresztą w Polsce mamy prawo o obrazie uczuć religijnych...,Jacek Tabisz