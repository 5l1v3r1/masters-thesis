Ma zaledwie 23 lata i cały pokerowy świat u swoich stóp. Ryan Riess nad ranem czasu polskiego zwyciężył w najważniejszym turnieju pokerowym roku- Main Evencie World Series Of Poker i sięgnął po mistrzowską bransoletkę. Oprócz tego wzbogacił się o ponad 8,3 miliona dolarów! Dla osób nieinteresujących się pokerem na co dzień, przypomnę, że World Series Of Poker to jest najważniejsza i najbardziej prestiżowa seria pokerowa. W ramach WSOP, od czerwca do lipca odbywa się w Las Vegas kilkadziesiąt turniejów. Najważniejszy z nich nosi nazwę Main Event, a wpisowe do niego wynosi 10,000 dolarów. W tym roku w ME zagrało 6,352 pokerzystów (profesjonalistów i amatorów), pula nagród wyniosła prawie 60 milionów dolarów, a na zwycięzcę czekało $8,361,570. 4. listopada dziewięciu najlepszych pokerzystów, zwanych ,,November Nine” zasiadło do stołu finałowego Main Eventu w Las Vegas. Grali do wyłonienia najlepszej dwójki zawodników. W tym roku okazali się nimi Jay Farber i Ryan Riess. Następnego dnia to właśnie oni stoczyli między sobą najważniejszy pojedynek. Lepszy okazał się ten drugi. Podejmował odpowiednie decyzje, naciskał na rywala i kilka razy wygrał duże pule. Ostatecznie po prawie 3,5 godzinach gry, Jay i Ryan zagrali decydujące rozdanie. Do wyłonienia zwycięzcy potrzeba było 261 rozdań. W 2012 roku gra toczyła się o wiele dłużej- aż 399 rozdań. Ryan ma 23 lata, co czyniło go najmłodszym uczestnikiem tegorocznego stołu finałowego. Dzięki wygraniu Main Eventu 2013 jest pierwszym pokerzystą urodzonym w 1990 roku, który sięga po najcenniejszą bransoletkę. Pochodzi z East Lansing (Michigan). Studiował handel na Michigan State University, teraz mieszka w Las Vegas. Ostatni rok spędził podróżując z serią WSOP Circuit (seria turniejów na terenie USA i Kanady)- zaliczył 10 miejsc płatnych, w tym 2. miejsce na WSOP Circuit Horseshoe Hammond Main Event w październiku 2012. Dostał za to $239,063. Jak na razie zaliczył 3 miejsca płatne na WSOP (wszystkie w 2013, nie licząc Main Eventu). Jego najlepszy wynik to 11. miejsce w turnieju $1,000 No-Limit Hold'em (event numer 30). Podczas tegorocznego festiwalu L.A. Poker Classic zajął 7 miejsc płatnych w kilku turniejach. Podczas World Poker Tour Borgata Open, który rozegrano we wrześniu, Ryan zajął 68. miejsce w Main Evencie i wygrał $8,828. Dotychczas w turniejach live zarobił $318,478. Za zwycięstwo w Main Evencie otrzymał $8,361,570. Jay Farber za 2. miejsce otrzymał $5,174,357. Dla Ryana zwycięstwo jest spełnieniem marzenia. mówił tuż po zwycięstwie. I dodał, że to niesamowite: . I na koniec ciekawostka. Ryan podczas finału Main Eventu miał na sobie koszulkę Detroit Lions, drużyny futbolu amerykańskiego, której jest kibicem. Greg Merson, który wygrał Main Event w 2012 roku, podczas finału także miał na sobie koszulkę swojej ukochanej drużyny- Baltimore Orioles. Dziennikarz sportowy Bill Simons zażartował na Twitterze ,,Czy to najwspanialszy moment w historii Detroit Lions?”. Odniósł się tym samym do faktu, że Lions w nowożytnej historii NFL nie zdobyli żadnego tytułu. Kolejny World Series Of Poker dopiero za rok. Ale na pewno warto czekać. Będziemy mogli oglądać kolejnych zwycięzców, ich radość i smutek przegranych. Jak powiedział kiedyś wspaniały kierowca F1 Ayrton Senna: ,,Drugi na mecie, to pierwszy przegrany”. I tak też jest w pokerze. Ryan Riess na stałe zapisał się już w historii WSOP. To marzenie każdego pokerzysty. Zawodowego, jak i amatora. Dla wielu, w tym dla legendy pokera- Phila Hellmutha ważniejsze niż miliony dolarów pierwszej nagrody. Dołącz do PokerL!VE na Facebooku. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka