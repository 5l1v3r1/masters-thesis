Mariusz Wach plan wykonał mistrzowsko – wszedł, dostał i zszedł. Po biciu Wacha (bo przecież nie walce), kolejnym darze rodziny Kliczków dla rodzin polskich, mogę mu tylko pogratulować. Po zejściu z ringu wyglądał całkiem znośnie, a teraz czeka go pełen chwały powrót do domu. Z walizkę zielonych dolarów. Dlatego z całą pewnością z walki zadowolona jest narzeczona Wacha, Marta, która jest matką dwuletniego syna Mariusza - Oliwiera. Becikowe niestety starcza zazwyczaj na pierwsze dwanaście minut życia dziecka, więc teraz, po walce, Marta – jak Hrabia z felietonów Pawła Zarzecznego – będzie mogła wyjmować pieniądze na małego z szafy! W ogóle mam wrażenie, że Kliczkowie postanowili sobie, że zaczną uszczęśliwiać rodziny przeciętnych polskich bokserów i zapewniać im spokojną przyszłość. Adamek za walkę z Witalijem dostał trzy miliony dolców, tyle, ile kiedyś Andrew Gołota za dwie rundy z Tysonem na haju. Sosnowski otrzymał co prawda trzy razy mniej, ale przecież to i tak lepsze niż reklamowanie w telezakupach Mango wibratora treningowego, który w minutę robi z ciebie Schwarzeneggera. Jeszcze mniej zarobił wspomniany Wach, ale umówmy się: któż z nas pogardziłby 800 tys. zielonych Georgów Washingtonów? I co warte pochwały – w każdym z tych przypadków wszystko odbyło się na poziomie. Witalij dał Sosnowskiemu dziesięć rund, Adamkowi dziewięć, a Władimir Wachowi aż dwanaście. Chłopcy poskakali trochę, zadali kilka ciosów, pewnie się nawet spocili i dopiero wtedy Ukraińcy wygrywali. To o niebo lepsze niż ucieczka z ringu, albo nokaut w mniej niż 100 sekund, prawda? Zastanawiam się czy oni nie robią tego wszystkiego z sentymentu? Przecież jeszcze w połowie lat 90., przed Igrzyskami w Atlancie, Władimir w każdy piątek wskakiwał w drugą klasę osobowego do Warszawy, żeby na ringach Gwardii bić się za kilkaset dolców. – Wracał z tym na Ukrainę jak jakiś król – opowiadał mi kiedyś po jakiejś gali Paweł Skrzecz. A teraz królami Kliczkowie robią Polaków. Teoria ta w ogóle by mnie nie zdziwiła, bo ukraińscy bracia (co ciekawe, jeden urodził się w Kazachstanie, a drugi w Kirgistanie) to liga mistrzów także poza ringiem. A przecież boks nigdy nie był miejsce dla ułożonych chłopców. Zresztą, tak jak Artur Boruc stwierdził kiedyś, że bramkarze mają nierówno pod sufitem, bo rzucają się w błoto za jakąś piłką, tak samo bokserzy nie mogą być normalni – kto chciałby codziennie poddawać swoją twarz kuracji ze świeżych pięści? Wystarczy popatrzeć na czołówkę polskiego pięściarstwa: jeden to niedoszły samobójca, drugi kibol-chuligan i trzeci – sutener, który teraz siedzi w celi na Białołęce. Kiedyś nie było lepiej. Legendarnego Mariana Kasprzyka za bójkę zdyskwalifikowano dożywotnie (a jak warunkowo puszczono go na IO w Tokio, to przywiózł złoto!). A ŚP. mistrz Kulej? Kiedy zaczepiono go po jakimś dansingu, to najpierw rozłożył kilku drabów, a później z rozpędu kilku… milicjantów. Chłopaki z mojego podwórka, którzy trafili do klubu bokserskiego pod skrzydła mojego byłego nauczyciela WF, kiedyś wicemistrza kraju w wadze do 75 kg., też mieli ciekawsze zajęcia niż siedzenie w szkole, czytanie książek i uczenie się języków. A później pozdobywali medale mistrzostw i pucharu Polski. A Kliczkowie? Wiedzą, że widelec i widelczyk to nie to samo, butelek używają co najwyżej do picia, a nie do rozbijania ich na głowach, jak dzikusy Haye z Chisorą, obaj ukończyli Uniwersytet Kijowski, i to jako doktorzy. A o tym wszystkim mogą opowiedzieć wam w czterech językach – ukraińskim, rosyjskim, niemieckim i angielskim. Nieźle, co? Wczoraj rozmawiałem z kolegą, prężnym menadżerem (Polakiem, Jurkiem), który od ośmiu lat prowadzi karierę Chisory, tego samego, który w lutym z Władkiem Kliczką wytrzymał dwanaście rund. – Z bliska to faktycznie wielka klasa, profesjonalizm. Jest w tym oczywiście trochę grania, PR-u, ale współpracować z nimi to wielka przyjemność – tłumaczył. Dlatego też Wach po walce grzecznie podziękować Kliczce za współpracę, darmową promocję i czek na kilkaset tysięcy baksów, a później wrócić do domu jako bohater, gdzie jego kobieta z pewnością będzie czekać z jakimś dobrym ciastem.,Sebastian StaszewskiMariusz Wach plan wykonał mistrzowsko – wszedł, dostał i zszedł. Po biciu Wacha (bo przecież nie walce), kolejnym darze rodziny Kliczków dla rodzin polskich, mogę mu tylko pogratulować. Po zejściu z ringu wyglądał całkiem znośnie, a teraz czeka go pełen chwały powrót do domu. Z walizkę zielonych dolarów. Dlatego z całą pewnością z walki zadowolona jest narzeczona Wacha, Marta, która jest matką dwuletniego syna Mariusza - Oliwiera. Becikowe niestety starcza zazwyczaj na pierwsze dwanaście minut życia dziecka, więc teraz, po walce, Marta – jak Hrabia z felietonów Pawła Zarzecznego – będzie mogła wyjmować pieniądze na małego z szafy! W ogóle mam wrażenie, że Kliczkowie postanowili sobie, że zaczną uszczęśliwiać rodziny przeciętnych polskich bokserów i zapewniać im spokojną przyszłość. Adamek za walkę z Witalijem dostał trzy miliony dolców, tyle, ile kiedyś Andrew Gołota za dwie rundy z Tysonem na haju. Sosnowski otrzymał co prawda trzy razy mniej, ale przecież to i tak lepsze niż reklamowanie w telezakupach Mango wibratora treningowego, który w minutę robi z ciebie Schwarzeneggera. Jeszcze mniej zarobił wspomniany Wach, ale umówmy się: któż z nas pogardziłby 800 tys. zielonych Georgów Washingtonów? I co warte pochwały – w każdym z tych przypadków wszystko odbyło się na poziomie. Witalij dał Sosnowskiemu dziesięć rund, Adamkowi dziewięć, a Władimir Wachowi aż dwanaście. Chłopcy poskakali trochę, zadali kilka ciosów, pewnie się nawet spocili i dopiero wtedy Ukraińcy wygrywali. To o niebo lepsze niż ucieczka z ringu, albo nokaut w mniej niż 100 sekund, prawda? Zastanawiam się czy oni nie robią tego wszystkiego z sentymentu? Przecież jeszcze w połowie lat 90., przed Igrzyskami w Atlancie, Władimir w każdy piątek wskakiwał w drugą klasę osobowego do Warszawy, żeby na ringach Gwardii bić się za kilkaset dolców. – Wracał z tym na Ukrainę jak jakiś król – opowiadał mi kiedyś po jakiejś gali Paweł Skrzecz. A teraz królami Kliczkowie robią Polaków. Teoria ta w ogóle by mnie nie zdziwiła, bo ukraińscy bracia (co ciekawe, jeden urodził się w Kazachstanie, a drugi w Kirgistanie) to liga mistrzów także poza ringiem. A przecież boks nigdy nie był miejsce dla ułożonych chłopców. Zresztą, tak jak Artur Boruc stwierdził kiedyś, że bramkarze mają nierówno pod sufitem, bo rzucają się w błoto za jakąś piłką, tak samo bokserzy nie mogą być normalni – kto chciałby codziennie poddawać swoją twarz kuracji ze świeżych pięści? Wystarczy popatrzeć na czołówkę polskiego pięściarstwa: jeden to niedoszły samobójca, drugi kibol-chuligan i trzeci – sutener, który teraz siedzi w celi na Białołęce. Kiedyś nie było lepiej. Legendarnego Mariana Kasprzyka za bójkę zdyskwalifikowano dożywotnie (a jak warunkowo puszczono go na IO w Tokio, to przywiózł złoto!). A ŚP. mistrz Kulej? Kiedy zaczepiono go po jakimś dansingu, to najpierw rozłożył kilku drabów, a później z rozpędu kilku… milicjantów. Chłopaki z mojego podwórka, którzy trafili do klubu bokserskiego pod skrzydła mojego byłego nauczyciela WF, kiedyś wicemistrza kraju w wadze do 75 kg., też mieli ciekawsze zajęcia niż siedzenie w szkole, czytanie książek i uczenie się języków. A później pozdobywali medale mistrzostw i pucharu Polski. A Kliczkowie? Wiedzą, że widelec i widelczyk to nie to samo, butelek używają co najwyżej do picia, a nie do rozbijania ich na głowach, jak dzikusy Haye z Chisorą, obaj ukończyli Uniwersytet Kijowski, i to jako doktorzy. A o tym wszystkim mogą opowiedzieć wam w czterech językach – ukraińskim, rosyjskim, niemieckim i angielskim. Nieźle, co? Wczoraj rozmawiałem z kolegą, prężnym menadżerem (Polakiem, Jurkiem), który od ośmiu lat prowadzi karierę Chisory, tego samego, który w lutym z Władkiem Kliczką wytrzymał dwanaście rund. – Z bliska to faktycznie wielka klasa, profesjonalizm. Jest w tym oczywiście trochę grania, PR-u, ale współpracować z nimi to wielka przyjemność – tłumaczył. Dlatego też Wach po walce grzecznie podziękować Kliczce za współpracę, darmową promocję i czek na kilkaset tysięcy baksów, a później wrócić do domu jako bohater, gdzie jego kobieta z pewnością będzie czekać z jakimś dobrym ciastem.,Sebastian Staszewski