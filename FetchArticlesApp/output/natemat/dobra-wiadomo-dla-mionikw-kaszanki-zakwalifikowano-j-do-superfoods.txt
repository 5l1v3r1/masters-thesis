Kaszanka - przysmak Polaków i Brytyjczyków, którzy nazywają ją czarnym puddingiem. Kojarzy się z tłuszczem i cholesterolem, najczęściej zapijana jest piwem i białym pieczywem podczas grilla w sezonie wiosenno-letnim. W Wielkiej Brytanii jest jednym ze składników tradycyjnego śniadania. Okazuje się, że wszyscy ci, którzy często odmawiają sobie tego przysmaku, nie muszą już tego robić... Kiełbasa z kaszy i krwi została zakwalifikowana jako "super jedzenie" dzięki składnikom odżywczym, które dostarcza człowiekowi. Między innymi zawiera dużo białka, potasu, wapnia i magnezu, przy małych iliściach węglowodanów. Oprócz tego kaszanka bogata jest w żelazo i cynk, które są stosunkowo rzadko spotykane w potrawach, które spożywamy na co dzień, a mają znaczący wpływ na zapobieganie anemii. Brytyjska dziennikarka Anucyia Victor przewiduje, że w nowo rozpoczętym roku kaszanka będzie wymieniana razem z algami, czarną fasolą i olejem avocado jako produkt, który powinien znaleźć się w naszej diecie. Brytyjscy producenci wyrobów mięsnych już teraz widzą, że w 2016 roku kaszanka będzie chętniej kupowana. Sprzedaż tego produktu w zaledwie kilka dni wyraźnie wzrosła. Należy jednak pamiętać, żeby nie przesadzać z ilością spożywanej kaszanki. Szczególnie jeśli najchętniej odsmażamy ją na maśle z dodatkiem cebuli. Wtedy może wciąż jest zdrowa, ale i tucząca. Do tej pory mianem "superfoods" określane były bardzo zdrowe produkty roślinne. Trend pochodzi ze Stanów i Wielkiej Brytanii, gdzie nagle wszystkie gwiazdy pokochały zielone koktajle z jarmużem w roli głównej, a zamiast borówek amerykańskich do porannego muesli dodają jagody goji czy acai. Z kolei wodę Evian zastąpiły kokosową. Do tej grupy należą na przykład nasiona chia, komosa ryżowa, jarmuż, żurawina, czosnek i dynia.,Barbara Kaczmarczyk