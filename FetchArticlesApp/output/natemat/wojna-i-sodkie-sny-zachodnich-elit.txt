Zachodni postmodernizm już dawno temu obwieścił „koniec historii”. Sporej części zachodnich elit wydaje się zatem, że żyjemy w „pohistorii”, gdzie miliony równie atrakcyjnych rzeczywistości toczą swoją opowieść, zaś rzeczywistość leżąca skromnie (i jak zwykle) pod naszymi stopami została zrzucona z piedestału. Tymczasem obok śpiących i naćpanych ideologią „okrągłych głów” historia toczy się jak zawsze i ma się dobrze. Narasta konflikt Rosji z Ukrainą. Ukraina została brutalnie zdestabilizowana przez Rosję (a obecnie jest przez nią najeżdżana), pod pretekstem wydarzeń na Majdanie i problemów wewnętrznych związanych ze zmianą prezydenta. Być może rzeczywiście Ukraincy nie dopełnili wszelkich konstytucyjnych formalności przy zrzucaniu Janukowycza z tronu. Ale to przecież ich wewnętrzna sprawa, nie uzasadniająca w żaden sposób ingerencji Rosjan. Być może rzeczywiście część rosyjskojęzycznej ludności Krymu i Donbasu chciała rozważyć swoją przynależność do Ukrainy, ale przecież to nie Putin powinien o tym rozstrzygać. Rosjanie mają ogromną diasporę, żyją w wielu miejscach na świecie, również w obu Amerykach. Ale przecież Putin nie jest władcą świata, aby samodzielnie rozstrzygać w kwestii granic. Tymczasem część radykalnej lewicy, jak i radykalnej prawicy (na przykład Korwin Mikke) wyraża swoje daleko idące poparcie dla Putina. Ja sam niedawno zostałem zapytany przez jakieś bliżej nieokreślone polskie środowiska lewicowe, czy nie zachciałbym udzielić wywiadu dla rosyjskich mediów w sprawie wad ministra spraw zagranicznych Grzegorza Schetyny. Chodziło zapewne o to, że jako prezes Polskiego Stowarzyszenia Racjonalistów często współpracuję z lewicą i mogę być postrzegany (niesłusznie) jako lewicowiec. No i oczywiście jestem, podobnie jak minister Grzegorz Schetyna, wrocławianinem, zatem mógłbym znać jakieś lokalne plotki na temat naszego ministra. Odpisałem, niezbyt grzecznie, że taki wywiad byłby najzwyczajniej w świecie zdradą kraju i to niezależnie od mojej osobistej oceny umiejętności ministra. Dodałem, że chętnie natomiast zrobiłbym wywiad z owymi środowiskami lewicowymi, na temat tego, co je skłania do pośredniczenia w tworzeniu propagandowych materiałów dla putinowskiej telewizji? Ciekaw jestem swoją drogą, kto się zgodził na moje miejsce, bo zapewne, niestety, ktoś taki się znalazł... Na pierwszy rzut oka sympatie części lewicy dla Putina są czymś skrajnie irracjonalnym. Rosja to klerykalne, feudalno – oligarchiczne państwo, uprawiające politykę imperialną. Jest do tego konserwatywna, prześladuje mniejszości etniczne i seksualne, prawa kobiet sytuują się w niej daleko poniżej poziomu Zachodniej Europy (w tym Polski). Lewica powinna być zatem pierwszą siłą dążącą do ostrej krytyki Putina. A często nią nie jest. Wciąż chyba żyje w Zachodniej Europie echo propagandy Związku Radzieckiego, natomiast w Polsce ma się dobrze sentyment do „dawnych dobrych czasów przyjaźni polsko - radzieckiej”. Niektórzy lewicowcy starszej daty, z którymi czasem rozmawiam na tematy ukraińsko – rosyjskie, po prostu nie uznają państwowości Ukrainy, od dawna traktując ją jako część Rosji. Będąc zagorzałymi przeciwnikami „imperializmu amerykańskiego”, stwierdzają jednocześnie, iż Ukraina to rosyjska strefa wpływów i nie ma w tym nic dziwnego ani oburzającego, że Putin o tę swoją strefę wpływów dba. Ciekawa asymetria ocen... Ale mało tego. Postmodernistyczna narracja modna wśród części lewicy skłania ludzi do ocen typu: „każdy imperializm jest tak samo zły”. Nie ważne, czy chodzi o Imperium Brytyjskie w XIX wieku, czy USA i Związek Radziecki w XX wieku. Gdy starałem się uszczegółowić problem i zapytałem znanego lewicowego publicystę, czy w takim razie nie widzi on różnicy między Stalinem i Rooseveltem ów pan odpowiedział: „nie, nie widzę różnicy”. Była to deklaracja czystego postmodernizmu, zrównania różnych narracji, opowieści, z których żadna nie jest ani lepsza, ani gorsza. Dziesiątki milionów ludzi których wymordował Stalin to przecież „tylko rzeczywistość”, jedna z wielu rywalizujących ze sobą narracji. Dla części lewicy ważna jest „walka z imperializmem” i alterglobalizm. A „wiadomo”, że to USA jest tu źródłem wszelkiego zła. Ideologia walki ze światowym rynkiem staje się wówczas ważniejsza od zwykłej sprawiedliwości ocen, od prawdy i od rzeczywistości. Bo w rzeczywistym świecie Polska jest częścią Zachodu, zaś USA są na szczęście naszym sojusznikiem, bliskim nam zresztą kulturą i historią (wielu Polaków i wiele osób polskiego pochodzenia tworzyło USA, Stany Zjednoczone są dzieckiem Europy, Amerykanie mają podobną mentalność i aspiracje jak Francuzi, Polacy, Anglicy czy Niemcy). Jeśli dla „walki z globalizacją i imperializmem” odrzucamy rzeczywistość, stajemy się podobni do Don Kichota walczącego z wiatrakami w przekonaniu, iż są to olbrzymy. Cervantes rozpoczął dzieje swojego błędnego rycerza od tego, iż jegomość naczytał się zbyt wiele dziwacznych książek, w które uwierzył bardziej niż w rzeczywistość. To, co było aktualne w XVI wieku, jak widać ma się dobrze w XXI wieku. Część elit zachodnich naczytała się zbyt wiele dziwacznych książek i uwierzyła, że powieściowy świat „pohistorii” jest ważniejszy od rzeczywistości. To samo dotyczy radykalnej prawicy. Uznanie Korwin Mikkego dla Putina też ma bardziej ideologiczne niż związane z rzeczywistością przesłanki, nawet z „rzeczywistością” programu partii Korwina Mikke. Od kiedy to państwo oligarchiczno – feudalne powinno być wzorem dla radykalnego neoliberała? Państwo, w którym prawo własności zależne jest od pstryknięcia w palce władcy Putina? Wydaje mi się, że z Rosją stoimy na granicy poważnego konfliktu. Oczywiście pojawiają się bzdurne opinie obrońców Putina, twierdzących na przykład, iż PKB Rosji przekracza PKB Unii Europejskiej, albo, że armia rosyjska jest tak potężna, „że nas wszystkich zmiecie”. Armia rosyjska jest słabsza od francuskiej, niemieckiej, angielskiej, można się zastanawiać, czy również nie od włoskiej. Siły zbrojne całej UE to już całkowity nokaut, choć oczywiście nie są niestety zintegrowane. Rozsądni ludzie boją się natomiast bomb nuklearnych, które Putin posiada w nadmiarze. Obok tego nikt nie wie, jakie są granice rozsądku Putina, bo przecież akcja na Ukrainie już teraz przyniosła Rosji więcej strat niż zysków. Po co tak ogromnemu terytorialnie państwu, bogatemu w zasoby naturalne, kawałki Ukrainy? Czy Donbas i Krym są warte niszczenia sobie relacji handlowych i politycznych z Zachodem? Te relacje w rezultacie obecnej polityki Putina zostałyby zniszczone nawet bez embarga. Stąd z pewnością u wielu polityków Zachodu musi się pojawiać w głowach pytanie, czy Putin jest osobą rozumującą w miarę racjonalnie, czy też, jak to się popularnie mówi, „zupełnie odpływa”... A niedobrze, jak „odpływa” ktoś, kto ma guzik do najpotężniejszego arsenału nuklearnego na świecie, którego był do tej pory kustoszem nad miarę swych środków, czyli potrzeb ekonomicznych samych Rosjan. Polityka ustępstw może nie zapobiec owemu „odpływaniu”, a przecież w kilku państwach UE mamy spore mniejszości rosyjskie. Te państwa w razie ustępowania Putinowi przez Zachód mogą się czuć mocno zagrożone. W imię czego Zachód miałby je poświęcić obok Ukraińców? Swoją drogą ukraińskie wybory parlamentarne pokazały czarno na białym, że Ukraina nie jest radykalnie nacjonalistyczna i prawicowa. Tymczasem część środowisk lewicowych nadal, w najlepsze, powtarza mit o Banderowskiej Ukrainie. Znów rzeczywistość przegrywa z modną i lubianą ideologią... Kolejnym dziecięciem postmodernizmu, pohistorii, jest bezbronność części elit Zachodu wobec świata islamu. Po ostatnich mordach islamistów, część elit zachodnich ruszyła do akcji wybielania islamu. Tu też oczywiście mamy w tle część środowisk lewicowych i narrację „walki z imperializmem amerykańskim”, któremu najbardziej stawiają się muzułmańscy fundamentaliści, w tym, w świetle tej narracji, Hamas w Izraelu. Tymczasem ortodoksyjny islam to całkowite zaprzeczenie praw człowieka, równości kobiet wobec mężczyzn, wolności słowa, praw mniejszości etnicznych, płciowych i religijnych. Nikt nie powinien tego wybielać, a raczej zastanawiać się, co z tym zrobić. Jak na przykład sprawić, aby zniesiono karę śmierci dla apostatów w 13 krajach muzułmańskich? Jak narzucić zakaz stosowania biczowania, ucinania rąk i innych kar cielesnych? Takie rzeczy dzieją się nie tylko w opanowanej przez ISIS części Syrii i Iraku. Dlaczego grecka Syriza wpisała w swój program utworzenie Palestyny według granic z 1967 roku? Dlaczego w takim razie nie wpisała też „powrotu Kaszmiru do Pakistanu” (oby nie)? Dlaczego respektuje się powstawanie państwa którego elity jawnie twierdzą, że cały Izrael powinien zostać zniszczony do ostatniego Żyda? A może Syriza powinna też postulować włączenie Gruzji i Armenii do Iranu? Jest wiele miejsc na świecie, gdzie można pokazać, iż „kończy się z neokolonialną polityką wobec islamu”... A co z Emiratem Granady, lub w ogóle całą Al-Andalus? Czemu tak nieśmiało Syrizo? Jeśli części lewicy zależy na piętnowaniu neokolonializmu, to mają leszy cel. Jest nim prawdziwy kolonializm islamistyczny w Afryce, na Indonezji i w wielu innych miejscach na świecie. Całe połacie ziemi są podbijane przez radykalny islam, zaś lokalne kultury są siłą strącane do niebytu. Dlaczego lewico przed tym nie protestujesz?! Innym przykładem życia książkami, a nie rzeczywistością, jest rwanie szat (lub dionizyjska radość) z uwagi na wybory w Grecji. Przecież od wielu lat mówiło się, że Grecja nie spełnia wielu standardów unijnych, a już zwłaszcza, jeśli chodzi o strefę euro. Skąd zatem ta nagła i powszechna histeria? Że niby Unia się rozpadnie, że euro straci sens? Grecja to w skali unijnej mały, biedny kraj, o niewielkiej liczbie ludności. Z tej pozycji wieszczenie jakiegoś kataklizmu z uwagi na ewentualne wystąpienie Grecji z UE, czy tylko ze strefy euro, nie jest do końca racjonalne. Dużo ważniejsza jest Wielka Brytania i jej dążenia separatystyczne, ale one też były znane od zawsze, co znów nie powinno stanowić powodu do dramatyzowania. Od dawna było wiadomo, że UK może nie chcieć dalszej integracji. Jednocześnie Brytyjczycy mają wybór jeśli chodzi o integrowanie się w większe struktury. Niejako genetycznie, obyczajowo i ekonomicznie są znacznie bliżej USA niż jakikolwiek inny kraj europejski. Ich prawo, ich tożsamość, ich historia... W obliczu zagrożeń ze strony Rosji i świata islamu Europa powinna się teraz mocniej jednoczyć. Wedle prostej zasady – w jedności siła. Być może bez UK, być może bez Grecji. Powinnyśmy odrzucić postmodernistyczną donkiszoterię części zachodnich elit i oprzeć się na wspólnych wartościach oświecenia, praw człowieka, tolerancji i postępu. Razem Europa jest równie silna jak USA. Każdy kraj odrębnie jest wobec światowych potęg (USA i Chiny) za słaby. Nawet Niemcy i Francja. Powinniśmy ponownie zacząć dostrzegać rzeczywistość i historię, która bynajmniej się nie skończyła, ale trwa dalej, w najlepsze, budując nowe szanse i nowe zagrożenia. Ps.: Właśnie ukazał się w NaTemat artykuł świadczący o tym, że putinowskie media za pośrednictwem jakiejś polskiej lewicowej grupy znalazły chętnego do oczerniania na rzecz propagandy rosyjskiej ministra Grzegorza Schetyny.,Jacek TabiszZachodni postmodernizm już dawno temu obwieścił „koniec historii”. Sporej części zachodnich elit wydaje się zatem, że żyjemy w „pohistorii”, gdzie miliony równie atrakcyjnych rzeczywistości toczą swoją opowieść, zaś rzeczywistość leżąca skromnie (i jak zwykle) pod naszymi stopami została zrzucona z piedestału. Tymczasem obok śpiących i naćpanych ideologią „okrągłych głów” historia toczy się jak zawsze i ma się dobrze. Narasta konflikt Rosji z Ukrainą. Ukraina została brutalnie zdestabilizowana przez Rosję (a obecnie jest przez nią najeżdżana), pod pretekstem wydarzeń na Majdanie i problemów wewnętrznych związanych ze zmianą prezydenta. Być może rzeczywiście Ukraincy nie dopełnili wszelkich konstytucyjnych formalności przy zrzucaniu Janukowycza z tronu. Ale to przecież ich wewnętrzna sprawa, nie uzasadniająca w żaden sposób ingerencji Rosjan. Być może rzeczywiście część rosyjskojęzycznej ludności Krymu i Donbasu chciała rozważyć swoją przynależność do Ukrainy, ale przecież to nie Putin powinien o tym rozstrzygać. Rosjanie mają ogromną diasporę, żyją w wielu miejscach na świecie, również w obu Amerykach. Ale przecież Putin nie jest władcą świata, aby samodzielnie rozstrzygać w kwestii granic. Tymczasem część radykalnej lewicy, jak i radykalnej prawicy (na przykład Korwin Mikke) wyraża swoje daleko idące poparcie dla Putina. Ja sam niedawno zostałem zapytany przez jakieś bliżej nieokreślone polskie środowiska lewicowe, czy nie zachciałbym udzielić wywiadu dla rosyjskich mediów w sprawie wad ministra spraw zagranicznych Grzegorza Schetyny. Chodziło zapewne o to, że jako prezes Polskiego Stowarzyszenia Racjonalistów często współpracuję z lewicą i mogę być postrzegany (niesłusznie) jako lewicowiec. No i oczywiście jestem, podobnie jak minister Grzegorz Schetyna, wrocławianinem, zatem mógłbym znać jakieś lokalne plotki na temat naszego ministra. Odpisałem, niezbyt grzecznie, że taki wywiad byłby najzwyczajniej w świecie zdradą kraju i to niezależnie od mojej osobistej oceny umiejętności ministra. Dodałem, że chętnie natomiast zrobiłbym wywiad z owymi środowiskami lewicowymi, na temat tego, co je skłania do pośredniczenia w tworzeniu propagandowych materiałów dla putinowskiej telewizji? Ciekaw jestem swoją drogą, kto się zgodził na moje miejsce, bo zapewne, niestety, ktoś taki się znalazł... Na pierwszy rzut oka sympatie części lewicy dla Putina są czymś skrajnie irracjonalnym. Rosja to klerykalne, feudalno – oligarchiczne państwo, uprawiające politykę imperialną. Jest do tego konserwatywna, prześladuje mniejszości etniczne i seksualne, prawa kobiet sytuują się w niej daleko poniżej poziomu Zachodniej Europy (w tym Polski). Lewica powinna być zatem pierwszą siłą dążącą do ostrej krytyki Putina. A często nią nie jest. Wciąż chyba żyje w Zachodniej Europie echo propagandy Związku Radzieckiego, natomiast w Polsce ma się dobrze sentyment do „dawnych dobrych czasów przyjaźni polsko - radzieckiej”. Niektórzy lewicowcy starszej daty, z którymi czasem rozmawiam na tematy ukraińsko – rosyjskie, po prostu nie uznają państwowości Ukrainy, od dawna traktując ją jako część Rosji. Będąc zagorzałymi przeciwnikami „imperializmu amerykańskiego”, stwierdzają jednocześnie, iż Ukraina to rosyjska strefa wpływów i nie ma w tym nic dziwnego ani oburzającego, że Putin o tę swoją strefę wpływów dba. Ciekawa asymetria ocen... Ale mało tego. Postmodernistyczna narracja modna wśród części lewicy skłania ludzi do ocen typu: „każdy imperializm jest tak samo zły”. Nie ważne, czy chodzi o Imperium Brytyjskie w XIX wieku, czy USA i Związek Radziecki w XX wieku. Gdy starałem się uszczegółowić problem i zapytałem znanego lewicowego publicystę, czy w takim razie nie widzi on różnicy między Stalinem i Rooseveltem ów pan odpowiedział: „nie, nie widzę różnicy”. Była to deklaracja czystego postmodernizmu, zrównania różnych narracji, opowieści, z których żadna nie jest ani lepsza, ani gorsza. Dziesiątki milionów ludzi których wymordował Stalin to przecież „tylko rzeczywistość”, jedna z wielu rywalizujących ze sobą narracji. Dla części lewicy ważna jest „walka z imperializmem” i alterglobalizm. A „wiadomo”, że to USA jest tu źródłem wszelkiego zła. Ideologia walki ze światowym rynkiem staje się wówczas ważniejsza od zwykłej sprawiedliwości ocen, od prawdy i od rzeczywistości. Bo w rzeczywistym świecie Polska jest częścią Zachodu, zaś USA są na szczęście naszym sojusznikiem, bliskim nam zresztą kulturą i historią (wielu Polaków i wiele osób polskiego pochodzenia tworzyło USA, Stany Zjednoczone są dzieckiem Europy, Amerykanie mają podobną mentalność i aspiracje jak Francuzi, Polacy, Anglicy czy Niemcy). Jeśli dla „walki z globalizacją i imperializmem” odrzucamy rzeczywistość, stajemy się podobni do Don Kichota walczącego z wiatrakami w przekonaniu, iż są to olbrzymy. Cervantes rozpoczął dzieje swojego błędnego rycerza od tego, iż jegomość naczytał się zbyt wiele dziwacznych książek, w które uwierzył bardziej niż w rzeczywistość. To, co było aktualne w XVI wieku, jak widać ma się dobrze w XXI wieku. Część elit zachodnich naczytała się zbyt wiele dziwacznych książek i uwierzyła, że powieściowy świat „pohistorii” jest ważniejszy od rzeczywistości. To samo dotyczy radykalnej prawicy. Uznanie Korwin Mikkego dla Putina też ma bardziej ideologiczne niż związane z rzeczywistością przesłanki, nawet z „rzeczywistością” programu partii Korwina Mikke. Od kiedy to państwo oligarchiczno – feudalne powinno być wzorem dla radykalnego neoliberała? Państwo, w którym prawo własności zależne jest od pstryknięcia w palce władcy Putina? Wydaje mi się, że z Rosją stoimy na granicy poważnego konfliktu. Oczywiście pojawiają się bzdurne opinie obrońców Putina, twierdzących na przykład, iż PKB Rosji przekracza PKB Unii Europejskiej, albo, że armia rosyjska jest tak potężna, „że nas wszystkich zmiecie”. Armia rosyjska jest słabsza od francuskiej, niemieckiej, angielskiej, można się zastanawiać, czy również nie od włoskiej. Siły zbrojne całej UE to już całkowity nokaut, choć oczywiście nie są niestety zintegrowane. Rozsądni ludzie boją się natomiast bomb nuklearnych, które Putin posiada w nadmiarze. Obok tego nikt nie wie, jakie są granice rozsądku Putina, bo przecież akcja na Ukrainie już teraz przyniosła Rosji więcej strat niż zysków. Po co tak ogromnemu terytorialnie państwu, bogatemu w zasoby naturalne, kawałki Ukrainy? Czy Donbas i Krym są warte niszczenia sobie relacji handlowych i politycznych z Zachodem? Te relacje w rezultacie obecnej polityki Putina zostałyby zniszczone nawet bez embarga. Stąd z pewnością u wielu polityków Zachodu musi się pojawiać w głowach pytanie, czy Putin jest osobą rozumującą w miarę racjonalnie, czy też, jak to się popularnie mówi, „zupełnie odpływa”... A niedobrze, jak „odpływa” ktoś, kto ma guzik do najpotężniejszego arsenału nuklearnego na świecie, którego był do tej pory kustoszem nad miarę swych środków, czyli potrzeb ekonomicznych samych Rosjan. Polityka ustępstw może nie zapobiec owemu „odpływaniu”, a przecież w kilku państwach UE mamy spore mniejszości rosyjskie. Te państwa w razie ustępowania Putinowi przez Zachód mogą się czuć mocno zagrożone. W imię czego Zachód miałby je poświęcić obok Ukraińców? Swoją drogą ukraińskie wybory parlamentarne pokazały czarno na białym, że Ukraina nie jest radykalnie nacjonalistyczna i prawicowa. Tymczasem część środowisk lewicowych nadal, w najlepsze, powtarza mit o Banderowskiej Ukrainie. Znów rzeczywistość przegrywa z modną i lubianą ideologią... Kolejnym dziecięciem postmodernizmu, pohistorii, jest bezbronność części elit Zachodu wobec świata islamu. Po ostatnich mordach islamistów, część elit zachodnich ruszyła do akcji wybielania islamu. Tu też oczywiście mamy w tle część środowisk lewicowych i narrację „walki z imperializmem amerykańskim”, któremu najbardziej stawiają się muzułmańscy fundamentaliści, w tym, w świetle tej narracji, Hamas w Izraelu. Tymczasem ortodoksyjny islam to całkowite zaprzeczenie praw człowieka, równości kobiet wobec mężczyzn, wolności słowa, praw mniejszości etnicznych, płciowych i religijnych. Nikt nie powinien tego wybielać, a raczej zastanawiać się, co z tym zrobić. Jak na przykład sprawić, aby zniesiono karę śmierci dla apostatów w 13 krajach muzułmańskich? Jak narzucić zakaz stosowania biczowania, ucinania rąk i innych kar cielesnych? Takie rzeczy dzieją się nie tylko w opanowanej przez ISIS części Syrii i Iraku. Dlaczego grecka Syriza wpisała w swój program utworzenie Palestyny według granic z 1967 roku? Dlaczego w takim razie nie wpisała też „powrotu Kaszmiru do Pakistanu” (oby nie)? Dlaczego respektuje się powstawanie państwa którego elity jawnie twierdzą, że cały Izrael powinien zostać zniszczony do ostatniego Żyda? A może Syriza powinna też postulować włączenie Gruzji i Armenii do Iranu? Jest wiele miejsc na świecie, gdzie można pokazać, iż „kończy się z neokolonialną polityką wobec islamu”... A co z Emiratem Granady, lub w ogóle całą Al-Andalus? Czemu tak nieśmiało Syrizo? Jeśli części lewicy zależy na piętnowaniu neokolonializmu, to mają leszy cel. Jest nim prawdziwy kolonializm islamistyczny w Afryce, na Indonezji i w wielu innych miejscach na świecie. Całe połacie ziemi są podbijane przez radykalny islam, zaś lokalne kultury są siłą strącane do niebytu. Dlaczego lewico przed tym nie protestujesz?! Innym przykładem życia książkami, a nie rzeczywistością, jest rwanie szat (lub dionizyjska radość) z uwagi na wybory w Grecji. Przecież od wielu lat mówiło się, że Grecja nie spełnia wielu standardów unijnych, a już zwłaszcza, jeśli chodzi o strefę euro. Skąd zatem ta nagła i powszechna histeria? Że niby Unia się rozpadnie, że euro straci sens? Grecja to w skali unijnej mały, biedny kraj, o niewielkiej liczbie ludności. Z tej pozycji wieszczenie jakiegoś kataklizmu z uwagi na ewentualne wystąpienie Grecji z UE, czy tylko ze strefy euro, nie jest do końca racjonalne. Dużo ważniejsza jest Wielka Brytania i jej dążenia separatystyczne, ale one też były znane od zawsze, co znów nie powinno stanowić powodu do dramatyzowania. Od dawna było wiadomo, że UK może nie chcieć dalszej integracji. Jednocześnie Brytyjczycy mają wybór jeśli chodzi o integrowanie się w większe struktury. Niejako genetycznie, obyczajowo i ekonomicznie są znacznie bliżej USA niż jakikolwiek inny kraj europejski. Ich prawo, ich tożsamość, ich historia... W obliczu zagrożeń ze strony Rosji i świata islamu Europa powinna się teraz mocniej jednoczyć. Wedle prostej zasady – w jedności siła. Być może bez UK, być może bez Grecji. Powinnyśmy odrzucić postmodernistyczną donkiszoterię części zachodnich elit i oprzeć się na wspólnych wartościach oświecenia, praw człowieka, tolerancji i postępu. Razem Europa jest równie silna jak USA. Każdy kraj odrębnie jest wobec światowych potęg (USA i Chiny) za słaby. Nawet Niemcy i Francja. Powinniśmy ponownie zacząć dostrzegać rzeczywistość i historię, która bynajmniej się nie skończyła, ale trwa dalej, w najlepsze, budując nowe szanse i nowe zagrożenia. Ps.: Właśnie ukazał się w NaTemat artykuł świadczący o tym, że putinowskie media za pośrednictwem jakiejś polskiej lewicowej grupy znalazły chętnego do oczerniania na rzecz propagandy rosyjskiej ministra Grzegorza Schetyny.,Jacek Tabisz