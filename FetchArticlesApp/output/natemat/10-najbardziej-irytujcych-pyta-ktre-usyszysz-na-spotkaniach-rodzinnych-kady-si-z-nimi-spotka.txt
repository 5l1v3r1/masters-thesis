Ciekawskie ciotki, dociekliwe babcie i wścibscy koledzy z liceum na spotkaniach rodzinnych czy towarzyskich potrafią nie tylko nadepnąć na odcisk, ale i zadać poważny ból. Których pytań nie wypada zadawać, bo są zbyt osobiste? Jakich tematów nie powinniśmy poruszać, żeby nikogo nieopatrznie nie zranić? Jeden ze szlagierów weselnych, komunijnych i imieninowych. Dlaczego nie zadawać tego pytania? Być może para nie może mieć dzieci, choć bardzo o tym marzy. Albo stara się od lat, ale kilka razy doszło do poronienia czy nieudanych prób invitro. A może jest to wewnętrzne źródło konfliktu między małżonkami: on chce, ona nie jest gotowa. Ile osób tyle historii, więc dociekanie czemu nie mają potomstwa jest co najmniej niegrzeczne i może wywołać łzy u kobiety, która o niczym innym nie marzy lub mężczyźnie, który chciałby nauczyć syna jazdy na rowerze, a nie ma na to szans. To pytanie jest po prostu zawsze złe i nie na miejscu. Wybaczyć można jedynie pradziadkom, których sędziwy wiek tłumaczy zaciekawienie i brak ogłady. Pytanie z tezą, czyli klasyka gatunku. Skoro przytył, prawdopodobnie ma tego świadomość. Chociażby po odbiciu w lustrze czy przyciasnej garderobie. Ostatnio byłam świadkiem sytuacji, kiedy starsza kobieta wypomniała młodszemu znajomemu mężczyźnie, że kiedy się poprzednio widzieli nie miał takiego wielkiego brzucha i był znacznie szczuplejszy... Nie wiedziałam gdzie się schować i co zrobić. Chłopak zmieszał się jak koktajl w blenderze, zrobił się cały czerwony, powiedział do widzenia i poszedł. Tak się składa, ze problemy z wagą – zwłaszcza kiedy dotyczą nadwagi – są tematem drażliwym. Tycie nie zawsze jest wywołane dobrym apetytem na fast food i kotlety, ale czasami ma związek z chorobą. Dlatego nawet jeśli widzimy, że ktoś się zaokrąglił, nie komentujmy. Mam dwie koleżanki o budowie typu „jabłko”. Mają szczupłe nogi, brak talii i fałdki w pasie. Nie wiem ile razy zbierały już gratulacje z powodu stanu błogosławionego, ale powinny mieć w tym momencie co najmniej kilkoro dzieci na koncie. Zresztą nie raz ktoś uprzejmy ustąpił im obu miejsca w tramwaju czy autobusie... Okrągły, wystający brzuszek nie zawsze jest objawem ciąży, ale może mieć związek chociażby ze wzdęciami. Śpieszenie z gratulacjami może wywołać dziwną niewygodną ciszę… To trochę jakby zapytać: co jest z tobą nie tak? Dobre, choć zupełnie niewłaściwe pytanie. Można je zadać ewentualnie terapeucie danej osoby, choć obowiązuje go tajemnica zawodowa. Ale nie zawsze samotne i piękne kobiety są same z wyboru. Podobnie jak przystojni mężczyźni. Niejednokrotnie wynika to z tego, ze nie trafili na tę właściwą osobę, a nie chcą wiązać się z byle kim. Albo doznali zawodu miłosnego i cierpią. A może ostatni związek był tak toksyczny, że do tej pory wychodzą z głębokiej depresji? A może cierpią na problem cywilizacyjny i nie mają gdzie i kiedy tego partnera czy partnerki poznać: siedzą do wieczora w pracy, a w weekendy spotykają się ze starymi znajomymi i nie ma miejsca na nowe kontakty? Zadając to pytanie dosłownie pastwimy się nad taką osobą. Zupełnie inaczej jest gdy sam czy sama zaczyna rozmowę: nie mogę nikogo odpowiedniego poznać czy znasz jakiegoś wartościowego wolnego faceta? Wtedy to zmienia postać rzeczy. To najgorsze co można zrobić osobie, która ma problemy z cerą. Na pewno o nich wie, bo codziennie ogląda siebie w lustrze i na pewno z nimi walczy, albo w gabinecie dermatologicznym, albo u endokrynologa. Trądzik, egzema czy wyprysk kontaktowy odbierają ludziom pewność siebie i są wystarczającym kompleksem, żeby jeszcze o nich wspominać i je na głos komentować. Nikt ciebie o zdanie nie pytał, a jeśli koniecznie już chcesz zagadać, zapytaj o coś miłego, a nie wstydliwego. Prawdopodobnie każdy z nas słyszał to przynajmniej raz w życiu. I za każdym razem nie wiadomo co powiedzieć. Może: za to ty wyglądasz tak samo beznadziejnie za każdym razem, jak się widzimy. Albo: a tobie natomiast przydałaby się lekka metamorfoza, może dietka? Na niewłaściwy komplement o wątpliwej intencji najlepiej odbić piłeczkę. Może nieco grzeczniej niż zasugerowałam… Najczęstsze zdanie „życzliwych” koleżanek i tak zwanych przyjaciółek, zwykle kobiet, które same mają problemy z wagą. I za każdym razem kiedy schudniesz zauważają to gremialnie i robią z tego wielką hecę, jakbyś popełniała jakiś czyn haniebny. Każdy ma prawo do bycia chudym czy grubym. Jeśli dobrze się czujesz w swojej skórze i nie wynika ona z choroby, wara od takich komentarzy. Natomiast jeśli chorujesz, tym bardziej zdanie jest nie na miejscu. Uwielbiam takie komentarze! Na imprezach rodzinnych to przebój przy stole. Miałoby się ochotę powiedzieć: wsadź nos w swój sos. Naprawdę to, ile jemy jest naszą indywidualną sprawą, podobnie jak to czy jesteśmy na diecie, albo czy nam w ogóle smakuje. Zawsze w moim domu komentuje się kiedy ktoś zjada mniejsze porcje, albo odmawia deseru, choć obiad składa się z trzech dań i przystawki. To naprawdę męczące i wcale nie poprawia apetytu. Natomiast komentarze o dopisującym apetycie są - zdaje się - wredne, jakbyśmy komuś żałowali makaronu czy zupy. No kiedy? Nie wiem, może zapytaj Maćka? Narzeczone czy dziewczyny są często w trudnej sytuacji, jeśli od lat tworzą stały związek, a partnerowi nie spieszy się do ołtarza. Owszem, zdarzają się pary, które razem decydują, że nie chcą mieć ślubu z różnych względów i wówczas takiej upierdliwej osobie można odpowiedzieć argumentami przeciw instytucji małżeństwa, historiami rozwodów w rodzinie i przemocy domowej po ślubie. Bez ograniczeń. Ale z drugiej strony, być może pytanie zadawane jest osobie, która tego ślubu bardzo pragnie, ale nie chce wymusić na facecie wręczenia pierścionka i deklaracji, których sam nie jest pewien. Lepiej więc to przemilczeć niż drążyć. Klasyka w wydaniu mam i teściowych. Nic bardziej nie złości kobiety, która kocha swoje mieszkanie jak fakt, że ktoś jej wytyka brak czystości tego lokum. Być może pięć minut temu wróciła z dzieckiem ze spaceru i wysypał z butów połowę zawartości piaskownicy. Albo stało się sto innych nieprzewidzianych rzeczy. Być może siedziała do nocy i prasowała koszule swojemu mężowi. Jeśli mamy mają ochotę pomóc, mogą podarować sobie złośliwości, wziąć mop i zrobić to bez słów. Sugerowanie braku czystości jest przykre, nawet jeśli wynika z troski.,Maria Kowalczyk