Gdy "niepokorni i niezależni" zaczynają rozmawiać o gospodarce, w eterze pojawia się zwykle temat niepatriotycznego uciekania do rajów podatkowych. Tymczasem, jak napisała Bianka Mikołajewska z "Gazety Wyborczej", niebiańsko niskie podatki przyciągają także tych, którzy chętnie korzystają z patriotycznego szyldu. Bianka Mikołajewska zamieściła na łamach "Gazety Wyborczej" krótki artykuł, który rzuca cień na holding powiązany z portalem i tytułami prasowymi braci Karnowskich. Mikołajewska przypomniała w nim, że (co najmniej) dwie związane z braćmi pozycje należą do spółki Fratria. Jej większościowym udziałowcem jest firma Apella, która należy do SKOK Holding. SKOK Holding, wbrew kojarzącej się z "obozem patriotycznym" nazwy, nie rezyduje w Polsce. Jego siedziba mieści się w Luksemburgu, państwie regularnie występującym w wykazach rajów podatkowych. SKOK Holding, jak pisze Mikołajewska, ma jednak wiele wspólnego z "tymi SKOK-ami". Konflikt trwa w najlepsze Co na to bracia Karnowscy? Nie wiadomo, choć ich portal od kilku miesięcy krytykuje Mikołajewską za inny artykuł, zarzucając jej "notoryczne manipulacje informacjami nt. SKOK". Przykładem takiej manipulacji ma być artykuł "Stypendia dla dzieci senator Gosiewskiej" z listopada 2013 roku, w którym – jak sama nazwa wskazuje – Mikołajewska napisała o przyznanych dzieciom Beaty Gosiewskiej stypendiach. Stypendia wypłaciła powiązana ze SKOK-ami fundacja, a senator nie wspomniała o nich w oświadczeniu majątkowym, choć pieniądze trafiały na jej konto. Mikołajewska sama jednak przyznała, że Gosiewska nie była zobligowana przez prawo do wymienienia w oświadczeniu kwot przekazanych jej dzieciom. Oświadczenie dotyczyło bowiem dochodów senator oraz (ewentualnie) jej małżonka. Pieniądze przekazywane dzieciom formalnie się do nich nie zaliczają. Serwis braci Karnowskich przypomniał przy tym, że w lutym 2011 roku Bianka Mikołajewska-Niemczyk została sądownie zobligowana do przeproszenia Kasy Stefczyka za podanie nieprawdziwych informacji w artykule, jaki ukazał się w 2006 roku na łamach "Polityki".,Tomasz BaliszewskiGdy "niepokorni i niezależni" zaczynają rozmawiać o gospodarce, w eterze pojawia się zwykle temat niepatriotycznego uciekania do rajów podatkowych. Tymczasem, jak napisała Bianka Mikołajewska z "Gazety Wyborczej", niebiańsko niskie podatki przyciągają także tych, którzy chętnie korzystają z patriotycznego szyldu. Bianka Mikołajewska zamieściła na łamach "Gazety Wyborczej" krótki artykuł, który rzuca cień na holding powiązany z portalem i tytułami prasowymi braci Karnowskich. Mikołajewska przypomniała w nim, że (co najmniej) dwie związane z braćmi pozycje należą do spółki Fratria. Jej większościowym udziałowcem jest firma Apella, która należy do SKOK Holding. SKOK Holding, wbrew kojarzącej się z "obozem patriotycznym" nazwy, nie rezyduje w Polsce. Jego siedziba mieści się w Luksemburgu, państwie regularnie występującym w wykazach rajów podatkowych. SKOK Holding, jak pisze Mikołajewska, ma jednak wiele wspólnego z "tymi SKOK-ami". Konflikt trwa w najlepsze Co na to bracia Karnowscy? Nie wiadomo, choć ich portal od kilku miesięcy krytykuje Mikołajewską za inny artykuł, zarzucając jej "notoryczne manipulacje informacjami nt. SKOK". Przykładem takiej manipulacji ma być artykuł "Stypendia dla dzieci senator Gosiewskiej" z listopada 2013 roku, w którym – jak sama nazwa wskazuje – Mikołajewska napisała o przyznanych dzieciom Beaty Gosiewskiej stypendiach. Stypendia wypłaciła powiązana ze SKOK-ami fundacja, a senator nie wspomniała o nich w oświadczeniu majątkowym, choć pieniądze trafiały na jej konto. Mikołajewska sama jednak przyznała, że Gosiewska nie była zobligowana przez prawo do wymienienia w oświadczeniu kwot przekazanych jej dzieciom. Oświadczenie dotyczyło bowiem dochodów senator oraz (ewentualnie) jej małżonka. Pieniądze przekazywane dzieciom formalnie się do nich nie zaliczają. Serwis braci Karnowskich przypomniał przy tym, że w lutym 2011 roku Bianka Mikołajewska-Niemczyk została sądownie zobligowana do przeproszenia Kasy Stefczyka za podanie nieprawdziwych informacji w artykule, jaki ukazał się w 2006 roku na łamach "Polityki".,Tomasz Baliszewski