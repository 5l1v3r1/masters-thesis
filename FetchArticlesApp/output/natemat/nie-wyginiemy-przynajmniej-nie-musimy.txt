Zadziwił mnie artykuł Małgorzaty Terlikowskiej na Mama:Du zatytułowany "Pigułka rozpusty". Autorka występuje przeciwko pigułkom „jeden dzień po” powołując się na „mordowanie życia poczętego” i na to, że wyginiemy i będzie w Europie kalifat. Jeśli chodzi o politykę imigracyjną do której Terlikowska nawiązała w "Pigułce rozpusty", widzę tu dwie rzeczy, które powinny zapobiec ewentualnemu powstaniu kalifatu. Po pierwsze ludzie z krajów rozwiniętych przestają mieć wielodzietne rodziny. Wynika to z dwóch rzeczy – dzieci przestają być inwestycją zapewniającą utrzymanie na stare lata, po drugie wychowanie dziecka staje się procesem znacznie dłuższym. Proces edukacji w krajach rozwiniętych wydłuża się, jest kosztowny, bez edukacji nie można znaleźć dobrej pracy. Po drugie, trzeba przyznać, że część imigrantów z krajów muzułmańskich nie integruje się ze społecznościami do których przybyli. Nawet dla niektórych majętnych i żyjących wygodnie imigrantów muzułmańskiego pochodzenia religia bywa nadal ważniejsza od ludzkiego życia. Przykro mi to pisać, gdyż nie brzmi to zbyt humanistycznie, ale w obliczu ostatnich zbrodni na tle religii islamu takie są fakty. Oczywiście nie wszyscy muzułmanie tacy są, ale dopóki bardziej umiarkowani wyznawcy Koranu nie będą w pierwszym szeregu, czyli przed niemuzułmanami, zapobiegać islamistycznej mowie nienawiści i przemocy sugerowanej niektórym przez ich rozumienie Koranu (a jest ono niestety dość powszechne), islam będzie zagrożeniem dla reszty Europejczyków. Nie oznacza to jednak, iż Europa będzie musiała się zamknąć na imigrantów. Są przecież na świecie hinduiści, sikhowie, buddyści i nie wyznający żadnej religii imigranci. Wystarczy, że Europa otworzy się bardziej na imigrację hinduistów z Indii, na szukających lepszego życia imigrantów z Wietnamu, Laosu czy wielu innych krajów Azji. Ogólnie wypada życzyć wszystkim mieszkańcom świata jak najlepszego życia, czyli osiągnięcia poziomu krajów rozwiniętych, gdzie dzieci rodzi się mniej. Mam nadzieję, że nawet w Afganistanie i Syrii zaistnieją kiedyś świeckie państwa dobrobytu. Duża ilość dzieci w rodzinie nie jest żadnym sposobem na rozwiązywanie problemów. W ekstremalnych sytuacjach jest to też sposób dość wątpliwy humanitarnie, bo przecież biedni ludzie nie zawsze mają środki na wychowanie wszystkich swoich potomków i zaczyna wtedy działać zasada „przeżyją najsilniejsi”. Bywa, że dzieci w biednych rodzinach na świecie są wcześnie wykorzystywane do pracy i sami rodzice odbierają im szansę na edukację, a nawet – w ekstremalnych sytuacjach – na uniknięcie głodu. Ciężko oczywiście zarzucić ich rodzicom, żyjącym również w bardzo trudnych warunkach, egoizm, ale piękne to również nie jest. Często rodzice mają niewielki wybór, gdyż nie mają dostępu do antykoncepcji, a czasem, nawet gdy mają, różni religijni ideolodzy zniechęcają ich do niej, skazując część ich potomków na głód, a nawet śmierć. Droga zapewniania sobie dobrobytu poprzez wielką ilość dzieci jest też ślepym zaułkiem. Na Ziemi nie pomieści się nieskończona liczba ludzi i dopóki nie zaczniemy na przykład kolonizować innych planet, nie powinniśmy traktować wysokiej dzietności jako rozwiązania wszelkich problemów społecznych, gospodarczych i – nawet – politycznych. Oczywiście przed ewentualną kolonizacją innych planet mamy jeszcze możliwość usunięcia pod zasiedlenie wszelkich obszarów leśnych, wszelkich miejsc, gdzie jest jeszcze dzika natura, która też ma swoją wartość, z pewnością kruchą i trudną w wycenie. Można też, z pomocą nowoczesnych technologii, zacząć próbować zasiedlać obszary pustynne, albo morza i oceany, zacząć tworzyć nawodne i podwodne miasta. Nie wykluczone, że uznając wysoką dzietność jako remedium na wszystko, moglibyśmy dzięki technologiom mieszkać na Ziemi nawet przy populacji sięgającej setek miliardów. Ale im większa populacja, tym większy przyrost naturalny, więc w końcu, zapewne po kilku wiekach, stanęlibyśmy przed rzeczywistą grozą przeludnienia. I – bez na przykład kolonizacji innych planet (co nie wydaje się bynajmniej proste i szybko osiągalne), mogłyby się ziścić wizje autorów science fiction opisujących przeludnioną Ziemię przyszłości, gdzie na przykład po osiągnięciu wieku 50 lat ma się obowiązek śmierci. Starzejące się społeczeństwa państw rozwiniętych to oczywiście jest problem. Jeśli nie zdecydujemy się na wspomnianą przeze mnie wyżej dystopię z obowiązkiem śmierci, to zmienić się będzie musiał rynek pracy, oraz społeczne kryteria otrzymywania dochodów. Być może będziemy musieli się zgodzić na bardzo wysoki wiek emerytalny, albo też pozwolimy na automatyzację wielu zawodów i promować będziemy pensję obywatelską, przyznawaną za sam fakt istnienia, zaś pracować będą tylko ludzie z pasją, aby zmieniać świat na lepsze? Już dziś można wymienić tysiące zawodów, które można w pełni zautomatyzować, gdyby niedostępni byli pracownicy w sile wieku. Pojazdy mechaniczne nie potrzebują kierowców, można sobie wyobrazić automatycznych fryzjerów, a nawet wygenerowane dzięki rozwiniętej grafice komputerowej prezenterki telewizyjne. W każdym bądź razie imigracja nie zmienia problemu starzejących się społeczeństw, chyba, że będziemy pielęgnować nędzę w niektórych regionach świata. Jeśli rozwój ludzkości przebiegać będzie pomyślnie, wszędzie będzie podobnie jak w Niemczech, czy we Francji, chyba, że będziemy wspierać wysoką dzietność za wszelką cenę – wtedy z kolei skończą się (prędzej czy później, może dopiero po wielu wiekach, ale jednak...) zasoby ziemi. Drugim problemem, którego moim zdaniem nie rozumie Małgorzata Terlikowska, jest kwestia wolności. Wolność to skarb, jedna z największych zdobyczy cywilizacji. To dobrze, że kobieta nie jest zmuszana do macierzyństwa, że może o tym sama zadecydować. Pigułki wczesnoporonne nazywa Małgorzata Terlikowska „pigułkami rozpusty” sugerując iż seks nie powinien odbywać się tylko dla przyjemności, ale przede wszystkim dla prokreacji. Ciężko mi znaleźć powód uzasadniający takie twierdzenie. Ale jeśli Małgorzata Terlikowska osobiście tak rozumie seks, nikt nie broni jej tak do niego podchodzić. Ważne jest tylko, aby nie narzucała swoich gustów innym kobietom, tak jak i żadna kobieta z pewnością nie zmusza jej, aby uprawiała seks tylko dla przyjemności, a nie dla prokreacji. Ostatnia, trzecia rzecz, to stwierdzenie Małgorzaty Terlikowskiej: „Na szczęście nasi decydenci przynajmniej na razie, bo nagonka zwolenników „trutki na dzieci” dopiero się rozkręca, w tej sprawie wykazali się rozsądkiem i prawdziwą troską o kobiety, a nie pseudotroską, którą proponuje Komisja Europejska.” Zapłodnione plemnikiem jajeczko to nie jest dziecko. To są komórki, potencjał dziecka, który często bywa usuwany przez kobiecy organizm bez żadnych pigułek. Podobnie każdy męski plemnik to potencjał dziecka. Zabicie plemnika, czy komórki jajowej nie jest zabiciem dziecka, ani człowieka. Określając usuwanie z organizmu zapłodnionej komórki jajowej jako „zabicie dziecka” dokonuje się bardzo nieetycznej parareli. Zrównuje się człowieka z potencjałem człowieka. Równie dobrze można by stwierdzić, iż mężczyzna, który nie gwałci każdej napotkanej kobiety, zabija całe legiony ludzi, bo przecież rezygnuje z „potencjału człowieka”. Tego typu myślenie w wypadku katolików uniemożliwia rozwijanie terapii opartych na komórkach macierzystych, dzięki którym znacząco zbliżylibyśmy się do pokonania nieuleczalnych obecnie nowotworów. Obrona takiego „potencjału człowieka” ma też inne skutki uboczne. Zmusza kobiety do niechcianego w danym momencie macierzyństwa. Skazuje osoby, które może parę lat później byłyby świetnymi matkami i dobrymi ojcami na życie z niechcianym w pełni potomstwem. Czasem ludzka wrażliwość sprawi, że nawet przedwczesne ojcostwo/macierzyństwo stanie się źródłem szczęścia. Ale czasem tak nie będzie. W imię czego więc broni Małgorzata Terlikowska takiej „ruskiej ruletki” losu, którą zapewne nazywa „bożą”? Cieszę się, że Unia Europejska walczy o to, aby kobiety miały na całym jej terytorium dostęp do pigułek "jeden dzień po" . Nikt nie jest zmuszony do ich przyjmowania. Mam nadzieję, że Polki będą miały do nich dostęp zgodny z ich wolą (a nie moją, Terlikowskiej, biskupa Nycza, czy jakiejkolwiek innej osoby postronnej). Jeśli chodzi o „przyszły kalifat”, to są inne sposoby na zachowanie naszej cywilizacji niż ściganie się na ilość nie zawsze chcianych dzieci i zmuszanie osób niedorosłych jeszcze do ojcostwa i macierzyństwa do bycia ojcami i matkami.,Jacek TabiszZadziwił mnie artykuł Małgorzaty Terlikowskiej na Mama:Du zatytułowany "Pigułka rozpusty". Autorka występuje przeciwko pigułkom „jeden dzień po” powołując się na „mordowanie życia poczętego” i na to, że wyginiemy i będzie w Europie kalifat. Jeśli chodzi o politykę imigracyjną do której Terlikowska nawiązała w "Pigułce rozpusty", widzę tu dwie rzeczy, które powinny zapobiec ewentualnemu powstaniu kalifatu. Po pierwsze ludzie z krajów rozwiniętych przestają mieć wielodzietne rodziny. Wynika to z dwóch rzeczy – dzieci przestają być inwestycją zapewniającą utrzymanie na stare lata, po drugie wychowanie dziecka staje się procesem znacznie dłuższym. Proces edukacji w krajach rozwiniętych wydłuża się, jest kosztowny, bez edukacji nie można znaleźć dobrej pracy. Po drugie, trzeba przyznać, że część imigrantów z krajów muzułmańskich nie integruje się ze społecznościami do których przybyli. Nawet dla niektórych majętnych i żyjących wygodnie imigrantów muzułmańskiego pochodzenia religia bywa nadal ważniejsza od ludzkiego życia. Przykro mi to pisać, gdyż nie brzmi to zbyt humanistycznie, ale w obliczu ostatnich zbrodni na tle religii islamu takie są fakty. Oczywiście nie wszyscy muzułmanie tacy są, ale dopóki bardziej umiarkowani wyznawcy Koranu nie będą w pierwszym szeregu, czyli przed niemuzułmanami, zapobiegać islamistycznej mowie nienawiści i przemocy sugerowanej niektórym przez ich rozumienie Koranu (a jest ono niestety dość powszechne), islam będzie zagrożeniem dla reszty Europejczyków. Nie oznacza to jednak, iż Europa będzie musiała się zamknąć na imigrantów. Są przecież na świecie hinduiści, sikhowie, buddyści i nie wyznający żadnej religii imigranci. Wystarczy, że Europa otworzy się bardziej na imigrację hinduistów z Indii, na szukających lepszego życia imigrantów z Wietnamu, Laosu czy wielu innych krajów Azji. Ogólnie wypada życzyć wszystkim mieszkańcom świata jak najlepszego życia, czyli osiągnięcia poziomu krajów rozwiniętych, gdzie dzieci rodzi się mniej. Mam nadzieję, że nawet w Afganistanie i Syrii zaistnieją kiedyś świeckie państwa dobrobytu. Duża ilość dzieci w rodzinie nie jest żadnym sposobem na rozwiązywanie problemów. W ekstremalnych sytuacjach jest to też sposób dość wątpliwy humanitarnie, bo przecież biedni ludzie nie zawsze mają środki na wychowanie wszystkich swoich potomków i zaczyna wtedy działać zasada „przeżyją najsilniejsi”. Bywa, że dzieci w biednych rodzinach na świecie są wcześnie wykorzystywane do pracy i sami rodzice odbierają im szansę na edukację, a nawet – w ekstremalnych sytuacjach – na uniknięcie głodu. Ciężko oczywiście zarzucić ich rodzicom, żyjącym również w bardzo trudnych warunkach, egoizm, ale piękne to również nie jest. Często rodzice mają niewielki wybór, gdyż nie mają dostępu do antykoncepcji, a czasem, nawet gdy mają, różni religijni ideolodzy zniechęcają ich do niej, skazując część ich potomków na głód, a nawet śmierć. Droga zapewniania sobie dobrobytu poprzez wielką ilość dzieci jest też ślepym zaułkiem. Na Ziemi nie pomieści się nieskończona liczba ludzi i dopóki nie zaczniemy na przykład kolonizować innych planet, nie powinniśmy traktować wysokiej dzietności jako rozwiązania wszelkich problemów społecznych, gospodarczych i – nawet – politycznych. Oczywiście przed ewentualną kolonizacją innych planet mamy jeszcze możliwość usunięcia pod zasiedlenie wszelkich obszarów leśnych, wszelkich miejsc, gdzie jest jeszcze dzika natura, która też ma swoją wartość, z pewnością kruchą i trudną w wycenie. Można też, z pomocą nowoczesnych technologii, zacząć próbować zasiedlać obszary pustynne, albo morza i oceany, zacząć tworzyć nawodne i podwodne miasta. Nie wykluczone, że uznając wysoką dzietność jako remedium na wszystko, moglibyśmy dzięki technologiom mieszkać na Ziemi nawet przy populacji sięgającej setek miliardów. Ale im większa populacja, tym większy przyrost naturalny, więc w końcu, zapewne po kilku wiekach, stanęlibyśmy przed rzeczywistą grozą przeludnienia. I – bez na przykład kolonizacji innych planet (co nie wydaje się bynajmniej proste i szybko osiągalne), mogłyby się ziścić wizje autorów science fiction opisujących przeludnioną Ziemię przyszłości, gdzie na przykład po osiągnięciu wieku 50 lat ma się obowiązek śmierci. Starzejące się społeczeństwa państw rozwiniętych to oczywiście jest problem. Jeśli nie zdecydujemy się na wspomnianą przeze mnie wyżej dystopię z obowiązkiem śmierci, to zmienić się będzie musiał rynek pracy, oraz społeczne kryteria otrzymywania dochodów. Być może będziemy musieli się zgodzić na bardzo wysoki wiek emerytalny, albo też pozwolimy na automatyzację wielu zawodów i promować będziemy pensję obywatelską, przyznawaną za sam fakt istnienia, zaś pracować będą tylko ludzie z pasją, aby zmieniać świat na lepsze? Już dziś można wymienić tysiące zawodów, które można w pełni zautomatyzować, gdyby niedostępni byli pracownicy w sile wieku. Pojazdy mechaniczne nie potrzebują kierowców, można sobie wyobrazić automatycznych fryzjerów, a nawet wygenerowane dzięki rozwiniętej grafice komputerowej prezenterki telewizyjne. W każdym bądź razie imigracja nie zmienia problemu starzejących się społeczeństw, chyba, że będziemy pielęgnować nędzę w niektórych regionach świata. Jeśli rozwój ludzkości przebiegać będzie pomyślnie, wszędzie będzie podobnie jak w Niemczech, czy we Francji, chyba, że będziemy wspierać wysoką dzietność za wszelką cenę – wtedy z kolei skończą się (prędzej czy później, może dopiero po wielu wiekach, ale jednak...) zasoby ziemi. Drugim problemem, którego moim zdaniem nie rozumie Małgorzata Terlikowska, jest kwestia wolności. Wolność to skarb, jedna z największych zdobyczy cywilizacji. To dobrze, że kobieta nie jest zmuszana do macierzyństwa, że może o tym sama zadecydować. Pigułki wczesnoporonne nazywa Małgorzata Terlikowska „pigułkami rozpusty” sugerując iż seks nie powinien odbywać się tylko dla przyjemności, ale przede wszystkim dla prokreacji. Ciężko mi znaleźć powód uzasadniający takie twierdzenie. Ale jeśli Małgorzata Terlikowska osobiście tak rozumie seks, nikt nie broni jej tak do niego podchodzić. Ważne jest tylko, aby nie narzucała swoich gustów innym kobietom, tak jak i żadna kobieta z pewnością nie zmusza jej, aby uprawiała seks tylko dla przyjemności, a nie dla prokreacji. Ostatnia, trzecia rzecz, to stwierdzenie Małgorzaty Terlikowskiej: „Na szczęście nasi decydenci przynajmniej na razie, bo nagonka zwolenników „trutki na dzieci” dopiero się rozkręca, w tej sprawie wykazali się rozsądkiem i prawdziwą troską o kobiety, a nie pseudotroską, którą proponuje Komisja Europejska.” Zapłodnione plemnikiem jajeczko to nie jest dziecko. To są komórki, potencjał dziecka, który często bywa usuwany przez kobiecy organizm bez żadnych pigułek. Podobnie każdy męski plemnik to potencjał dziecka. Zabicie plemnika, czy komórki jajowej nie jest zabiciem dziecka, ani człowieka. Określając usuwanie z organizmu zapłodnionej komórki jajowej jako „zabicie dziecka” dokonuje się bardzo nieetycznej parareli. Zrównuje się człowieka z potencjałem człowieka. Równie dobrze można by stwierdzić, iż mężczyzna, który nie gwałci każdej napotkanej kobiety, zabija całe legiony ludzi, bo przecież rezygnuje z „potencjału człowieka”. Tego typu myślenie w wypadku katolików uniemożliwia rozwijanie terapii opartych na komórkach macierzystych, dzięki którym znacząco zbliżylibyśmy się do pokonania nieuleczalnych obecnie nowotworów. Obrona takiego „potencjału człowieka” ma też inne skutki uboczne. Zmusza kobiety do niechcianego w danym momencie macierzyństwa. Skazuje osoby, które może parę lat później byłyby świetnymi matkami i dobrymi ojcami na życie z niechcianym w pełni potomstwem. Czasem ludzka wrażliwość sprawi, że nawet przedwczesne ojcostwo/macierzyństwo stanie się źródłem szczęścia. Ale czasem tak nie będzie. W imię czego więc broni Małgorzata Terlikowska takiej „ruskiej ruletki” losu, którą zapewne nazywa „bożą”? Cieszę się, że Unia Europejska walczy o to, aby kobiety miały na całym jej terytorium dostęp do pigułek "jeden dzień po" . Nikt nie jest zmuszony do ich przyjmowania. Mam nadzieję, że Polki będą miały do nich dostęp zgodny z ich wolą (a nie moją, Terlikowskiej, biskupa Nycza, czy jakiejkolwiek innej osoby postronnej). Jeśli chodzi o „przyszły kalifat”, to są inne sposoby na zachowanie naszej cywilizacji niż ściganie się na ilość nie zawsze chcianych dzieci i zmuszanie osób niedorosłych jeszcze do ojcostwa i macierzyństwa do bycia ojcami i matkami.,Jacek Tabisz