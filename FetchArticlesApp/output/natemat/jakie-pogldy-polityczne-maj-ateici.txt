Profil Google+ Czy ateiści głosują w wyborach tylko na Ruch Palikota, Sojusz Lewicy Demokratycznej albo Rację Polskiej Lewicy? Czy ateista musi wspierać społeczność LGBT, ruch feministyczny i postulaty zielonych? Czy może być np. monarchistą? W środowisku sekularystów w Stanach Zjednoczonych toczy się od jakiegoś czasu debata na temat feminizmu. A dokładnie tego, czy powinien on być integralną częścią ruchu. Niedawno ciężkie działa wytoczył ateistyczny vloger Thunderf00t, opowiadając w swoim filmie o „zatruwaniu ateizmu przez feminizm”. Wyrzuca ateistom-feministom, że nie dopuszczają ludzi o innych poglądach do dyskusji, wymyślają sztuczne zagrożenia, których według niego nie ma w tym śtodowisku i są przewrażliwieni. Zobacz też: 7 najciekawszych cytatów ateistycznych Dlaczego przewrażliwieni? Wydaje się, że dyskusja ta zaczęła się od paru zdań z jednego filmu na YouTube założycielki ateistyczno-feministycznej strony Skepchick.org Rebecci Watson. Rebecca poskarżyła się, że po jednej z konferencji ateistycznych, gdy wracała nad ranem w obcym mieście windą do pokoju hotelowego, uczestnik panelu, w którym zabierała wcześniej tego dnia głos powiedział: „Nie zrozum tego opacznie, ale wydajesz się bardzo interesującą osobą, czy nie weszłabyś do mnie do pokoju na kawę i pogawędkę?” Feministka poczuła się wtedy „ekstremalnie nie komfortowo”. Dyskusję podgrzał profesor biologii i ateista PZ Myers, autor bloga Pharyngula, a zapalił ją jego kolega po fachu – najbardziej znany na świecie aktywista ateistyczny – Richard Dawkins, który skomentował jego notkę. Dawkins zażartował sobie z Watson, porównując problemy feministek pierwszego świata do problemów kobiet w krajach arabskich, które muszą walczyć z takimi zjawiskami jak obrzezanie, czy kamienowanie za cudzołóstwo. Szefowa Skepchick.org w odpowiedzi zapowiedziała bojkot autora „Boga Urojonego”, co poparło wielu jej fanów. Worki, łatki i szufladki Cały ten konflikt pokazuje dobitnie, że w tym środowisku także jest wiele różnic. Nie trzeba nawet mówić o konkretnych punktach zapalnych, jak ten, który wyżej przedstawiłem. Problemem, również w Polsce, jest już samo nazwanie „tego” środowiska. Pojęcie „ateiści” jest dla wielu zbyt wąskie – bo np. wolą określać się agnostykami – a inni twierdzą, że słowo „ateizm” jest nacechowane negatywnie i dlatego powinno się z niego rezygnować. Czytaj również: Ateizm to kochanie się ze światem bez instrukcji obsługi Mocno funkcjonuje pojęcie „racjonaliści” (używa się też podobnego w znaczeniu słowa „sceptycy”), które jest pojemniejsze, ale też nie obejmuje wszystkich (można by też dowodzić, że gdy jedna grupa ludzi nazywa siebie „racjonalistami”, to tym samym wszystkich innych określa automatycznie „nieracjonalnymi” – co oczywiście jest tylko językowym nieporozumieniem). Z drugiej strony znam ateistów, których nie nazwałbym „racjonalistami”, ponieważ choć odrzucają koncept Boga, to wierzą w… horoskopy czy homeopatię. Najbardziej pojemny, a wciąż spójny, wydaje się worek „sekularyści” – można by wrzucić do niego ateistów, agnostyków, wierzących antyklerykałów czy wyznawców religii mniejszościowych, którym także nie w smak tak mocna obecność Kościoła katolickiego w życiu publicznym. Tak określona społeczność jest dużą grupą z silnie zarysowanymi wspólnymi celami, ale z drugiej strony różniącą się w jeszcze większej liczbie spraw. Ateiści indywidualiści Zejdźmy jednak z poziomu społeczności do jednostek. Czy sam ateizm (definiowany jako nie wierzenie w Boga) implikuje poglądy polityczne? Nie. Z niewiarą (a w przypadku m.in. Polski najczęściej odrzuceniem wiary) wiąże się jednak jakiś sposób patrzenia na świat. Najczęściej jest to sceptycyzm (racjonalizm) i humanizm, postrzegane jednak nie jako bezwzględnie prawdziwe wielkie systemy filozoficzne (które przecież potrafią mieć wiele wspólnych negatywnych cech z religiami), ale jako zwykłe uwielbienie nauki, sztuki, codzienności i bliźniego. Czy więc każdy ateista musi być np. zwolennikiem małżeństw homoseksualnych? Nie, ale pewnie żaden ateista nie poparłaby wprowadzenia kar za homoseksualne stosunki. Czy ateista musi socjalistą? Jak mówił w wywiadzie dla naTemat Mariusz Agnosiewicz (gorąco polecam) w sondażu, który przeprowadza wśród swoich czytelników Racjonalista, jest prawie po równo lewicowców jak i liberałów. Czy każdy ateista domaga się zdjęcia krzyża w sali Sejmu? Prawie wszyscy, ale znalazłoby się wielu takich, dla których po prostu nie jest to istotne. Poczytaj też: Ateisto, co lubisz w religii i Kościele? Czy uważacie, że partia ateistów ma rację bytu (Racja PL na listach Ruchu Palikota zdobyła chyba niecały procent głosów)? O co w gronie ateistów są największe spory? Jakie konkretne sprawy nas łączą? Napiszcie proszę w komentarzach jakie macie poglądy polityczne i – jeśli chcecie – na kogo głosowaliście. Zobaczmy czy potwierdzi się, że tak jak każda grupa społeczna – zdrowo się ze sobą nie zgadzamy. A może właśnie przez nadreprezentację indywidualistów i indywidualistek, zgadzamy się ze sobą jeszcze rzadziej niż inni.,Janusz OmylińskiProfil Google+ Czy ateiści głosują w wyborach tylko na Ruch Palikota, Sojusz Lewicy Demokratycznej albo Rację Polskiej Lewicy? Czy ateista musi wspierać społeczność LGBT, ruch feministyczny i postulaty zielonych? Czy może być np. monarchistą? W środowisku sekularystów w Stanach Zjednoczonych toczy się od jakiegoś czasu debata na temat feminizmu. A dokładnie tego, czy powinien on być integralną częścią ruchu. Niedawno ciężkie działa wytoczył ateistyczny vloger Thunderf00t, opowiadając w swoim filmie o „zatruwaniu ateizmu przez feminizm”. Wyrzuca ateistom-feministom, że nie dopuszczają ludzi o innych poglądach do dyskusji, wymyślają sztuczne zagrożenia, których według niego nie ma w tym śtodowisku i są przewrażliwieni. Zobacz też: 7 najciekawszych cytatów ateistycznych Dlaczego przewrażliwieni? Wydaje się, że dyskusja ta zaczęła się od paru zdań z jednego filmu na YouTube założycielki ateistyczno-feministycznej strony Skepchick.org Rebecci Watson. Rebecca poskarżyła się, że po jednej z konferencji ateistycznych, gdy wracała nad ranem w obcym mieście windą do pokoju hotelowego, uczestnik panelu, w którym zabierała wcześniej tego dnia głos powiedział: „Nie zrozum tego opacznie, ale wydajesz się bardzo interesującą osobą, czy nie weszłabyś do mnie do pokoju na kawę i pogawędkę?” Feministka poczuła się wtedy „ekstremalnie nie komfortowo”. Dyskusję podgrzał profesor biologii i ateista PZ Myers, autor bloga Pharyngula, a zapalił ją jego kolega po fachu – najbardziej znany na świecie aktywista ateistyczny – Richard Dawkins, który skomentował jego notkę. Dawkins zażartował sobie z Watson, porównując problemy feministek pierwszego świata do problemów kobiet w krajach arabskich, które muszą walczyć z takimi zjawiskami jak obrzezanie, czy kamienowanie za cudzołóstwo. Szefowa Skepchick.org w odpowiedzi zapowiedziała bojkot autora „Boga Urojonego”, co poparło wielu jej fanów. Worki, łatki i szufladki Cały ten konflikt pokazuje dobitnie, że w tym środowisku także jest wiele różnic. Nie trzeba nawet mówić o konkretnych punktach zapalnych, jak ten, który wyżej przedstawiłem. Problemem, również w Polsce, jest już samo nazwanie „tego” środowiska. Pojęcie „ateiści” jest dla wielu zbyt wąskie – bo np. wolą określać się agnostykami – a inni twierdzą, że słowo „ateizm” jest nacechowane negatywnie i dlatego powinno się z niego rezygnować. Czytaj również: Ateizm to kochanie się ze światem bez instrukcji obsługi Mocno funkcjonuje pojęcie „racjonaliści” (używa się też podobnego w znaczeniu słowa „sceptycy”), które jest pojemniejsze, ale też nie obejmuje wszystkich (można by też dowodzić, że gdy jedna grupa ludzi nazywa siebie „racjonalistami”, to tym samym wszystkich innych określa automatycznie „nieracjonalnymi” – co oczywiście jest tylko językowym nieporozumieniem). Z drugiej strony znam ateistów, których nie nazwałbym „racjonalistami”, ponieważ choć odrzucają koncept Boga, to wierzą w… horoskopy czy homeopatię. Najbardziej pojemny, a wciąż spójny, wydaje się worek „sekularyści” – można by wrzucić do niego ateistów, agnostyków, wierzących antyklerykałów czy wyznawców religii mniejszościowych, którym także nie w smak tak mocna obecność Kościoła katolickiego w życiu publicznym. Tak określona społeczność jest dużą grupą z silnie zarysowanymi wspólnymi celami, ale z drugiej strony różniącą się w jeszcze większej liczbie spraw. Ateiści indywidualiści Zejdźmy jednak z poziomu społeczności do jednostek. Czy sam ateizm (definiowany jako nie wierzenie w Boga) implikuje poglądy polityczne? Nie. Z niewiarą (a w przypadku m.in. Polski najczęściej odrzuceniem wiary) wiąże się jednak jakiś sposób patrzenia na świat. Najczęściej jest to sceptycyzm (racjonalizm) i humanizm, postrzegane jednak nie jako bezwzględnie prawdziwe wielkie systemy filozoficzne (które przecież potrafią mieć wiele wspólnych negatywnych cech z religiami), ale jako zwykłe uwielbienie nauki, sztuki, codzienności i bliźniego. Czy więc każdy ateista musi być np. zwolennikiem małżeństw homoseksualnych? Nie, ale pewnie żaden ateista nie poparłaby wprowadzenia kar za homoseksualne stosunki. Czy ateista musi socjalistą? Jak mówił w wywiadzie dla naTemat Mariusz Agnosiewicz (gorąco polecam) w sondażu, który przeprowadza wśród swoich czytelników Racjonalista, jest prawie po równo lewicowców jak i liberałów. Czy każdy ateista domaga się zdjęcia krzyża w sali Sejmu? Prawie wszyscy, ale znalazłoby się wielu takich, dla których po prostu nie jest to istotne. Poczytaj też: Ateisto, co lubisz w religii i Kościele? Czy uważacie, że partia ateistów ma rację bytu (Racja PL na listach Ruchu Palikota zdobyła chyba niecały procent głosów)? O co w gronie ateistów są największe spory? Jakie konkretne sprawy nas łączą? Napiszcie proszę w komentarzach jakie macie poglądy polityczne i – jeśli chcecie – na kogo głosowaliście. Zobaczmy czy potwierdzi się, że tak jak każda grupa społeczna – zdrowo się ze sobą nie zgadzamy. A może właśnie przez nadreprezentację indywidualistów i indywidualistek, zgadzamy się ze sobą jeszcze rzadziej niż inni.,Janusz Omyliński