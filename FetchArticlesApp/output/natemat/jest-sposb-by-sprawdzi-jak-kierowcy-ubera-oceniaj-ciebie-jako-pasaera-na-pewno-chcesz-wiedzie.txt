Jeśli jeździsz Uberem, wiesz, że po każdym kursie masz możliwość wystawienia oceny swojemu kierowcy. Niektórzy klienci wiedzieli także, że i oni są oceniani, ale do tej pory nie było możliwości sprawdzenia tego w aplikacji. Do czasu. O tym, że oceny dla kierowców Ubera są ważne, przekonałem się podczas jednego z moich kursów (korzystam kilka razy w miesiącu). – Zakończę kurs wcześniej, żeby miał Pan trochę taniej, już wystawiam Panu pięć gwiazdek, proszę zobaczyć, a teraz Pan też da mi piątkę, dobra? – zagaił pod koniec trasy jeden z nich. Miły gest, który nieco mnie zaskoczył, ale nie miałem powodów, by pięciu gwiazdek nie dawać. Tak dowiedziałem się, że nie tylko kierowcy Ubera są oceniani, ale także i klienci. Podejrzewam, że niektórzy z nich i do tej pory nie mają o tym pojęcia. Jeśli NAPRAWDĘ masz ochotę sprawdzić, co sądzą o tobie kierowcy, możesz zrobić to w bardzo prosty sposób. 1. W aplikacji kliknij znaczek menu na górze po lewej stronie. 2. Wybierz zakładkę Pomoc, a później Konto 3. Kliknij "I’d like to know my rating" i potwierdź 4. Na maila powinieneś dostać raport (mój szedł ok. 12 godzin),Michał Mańkowski