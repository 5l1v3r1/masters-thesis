Niedawno miałem przyjemność wziąć udział w sesji do kalendarza PARAolimpijczycy, którego ideą jest znoszenie granic między sportem osób pełno- i niepełnosprawnych oraz przybliżenie sylwetek sportowców. Na każdym zdjęciu w tym kalendarzu wystąpi potencjalny olimpijczyk i paraolimpijczyk na igrzyska w Rio de Janeiro z tej samej konkurencji. I tak ja miałem przyjemność pozować z Justyną Kasprzycką, niezwykle utalentowaną i sympatyczną zawodniczką z Wrocławia, wielokrotną medalistką mistrzostw polski. Mimo iż zdecydowanie pewniej czuję się na stadionie niż przed obiektywem, wspaniała atmosfera sprawiła, że było to dla mnie bardzo ciekawe i miłe doświadczenie. Sesja odbyła się na sali crossfitowej, wystąpiliśmy w ubiorze typu glamour. Swoją drogą ciekawe połączenie - siłownia i garnitur. Na efekty końcowe trzeba poczekać do przyszłego roku, ale już teraz zżera mnie ciekawość jak to wszystko wyjdzie. Jest to również wspaniała promocja sportu paraolimpijskiego, a tej przed przyszłorocznymi igrzyskami nigdy za wiele.,Maciej Lepiato