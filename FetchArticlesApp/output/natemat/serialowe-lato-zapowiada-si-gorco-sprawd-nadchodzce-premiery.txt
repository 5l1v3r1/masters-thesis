Z roku na rok w telewizji pojawia się coraz więcej seriali, które emitowane są latem, czyli w tzw. sezonie ogórkowym. Mimo wyraźnie mniejszego zainteresowania telewidzów nowinkami ze świata TV część producentów decyduje się nie tylko na emisję kolejnych sezonów seriali w okresie letnim, ale także na pokazanie w tym czasie zupełnie świeżych produkcji. Poniższe seriale to nowości, które będziemy mogli obejrzeć w ramówce rozpiętej w okresie od początku lipca do końca sierpnia. Dramat kryminalny, amerykańska adaptacja brytyjskiego serialu "System sprawiedliwości”. Głównym bohaterem jest Jack Stone (w tej roli John Turturro), adwokat, któremu przyjdzie bronić mającego pakistańskie korzenie mężczyznę oskarżonego o zabójstwo dziewczyny. Premierowy odcinek zostanie wyemitowany 10 lipca 2016 roku przez HBO, w tym w Polsce. Miniserial łączący dramat z wątkami paranormalnymi. Akcja rozgrywa się w latach 80. ubiegłego wieku w stanie Indiana, gdzie w niewyjaśnionych okolicznościach znika chłopiec. Próbująca go odnaleźć matka, w którą wciela się Winona Ryder, musi zmierzyć się z siłami nie z tego świata. Serial zadebiutuje w całości 15 lipca na platformie Netflix. Serial komediowy, którego akcję osadzono w szkole średniej Lincoln High. Produkcja koncentruje się na perypetiach dwóch zatrudnionych w tej placówce wicedyrektorów, którzy choć sprawują odpowiedzialne funkcje muszą zaakceptować fakt bycia numerem „2”. W Polsce serial będzie wyświetlany od 18 lipca 2016 roku przez kanał HBO. Serial dramatyczny w konwencji musicalu. Według zapowiedzi na widzów czeka wyprawa do Nowego Yorku, miasta, które stojąc u progu bankructwa staje się miejscem narodzin hip-hopu, punka i muzyki disco. Pierwsze sześć odcinków serialu, którego 1 sezon ma docelowo składać się z 13. części, będzie miało premierę w dniu 12 sierpnia w serwisie Netflix.,Dawid Wojtowicz