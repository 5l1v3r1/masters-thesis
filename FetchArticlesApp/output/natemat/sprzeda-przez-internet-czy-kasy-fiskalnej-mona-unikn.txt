Kasa fiskalna może być sporym problemem dla przedsiębiorcy. Czasami dopełnianie obowiązków związanych z kasą jest bardzo trudne lub wręcz niemożliwe. Tak właśnie może być w przypadku działalności online. W tym artykule pokażę proste zwolnienie z kasy, które skierowane jest właśnie do firm działających w Internecie. Kasa fiskalna to kilka problemów dla przedsiębiorcy Zakup kasy fiskalnej muszą rozważać przedsiębiorcy prowadzący sprzedaż na rzecz osób, które nie prowadzą działalności, czyli konsumentów. Samo urządzenie kosztuje od ok. 600-700 zł, przy czym można liczyć na zwrot wydatku na kasę. Niestety, zarówno ze zwrotem, jak i z samym posiadaniem kasy fiskalnej wiążą się pewne problemy dla przedsiębiorcy. 1. Zwrot wydatków na kasę fiskalną trzeba czasami... zwrócić Przedsiębiorca może odzyskać 90% wartości ceny netto zakupu kasy fiskalnej – nie więcej niż 700 zł. Niestety, problem polega na tym, że tę ulgę czasami trzeba oddać państwu. Sytuacji, w których konieczne jest oddanie ulgi można wymienić co najmniej kilka. Ale najbardziej problematyczna wiąże się z końcem działalności. Ulgę na kasę fiskalną trzeba zwrócić, jeśli działalność zostanie zlikwidowana przed upływem 3 lat od rozpoczęcia stosowania kasy. To całkiem długi okres, zwłaszcza w przypadku firm, które działają w niepewnej branży i trudno przewidzieć ile będą działać. 2. Wydawanie paragonów Samo wydawanie paragonów nie jest problemem w przypadku działalności w „fizycznym” miejscu, ale w przypadku działalności przez Internet – może to być sporym kłopotem. Wtedy sprzedawca nie spotyka fizycznie klienta, więc wręczenie mu paragonu może być bardzo trudne lub wręcz niemożliwe, zwłaszcza gdy mowa o usługach (a nie sprzedaży wysyłkowej). A za niewręczenie paragonu grozi mandat – jego maksymalna wysokość to 2x pensja minimalna (obecnie 3360 zł). Oczywiście zwykle za takie wykroczenie grozi jednak niższa kara. 3. Przechowywanie dokumentacji z kasy fiskalnej Trzecia kwestia to przechowywanie dokumentacji. Paragony i raporty z kasy fiskalnej trzeba przechowywać naprawdę bardzo długo. Dokładnie przez 5 lat licząc od końca roku kalendarzowego w którym upłynął termin płatności podatku. Wersje papierowe dokumentacji z kasy fiskalnej są konieczne wtedy, gdy kasa nie jest dostosowana do przechowywania elektronicznych kopii paragonów. Jeśli jest, to zapisy elektroniczne wystarczą, ale także trzeba pamiętać, by były dostępne na wypadek kontroli. W działalności online kasa fiskalna to duży problem W działalności online wydawanie paragonów może być nie tylko problematyczne, ale wręcz niemożliwe. Dzieje się tak zwłaszcza, gdy mówimy o usługach elektronicznych, np. płatnym dostępie do serwisu www, grach online, mikropłatnościach, itd. W praktyce należałoby prosić nabywców o określenie, czy zakup ma służyć działalności gospodarczej, czy celom prywatnym, a następnie klient musiałby podać przed zakupem swój fizyczny adres. Na ten adres należałoby wysłać pocztą „papierową” paragon za zakup dokonany online. Na szczęście polskie przepisy dają prawo do zwolnienia z kasy fiskalnej w przypadku prowadzenia sprzedaży przez Internet. Możliwość zwolnienia z kasy dla działalności online Podstawowe zwolnienie z kasy fiskalnej opiera się na limicie sprzedaży. Jest ono dostępne dla większości przedsiębiorców z wyjątkiem działalności wymienionych w ostatnim akapicie. Limit sprawia, że kasy fiskalnej nie trzeba stosować, gdy sprzedaż na rzecz konsumentów nie przekracza 20 tys. zł rocznie. Dla firm założonych w trakcie roku ten limit oblicza się proporcjonalnie do okresu, który pozostał do końca roku. Oczywiście jak łatwo się domyślić nie jest to wysoka kwota i łatwo ją przekroczyć. Oprócz zwolnienia na podstawie limitu są też inne, dostosowane do szczególnych sytuacji. Dwa ze zwolnień można wprost zastosować wobec usług świadczonych online oraz wobec sprzedaży wysyłkowej. Kasy fiskalnej nie trzeba stosować, gdy łącznie spełnione są dwa warunki: 1. Przedsiębiorca otrzymuje płatności na rachunek bankowy, np. przelewem internetowym, kartą kredytową, przelewem na poczcie, w banku, itd. Ważne, żeby środki trafiły na konto sprzedawcy. 2. Przedsiębiorca prowadzi ewidencję, w której zapisuje wszystkie transakcje i te transakcje da się połączyć z płatnościami. Np. opis w przelewie podaje numer zamówienia i ten sam numer zamówienia figuruje w ewidencji. Tutaj trzeba pamiętać, że w przypadku sprzedaży wysyłkowej taka ewidencja musi także zawierać adresy nabywców. Jak widać więc kluczowa kwestia to ewidencja oraz płatność przelewem. Np. powyższego zwolnienia nie da się zastosować w przypadku sklepu online, który dopuszcza odbiór osobisty i płatność gotówką. Więcej na temat opisywanego zwolnienia z kasy fiskalnej można dowiedzieć się z poniższego filmu z serii inFakt TV. Zapraszam do obejrzenia. Niektóre rodzaje sprzedaży odgórnie nakazują stosowanie kasy Trzeba jednak pamiętać, że sprzedaż wysyłkowa może nakazywać zakup i stosowanie kasy fiskalnej niezależnie od limitu oraz sposobu płatności i prowadzenia wspomnianej ewidencji. Dzieje się tak m.in. w przypadku sprzedaży: - plików elektronicznych (np. gier, muzyki) na nośnikach fizycznych, w tym na płytach CD, DVD, pendrive'ach itd., - części samochodowych, - sprzętu audio, telewizorów, telefonów komórkowych, - aparatów fotograficznych (z wyjątkiem części i akcesoriów fotograficznych), - biżuterii wykonanej z metali szlachetnych, - alkoholu i papierosów. Jeśli sprzedaż online kwalifikuje się do tej listy, to stosowanie kasy fiskalnej i wysyłka paragonów wraz z zamówieniami jest jednak niezbędna. Warto o tym pamiętać. Stosujecie opisane powyżej zwolnienia? A może zdecydowaliście się jednak na zakup kasy fiskalnej? Podzielcie się opiniami w komentarzach :),Sebastian BobrowskiKasa fiskalna może być sporym problemem dla przedsiębiorcy. Czasami dopełnianie obowiązków związanych z kasą jest bardzo trudne lub wręcz niemożliwe. Tak właśnie może być w przypadku działalności online. W tym artykule pokażę proste zwolnienie z kasy, które skierowane jest właśnie do firm działających w Internecie. Kasa fiskalna to kilka problemów dla przedsiębiorcy Zakup kasy fiskalnej muszą rozważać przedsiębiorcy prowadzący sprzedaż na rzecz osób, które nie prowadzą działalności, czyli konsumentów. Samo urządzenie kosztuje od ok. 600-700 zł, przy czym można liczyć na zwrot wydatku na kasę. Niestety, zarówno ze zwrotem, jak i z samym posiadaniem kasy fiskalnej wiążą się pewne problemy dla przedsiębiorcy. 1. Zwrot wydatków na kasę fiskalną trzeba czasami... zwrócić Przedsiębiorca może odzyskać 90% wartości ceny netto zakupu kasy fiskalnej – nie więcej niż 700 zł. Niestety, problem polega na tym, że tę ulgę czasami trzeba oddać państwu. Sytuacji, w których konieczne jest oddanie ulgi można wymienić co najmniej kilka. Ale najbardziej problematyczna wiąże się z końcem działalności. Ulgę na kasę fiskalną trzeba zwrócić, jeśli działalność zostanie zlikwidowana przed upływem 3 lat od rozpoczęcia stosowania kasy. To całkiem długi okres, zwłaszcza w przypadku firm, które działają w niepewnej branży i trudno przewidzieć ile będą działać. 2. Wydawanie paragonów Samo wydawanie paragonów nie jest problemem w przypadku działalności w „fizycznym” miejscu, ale w przypadku działalności przez Internet – może to być sporym kłopotem. Wtedy sprzedawca nie spotyka fizycznie klienta, więc wręczenie mu paragonu może być bardzo trudne lub wręcz niemożliwe, zwłaszcza gdy mowa o usługach (a nie sprzedaży wysyłkowej). A za niewręczenie paragonu grozi mandat – jego maksymalna wysokość to 2x pensja minimalna (obecnie 3360 zł). Oczywiście zwykle za takie wykroczenie grozi jednak niższa kara. 3. Przechowywanie dokumentacji z kasy fiskalnej Trzecia kwestia to przechowywanie dokumentacji. Paragony i raporty z kasy fiskalnej trzeba przechowywać naprawdę bardzo długo. Dokładnie przez 5 lat licząc od końca roku kalendarzowego w którym upłynął termin płatności podatku. Wersje papierowe dokumentacji z kasy fiskalnej są konieczne wtedy, gdy kasa nie jest dostosowana do przechowywania elektronicznych kopii paragonów. Jeśli jest, to zapisy elektroniczne wystarczą, ale także trzeba pamiętać, by były dostępne na wypadek kontroli. W działalności online kasa fiskalna to duży problem W działalności online wydawanie paragonów może być nie tylko problematyczne, ale wręcz niemożliwe. Dzieje się tak zwłaszcza, gdy mówimy o usługach elektronicznych, np. płatnym dostępie do serwisu www, grach online, mikropłatnościach, itd. W praktyce należałoby prosić nabywców o określenie, czy zakup ma służyć działalności gospodarczej, czy celom prywatnym, a następnie klient musiałby podać przed zakupem swój fizyczny adres. Na ten adres należałoby wysłać pocztą „papierową” paragon za zakup dokonany online. Na szczęście polskie przepisy dają prawo do zwolnienia z kasy fiskalnej w przypadku prowadzenia sprzedaży przez Internet. Możliwość zwolnienia z kasy dla działalności online Podstawowe zwolnienie z kasy fiskalnej opiera się na limicie sprzedaży. Jest ono dostępne dla większości przedsiębiorców z wyjątkiem działalności wymienionych w ostatnim akapicie. Limit sprawia, że kasy fiskalnej nie trzeba stosować, gdy sprzedaż na rzecz konsumentów nie przekracza 20 tys. zł rocznie. Dla firm założonych w trakcie roku ten limit oblicza się proporcjonalnie do okresu, który pozostał do końca roku. Oczywiście jak łatwo się domyślić nie jest to wysoka kwota i łatwo ją przekroczyć. Oprócz zwolnienia na podstawie limitu są też inne, dostosowane do szczególnych sytuacji. Dwa ze zwolnień można wprost zastosować wobec usług świadczonych online oraz wobec sprzedaży wysyłkowej. Kasy fiskalnej nie trzeba stosować, gdy łącznie spełnione są dwa warunki: 1. Przedsiębiorca otrzymuje płatności na rachunek bankowy, np. przelewem internetowym, kartą kredytową, przelewem na poczcie, w banku, itd. Ważne, żeby środki trafiły na konto sprzedawcy. 2. Przedsiębiorca prowadzi ewidencję, w której zapisuje wszystkie transakcje i te transakcje da się połączyć z płatnościami. Np. opis w przelewie podaje numer zamówienia i ten sam numer zamówienia figuruje w ewidencji. Tutaj trzeba pamiętać, że w przypadku sprzedaży wysyłkowej taka ewidencja musi także zawierać adresy nabywców. Jak widać więc kluczowa kwestia to ewidencja oraz płatność przelewem. Np. powyższego zwolnienia nie da się zastosować w przypadku sklepu online, który dopuszcza odbiór osobisty i płatność gotówką. Więcej na temat opisywanego zwolnienia z kasy fiskalnej można dowiedzieć się z poniższego filmu z serii inFakt TV. Zapraszam do obejrzenia. Niektóre rodzaje sprzedaży odgórnie nakazują stosowanie kasy Trzeba jednak pamiętać, że sprzedaż wysyłkowa może nakazywać zakup i stosowanie kasy fiskalnej niezależnie od limitu oraz sposobu płatności i prowadzenia wspomnianej ewidencji. Dzieje się tak m.in. w przypadku sprzedaży: - plików elektronicznych (np. gier, muzyki) na nośnikach fizycznych, w tym na płytach CD, DVD, pendrive'ach itd., - części samochodowych, - sprzętu audio, telewizorów, telefonów komórkowych, - aparatów fotograficznych (z wyjątkiem części i akcesoriów fotograficznych), - biżuterii wykonanej z metali szlachetnych, - alkoholu i papierosów. Jeśli sprzedaż online kwalifikuje się do tej listy, to stosowanie kasy fiskalnej i wysyłka paragonów wraz z zamówieniami jest jednak niezbędna. Warto o tym pamiętać. Stosujecie opisane powyżej zwolnienia? A może zdecydowaliście się jednak na zakup kasy fiskalnej? Podzielcie się opiniami w komentarzach :),Sebastian Bobrowski