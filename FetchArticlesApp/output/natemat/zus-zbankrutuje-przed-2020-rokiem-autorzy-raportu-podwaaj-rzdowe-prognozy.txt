Zakład Ubezpieczeń Społecznych zbankrutuje i to w przeciągu najbliższych 5 - 8 lat. Takie druzgocące prognozy znajdują się w najnowszym "Raporcie o sytuacji ZUS". Powód? "Brak realizmu" w założeniach. O nie najlepszej sytuacji Zakładu Ubezpieczeń Społecznych mówi się w Polsce od dawna. Jednak raport przygotowany przez Fundację Republikańską oraz Związek Przedsiębiorców i Pracodawców przedstawia naprawdę czarną wizję przyszłości tej instytucji. Zdaniem autorów raportu, rząd mija się z prawdą twierdząc, że system działa jak należy i dalsze wypłaty będą możliwe. Wszystkie te założenia autorzy określają mianem bajkowych i nierealnych. Eksperci szacują zadłużenie państwa wliczając w nie "dług ukryty" na około 200 proc. PKB. Deficyt ma zdaniem autorów raportu tendencję wzrostową i z każdym rokiem finansowanie systemu będzie coraz trudniejsze. Źródło: Interia.pl,Krzysztof Majak