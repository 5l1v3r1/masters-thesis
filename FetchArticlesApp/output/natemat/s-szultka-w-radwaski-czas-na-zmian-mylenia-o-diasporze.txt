Kolejne fale emigracji sprawiły, że dziś na całym świecie mieszka ponad 18 mln osób polskiego pochodzenia. Istotną część naszej diaspory stanowi drugie i trzecie pokolenie przybyszów z ojczyzny. Choć wielu z nich nie mówi już po polsku, znaczna część tej grupy – według szacunków nawet ponad 2/3 - przyznaje się do polskich korzeni i jest zainteresowana związkami z krajem swoich przodków. Najświeższy, liczny zastrzyk emigracji tworzą osoby, które w poszukiwaniu pracy i lepszych warunków życia wyjechały do innych krajów Unii. Są wśród nich emigranci zarobkowi, często pracujący poniżej swoich kwalifikacji, ale także świetni profesjonaliści czy zdolni studenci, którzy kończą za granicą naukę i tam rozpoczynają karierę. Mamy liczną diasporę i względnie dobrą – w porównaniu z innymi krajami - infrastrukturę wspierającą współpracę z emigracją. Dotychczasowa tzw. polityka polonijna ograniczała się jednak głównie do wspierania działań edukacyjnych i kulturalnych. I dlatego w niewielkim stopniu wykorzystujemy potencjał diaspory – jej kapitału wiedzy, doświadczenia, relacji - dla rozwoju Polski. Brakuje, w szczególności, systemowych prób włączenia emigrantów w rozwój polskiej gospodarki i nauki. Swoboda przepływu osób w Europie zmieniła charakter wyjazdów. Współcześni migranci nie powielają już dawnego schematu – emigracji na całe życie. Coraz częściej wyjeżdżają nie na stałe, a w określonym celu (studia, praca). Także osoby mieszkające za granicą od lat mają, dzięki rewolucji w technologii i mobilności, dużo większe możliwości kontaktu z Polską. W konsekwencji, gdy mówimy o chęciach i możliwościach angażowania w sprawy ojczyzny, musimy zerwać z historycznym, anachronicznym podziałem na Polaków z Polski i zagranicy. W świetle tych zmian gruntownego odświeżenia – de facto nowego otwarcia - wymagają także relacje miedzy krajem i diasporą oraz polityka wobec emigracji. Coraz częściej, my w kraju, zaczynamy odczuwać potrzebę szerszego otwarcia się na świat w sferze gospodarczej i naukowej oraz wzmocnienia międzynarodowej pozycji Polski. Otwarcie na świat, sukcesy gospodarcze, poprawa wizerunku Polski sprawiają, że rośnie gotowość polskiej diaspory do włączenia się w sprawy kraju. Dlatego zmiany powinny koncentrować się na odchodzeniu od wsparcia „kultury folkowej” na rzecz działań służących rozwojowi Polski. Pewne zmiany już się dokonują, m.in. za sprawą przeniesienia środków na wspieranie Polaków za granicą z budżetu Senatu do Ministerstwa Spraw Zagranicznych. Decyzja ta umożliwiła rozszerzenie zakresu działań objętych finansowaniem. Potrzebne są jednak kolejne kroki. Wiele krajów - w tym tak różne jak Irlandia, Singapur czy Chiny - inwestuje w to, by dobrze wykształceni, doświadczeni, zamożni emigranci wracali do macierzy. Szkocja od ponad dekady buduje GlobalScot, czyli sieć osób z całego świata, które czują się związane z krajem i mogą skutecznie wspierać ekspansję globalną szkockich firm. Izrael zapewnia cieplarniane warunki rodakom pracującym na najlepszych uczelniach świata, by wzmacniali konkurencyjność izraelskiej nauki. Uczmy się od innych, ale też wypracujmy własne metody. Sukces zaangażowania diaspory w procesy rozwoju Polski wymaga spełnienia pewnych warunków. Po pierwsze, musimy jasno i wyraźnie zdefiniować nasze priorytety rozwojowe oraz oczekiwania wobec emigracji. Potrzebujemy emigrantów w obliczu niżu demograficznego - im lepszą edukację, doświadczenia i kontakty zdobędą za granicą, tym większą wartość wniosą dla rozwoju Polski. Wykorzystanie potencjału naszej diaspory może skutecznie pomóc w odpowiedzi na wyzwania stojące przed nami w kolejnych latach. Krajowe firmy osiągają poziom rozwoju, który pozwala im na globalną ekspansję. Udane wejście na zagraniczne rynki wymaga nie tylko kapitału, ale także ludzi z międzynarodowym doświadczeniem, kontaktami i znajomością obcych rynków. Sfera nauki wymaga pilnej modernizacji, zwłaszcza w obliczu wyzwania internacjonalizacji szkół wyższych. Przyciągnięcie zagranicznych studentów oraz międzynarodowa współpraca naukowa podniosą konkurencyjność i poziom krajowej nauki. Coraz ważniejszy jest też wymiar polityczny: pozycja międzynarodowa Polski musi być konsekwentnie budowana przez szereg „miękkich” inicjatyw i instrumentów służącym naszym interesom. By mieć wpływ na podejmowane decyzje, powinniśmy móc delegować najlepszych specjalistów na kluczowe stanowiska w unijnych i międzynarodowych instytucjach. Maksymalne wykorzystanie poprawiającej się międzynarodowej pozycji Polski zależy także od tego, czy sprostamy nowym wewnętrznym wyzwaniom społeczno-ekonomicznym. Będzie nam łatwiej, jeśli – dzięki wsparciu emigrantów - skorzystamy z doświadczeń innych krajów. Musimy uszanować decyzję Polaków, którzy wyjechali z kraju i być może nigdy już tu nie wrócą. Powinni oni otrzymać wyraźny sygnał, że doceniamy – jako Polska - ich potencjał oraz zaangażowanie i chcemy wspólnie wypracować atrakcyjną, długofalową formułę włączania różnych grup emigrantów w sprawy kraju. Nowe podejście do współpracy z diasporą wymaga też stworzenia aktualnej topografii społeczności emigrantów, w tym ich kompetencji, zasobów, możliwości chęci do współpracy. Oczywiście, najwięcej do zaoferowania - przynajmniej w krótkiej perspektywie - mają Polacy, którzy już odnieśli zawodowy lub naukowy sukces za granicą. Grupa ta, należąca do elity w kraju zamieszkania, ma różne oczekiwania wobec Polski oraz warunki, na których gotowa będzie zaangażować się we współpracę z podmiotami z kraju. Jeśli chcemy pozyskać ją do współpracy, musimy umieć zrozumieć jej oczekiwania i skutecznie się do nich ustosunkować. Nie możemy zakładać, że jedyną walutą, którą będziemy płacić, będzie „sentyment do ojczyzny". Jeśli zależy nam na realnym włączeniu emigracyjnej elity, musimy zaoferować jej przedstawicielom partnerskie podejście i atrakcyjne korzyści, także finansowe. Dziś nie zawsze jesteśmy na to gotowi. Jeśli diaspora ma być naszym istotnym atutem i strategicznym zasobem, musimy ją dostrzec, umieć ją docenić i wypracować formułę nowoczesnej współpracy. Wydaje się, że świadomość i chęć działania rośnie po obu stronach – wykorzystajmy dobrze ten moment! *** Stanisław Szultka jest ekonomistą, Dyrektorem Obszaru Badawczego Przedsiębiorstwa i Innowacje w Instytucie Badań nad Gospodarką Rynkową. Witold Radwański jest Partnerem Zarządzającym i Prezesem Zarządu Krokus, członkiem Rady Programowej Kongresu ego. Artykuł ukazał się w „Rzeczpospolitej” 19.01.2015 r. we wkładce „Idee Kongresu Obywatelskiego. Jak włączać emigrację do rozwoju Polski?".,ObywatelskiKolejne fale emigracji sprawiły, że dziś na całym świecie mieszka ponad 18 mln osób polskiego pochodzenia. Istotną część naszej diaspory stanowi drugie i trzecie pokolenie przybyszów z ojczyzny. Choć wielu z nich nie mówi już po polsku, znaczna część tej grupy – według szacunków nawet ponad 2/3 - przyznaje się do polskich korzeni i jest zainteresowana związkami z krajem swoich przodków. Najświeższy, liczny zastrzyk emigracji tworzą osoby, które w poszukiwaniu pracy i lepszych warunków życia wyjechały do innych krajów Unii. Są wśród nich emigranci zarobkowi, często pracujący poniżej swoich kwalifikacji, ale także świetni profesjonaliści czy zdolni studenci, którzy kończą za granicą naukę i tam rozpoczynają karierę. Mamy liczną diasporę i względnie dobrą – w porównaniu z innymi krajami - infrastrukturę wspierającą współpracę z emigracją. Dotychczasowa tzw. polityka polonijna ograniczała się jednak głównie do wspierania działań edukacyjnych i kulturalnych. I dlatego w niewielkim stopniu wykorzystujemy potencjał diaspory – jej kapitału wiedzy, doświadczenia, relacji - dla rozwoju Polski. Brakuje, w szczególności, systemowych prób włączenia emigrantów w rozwój polskiej gospodarki i nauki. Swoboda przepływu osób w Europie zmieniła charakter wyjazdów. Współcześni migranci nie powielają już dawnego schematu – emigracji na całe życie. Coraz częściej wyjeżdżają nie na stałe, a w określonym celu (studia, praca). Także osoby mieszkające za granicą od lat mają, dzięki rewolucji w technologii i mobilności, dużo większe możliwości kontaktu z Polską. W konsekwencji, gdy mówimy o chęciach i możliwościach angażowania w sprawy ojczyzny, musimy zerwać z historycznym, anachronicznym podziałem na Polaków z Polski i zagranicy. W świetle tych zmian gruntownego odświeżenia – de facto nowego otwarcia - wymagają także relacje miedzy krajem i diasporą oraz polityka wobec emigracji. Coraz częściej, my w kraju, zaczynamy odczuwać potrzebę szerszego otwarcia się na świat w sferze gospodarczej i naukowej oraz wzmocnienia międzynarodowej pozycji Polski. Otwarcie na świat, sukcesy gospodarcze, poprawa wizerunku Polski sprawiają, że rośnie gotowość polskiej diaspory do włączenia się w sprawy kraju. Dlatego zmiany powinny koncentrować się na odchodzeniu od wsparcia „kultury folkowej” na rzecz działań służących rozwojowi Polski. Pewne zmiany już się dokonują, m.in. za sprawą przeniesienia środków na wspieranie Polaków za granicą z budżetu Senatu do Ministerstwa Spraw Zagranicznych. Decyzja ta umożliwiła rozszerzenie zakresu działań objętych finansowaniem. Potrzebne są jednak kolejne kroki. Wiele krajów - w tym tak różne jak Irlandia, Singapur czy Chiny - inwestuje w to, by dobrze wykształceni, doświadczeni, zamożni emigranci wracali do macierzy. Szkocja od ponad dekady buduje GlobalScot, czyli sieć osób z całego świata, które czują się związane z krajem i mogą skutecznie wspierać ekspansję globalną szkockich firm. Izrael zapewnia cieplarniane warunki rodakom pracującym na najlepszych uczelniach świata, by wzmacniali konkurencyjność izraelskiej nauki. Uczmy się od innych, ale też wypracujmy własne metody. Sukces zaangażowania diaspory w procesy rozwoju Polski wymaga spełnienia pewnych warunków. Po pierwsze, musimy jasno i wyraźnie zdefiniować nasze priorytety rozwojowe oraz oczekiwania wobec emigracji. Potrzebujemy emigrantów w obliczu niżu demograficznego - im lepszą edukację, doświadczenia i kontakty zdobędą za granicą, tym większą wartość wniosą dla rozwoju Polski. Wykorzystanie potencjału naszej diaspory może skutecznie pomóc w odpowiedzi na wyzwania stojące przed nami w kolejnych latach. Krajowe firmy osiągają poziom rozwoju, który pozwala im na globalną ekspansję. Udane wejście na zagraniczne rynki wymaga nie tylko kapitału, ale także ludzi z międzynarodowym doświadczeniem, kontaktami i znajomością obcych rynków. Sfera nauki wymaga pilnej modernizacji, zwłaszcza w obliczu wyzwania internacjonalizacji szkół wyższych. Przyciągnięcie zagranicznych studentów oraz międzynarodowa współpraca naukowa podniosą konkurencyjność i poziom krajowej nauki. Coraz ważniejszy jest też wymiar polityczny: pozycja międzynarodowa Polski musi być konsekwentnie budowana przez szereg „miękkich” inicjatyw i instrumentów służącym naszym interesom. By mieć wpływ na podejmowane decyzje, powinniśmy móc delegować najlepszych specjalistów na kluczowe stanowiska w unijnych i międzynarodowych instytucjach. Maksymalne wykorzystanie poprawiającej się międzynarodowej pozycji Polski zależy także od tego, czy sprostamy nowym wewnętrznym wyzwaniom społeczno-ekonomicznym. Będzie nam łatwiej, jeśli – dzięki wsparciu emigrantów - skorzystamy z doświadczeń innych krajów. Musimy uszanować decyzję Polaków, którzy wyjechali z kraju i być może nigdy już tu nie wrócą. Powinni oni otrzymać wyraźny sygnał, że doceniamy – jako Polska - ich potencjał oraz zaangażowanie i chcemy wspólnie wypracować atrakcyjną, długofalową formułę włączania różnych grup emigrantów w sprawy kraju. Nowe podejście do współpracy z diasporą wymaga też stworzenia aktualnej topografii społeczności emigrantów, w tym ich kompetencji, zasobów, możliwości chęci do współpracy. Oczywiście, najwięcej do zaoferowania - przynajmniej w krótkiej perspektywie - mają Polacy, którzy już odnieśli zawodowy lub naukowy sukces za granicą. Grupa ta, należąca do elity w kraju zamieszkania, ma różne oczekiwania wobec Polski oraz warunki, na których gotowa będzie zaangażować się we współpracę z podmiotami z kraju. Jeśli chcemy pozyskać ją do współpracy, musimy umieć zrozumieć jej oczekiwania i skutecznie się do nich ustosunkować. Nie możemy zakładać, że jedyną walutą, którą będziemy płacić, będzie „sentyment do ojczyzny". Jeśli zależy nam na realnym włączeniu emigracyjnej elity, musimy zaoferować jej przedstawicielom partnerskie podejście i atrakcyjne korzyści, także finansowe. Dziś nie zawsze jesteśmy na to gotowi. Jeśli diaspora ma być naszym istotnym atutem i strategicznym zasobem, musimy ją dostrzec, umieć ją docenić i wypracować formułę nowoczesnej współpracy. Wydaje się, że świadomość i chęć działania rośnie po obu stronach – wykorzystajmy dobrze ten moment! *** Stanisław Szultka jest ekonomistą, Dyrektorem Obszaru Badawczego Przedsiębiorstwa i Innowacje w Instytucie Badań nad Gospodarką Rynkową. Witold Radwański jest Partnerem Zarządzającym i Prezesem Zarządu Krokus, członkiem Rady Programowej Kongresu ego. Artykuł ukazał się w „Rzeczpospolitej” 19.01.2015 r. we wkładce „Idee Kongresu Obywatelskiego. Jak włączać emigrację do rozwoju Polski?".,Obywatelski