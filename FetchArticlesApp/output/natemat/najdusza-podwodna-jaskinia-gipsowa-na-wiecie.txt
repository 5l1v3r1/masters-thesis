Jaskinia Ordinaskaya znajduje się niemalże u stóp gór Ural, przy brzegu rzeki Kungur, w Kaju Permskim, dwie godziny drogi od jego stolicy Perm. Można tutaj dolecieć samolotem, jest to jednak wycieczka dla prawdziwych zapaleńców, bo w bliskiej okolicy podwodna jaskinia jest praktycznie jedyną atrakcją. Jest to najdłuższa podwodna jaskinia gipsowa na świecie, rozciąga się na ponad 5 kilometrów, z czego większość (4,8 km) znajduje się pod wodą. Niezwykle czysta i przejrzysta woda mineralna, która wypełnia jaskinię, pozwala nurkom widzieć na odległość prawie 50 metrów. To naprawdę nadzwyczajna widoczność. Woda jest tutaj bardzo zimna, dlatego nurkowie muszą wyposażyć się w odpowiedni sprzęt. Wszystkie zamieszczone zdjęcia są autorstwa Victora Lyagushkina, który jest nurkiem jaskiniowym, oraz podwodnym fotografem. Jego działalność zaowocowała wydaniem książki fotograficznej, wypełnionej niezwykłymi ilustracjami i opowieściami nurków, którzy uczestniczyli w jego podwodnych eksploracjach. Warto zajrzeć także na stronę www.phototeam.pro, którą współtworzy fotograf. Wycieczka do Jaskini Orda, przede wszystkim ze względu na wymagane przygotowanie to czasochłonna i raczej kosztowna sprawa. Same bilety lotnicze nie są jednak przesadnie drogie. Za podróż w dwie strony z jedną przesiadką w Moskwie zapłacimy około 1500 zł, a więc ci, którzy mają już dość doświadczenia w nurkowaniu jaskiniowym, mogą zacząć już planować wycieczkę. Nurkowanie jaskiniowe to nie jest zabawa dla początkujących. Wymaga dobrego przygotowania, specjalistycznego sprzętu, bardzo wiele cierpliwości i opanowania. W razie wypadku nie ma możliwości wypłynięcia na powierzchnię. Zachowanie zimnej krwi to sprawa życia i śmierci. Kursy nurkowania jaskiniowego prowadzi Grupa Nurków Jaskiniowych, wyjazdowe warsztaty na Bałkanach są zaplanowane w terminie majówkowym. Zdjęcia Victora Lyagushkina,Maja Święcicka