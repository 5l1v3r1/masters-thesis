Najlepsze zmyślone newsy w kraju Eksperci nie pozostawiają na reklamówkach wyborczych suchej nitki. Politolodzy zarzucają im odtwórczość, brak polotu oraz przyciężkie żarty. Okazuje się jednak, że komuś się one podobają. Jak dowiaduje się , zainteresowanie spotami wyraziła... Centralna Agencja Wywiadowcza. – Przedstawiciel CIA wystąpił do nas z oficjalną prośbą o udostępnienie wszystkich materiałów wyborczych z kampanii do europarlamentu – informuje nasze źródło w Agencji Wywiadu. Amerykanie chcą wykorzystać spoty jako jedną z "technik nacisku podczas przesłuchań". Co to oznacza w czasach globalnej wojny z terrorem, nie trzeba nikomu tłumaczyć. Skąd ten pomysł? CIA przyznała się AW do użycia "polskiej reklamówki wyborczej" w celu przełamania impasu podczas przesłuchania ważnego bojownika Al-Kaidy w Jemenie. – Efekt przeszedł ich najśmielsze oczekiwania. Facet kompletnie się załamał – mówi oficer Agencji Wywiadu. Nieoficjalnie wiadomo, że chodziło o spot Anny Fotygi.,ASZdziennik