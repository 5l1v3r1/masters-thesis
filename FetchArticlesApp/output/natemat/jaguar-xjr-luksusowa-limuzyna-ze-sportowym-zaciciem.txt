Tegoroczny Salon Motoryzacyjny w Nowym Jorku przynosi szereg nowości. Jedną z nich jest Jaguar XJR, czyli luksusowa limuzyna o sportowym charakterze. Standardowy Jaguar XJ X351 (Mark IV) produkowany jest od 2009 roku. Nowa wersja XJR jest jego najnowszym wcieleniem, dalej luksusowym, ale znacznie bardziej dynamicznym. W przeciwieństwie do typowych zasad marketingu, zdradzimy od razu cenę, jaką trzeba zapłacić za Jaguara XJR: 90000 euro. Co otrzymamy w zamian? Mechanicznie serduszko Jaguara XJR będzie mieć pięć litrów pojemności i moc 550KM. Dzięki temu auto rozpędzi się do 100km/h w 4.6 sekundy a auto może pomknąć z maksymalną prędkością 280 km/h. Średnie zużycie paliwa ma wynosić zaledwie 11.6l na 100km. Zobacz także: Startuje polski WikiLeaks! Z silnikiem współpracować będzie ośmiostopniowa przekładnia automatyczna, a kierowca będzie wykorzystywał do przełożenia biegów łopatki przy kierownicy. Od typowego modelu XJ model XJR będzie się odróżniać przednim i tylnym spoilerem, wyprofilowanymi progami, oznaczeniami R na atrapie chłodnicy i klapie bagażnika, dwiema podwójnymi końcówkami układu wydechowego oraz dwudziestocalowymi obręczami aluminiowymi ze specjalnymi oponami Pirelli. We wnętrzu auta znajdą się czerwone fotele skórzane oraz system audio firmy Meridian o mocy 380 wat, składający się z dwunastu głośników. Zobacz także: Jak narodowcy kradną legendę „Jana Bytnara”.,Michał Lisiak