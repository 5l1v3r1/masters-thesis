W ubiegłym tygodniu "Dziennik Gazeta Prawna" zaprezentował ranking największych firm Europy Środkowo-Wschodniej. Jego liderem jest PKN Orlen, któremu w pierwszej "10" towarzyszą jeszcze cztery inne polskie spółki: Grupa Lotos, PGE, Jeronimo Martins Polska (sieć Biedronka) i PGNiG. 12. pozycja przypadła KGHM Polska Miedź. Leszek Miller przypomniał dzisiaj na Twitterze, że wszystkie te firmy, poza wywodzącym się z Portugalii właścicielem Biedronki, mają... PRL-owski rodowód. W miniony czwartek "Dziennik Gazeta Prawna" opublikował przygotowany dla niego ranking największych firm w Europie Środkowo-Wschodniej. Na czele zestawienia znalazł się PKN Orlen , którego obroty osiągnęły w 2012 roku poziom 29,5 mld euro. Drugie miejsce zajęła węgierska spółka branży paliwowej MOL (18,7 mld euro), trzecie – czeska Skoda Auto (9,5 mld), a czwarte – Naftohaz Ukrainy (9,2 mld). W pierwszej "10" ulokowały się także inne polskie firmy: Grupa Lotos (6. pozycja; 8,1 mld), PGE Polska Grupa Energetyczna (8. pozycja; 7,5 mld), Jeronimo Martins Polska (9.pozycja; 7,1 mld) oraz Polskie Górnictwo Naftowe i Gazownictwo (10. pozycja; 7 mld). 12. miejsce przypadło KGHM Polska Miedź (6,5 mld). Polskie spółki (choć często są to jedynie polskie oddziały międzynarodowych koncernów) zajmują aż 1/3 całego zestawienia. "Wszystkie rodem z PRL" Ranking nie uszedł uwadze Leszka Millera. Po przestudiowaniu zaprezentowanej w nim kolejności przewodniczący SLD zauważył, iż wszystkie polskie firmy, które ulokowały się w pierwszej "10" lub jej pobliżu, z wyjątkiem spółki Jeronimo Martins Polska, zaczynały działalność w tym samym państwie, co on – w Polskiej Rzeczpospolitej Ludowej. Swoim wnioskiem były premier podzielił się dzisiaj z internautami. Konstatacja mówiąca o PRL-owskich korzeniach największych polskich firm zapewne ucieszyła Millera oraz jego partyjnych kolegów, którzy od dawna przekonują, iż rządy "komuny" przyniosły Polsce nie tylko stalinizm oraz związane z nim nieszczęścia, ale i szereg pozytywnych przedsięwzięć. Tylko w tym roku SLD promował na swojej stronie internetowej portal Dekada Gierka oraz wydał "Niezbędnik historyczny lewicy", który m.in. zwraca uwagę na osiągnięcia PRL.,Tomasz BaliszewskiW ubiegłym tygodniu "Dziennik Gazeta Prawna" zaprezentował ranking największych firm Europy Środkowo-Wschodniej. Jego liderem jest PKN Orlen, któremu w pierwszej "10" towarzyszą jeszcze cztery inne polskie spółki: Grupa Lotos, PGE, Jeronimo Martins Polska (sieć Biedronka) i PGNiG. 12. pozycja przypadła KGHM Polska Miedź. Leszek Miller przypomniał dzisiaj na Twitterze, że wszystkie te firmy, poza wywodzącym się z Portugalii właścicielem Biedronki, mają... PRL-owski rodowód. W miniony czwartek "Dziennik Gazeta Prawna" opublikował przygotowany dla niego ranking największych firm w Europie Środkowo-Wschodniej. Na czele zestawienia znalazł się PKN Orlen , którego obroty osiągnęły w 2012 roku poziom 29,5 mld euro. Drugie miejsce zajęła węgierska spółka branży paliwowej MOL (18,7 mld euro), trzecie – czeska Skoda Auto (9,5 mld), a czwarte – Naftohaz Ukrainy (9,2 mld). W pierwszej "10" ulokowały się także inne polskie firmy: Grupa Lotos (6. pozycja; 8,1 mld), PGE Polska Grupa Energetyczna (8. pozycja; 7,5 mld), Jeronimo Martins Polska (9.pozycja; 7,1 mld) oraz Polskie Górnictwo Naftowe i Gazownictwo (10. pozycja; 7 mld). 12. miejsce przypadło KGHM Polska Miedź (6,5 mld). Polskie spółki (choć często są to jedynie polskie oddziały międzynarodowych koncernów) zajmują aż 1/3 całego zestawienia. "Wszystkie rodem z PRL" Ranking nie uszedł uwadze Leszka Millera. Po przestudiowaniu zaprezentowanej w nim kolejności przewodniczący SLD zauważył, iż wszystkie polskie firmy, które ulokowały się w pierwszej "10" lub jej pobliżu, z wyjątkiem spółki Jeronimo Martins Polska, zaczynały działalność w tym samym państwie, co on – w Polskiej Rzeczpospolitej Ludowej. Swoim wnioskiem były premier podzielił się dzisiaj z internautami. Konstatacja mówiąca o PRL-owskich korzeniach największych polskich firm zapewne ucieszyła Millera oraz jego partyjnych kolegów, którzy od dawna przekonują, iż rządy "komuny" przyniosły Polsce nie tylko stalinizm oraz związane z nim nieszczęścia, ale i szereg pozytywnych przedsięwzięć. Tylko w tym roku SLD promował na swojej stronie internetowej portal Dekada Gierka oraz wydał "Niezbędnik historyczny lewicy", który m.in. zwraca uwagę na osiągnięcia PRL.,Tomasz Baliszewski