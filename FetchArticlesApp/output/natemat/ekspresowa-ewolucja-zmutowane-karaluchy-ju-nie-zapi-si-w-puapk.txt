Karaluchy nauczyły się unikać popularnych pułapek, które zastawiamy na nie w domach. Niektóre osobniki wyewoluowały tak, że nie smakuje im już ulubiony do tej pory przysmak – sacharoza. Grozi nam inwazja? Karaluchy przestały lubić sacharozę – alarmuje TIME. Jak dowodzą redaktorzy strony, choć karaluchy jedzą wszystko, co zostawiamy w katach kuchni, jeśli mają wybór zawsze zwrócą się w stronę cukru. Co sprawiło, że zwierzęta, które cukier przyciąga do siedzib ludzkich od tysięcy lat, nagle uznały, że nie jest to dla nich odpowiednia substancja? Odpowiedź jest prosta: ewolucja. Jak donoszą amerykańscy naukowcy, cukier stał się dla nich gatunkowym zagrożeniem. Zmiana nawyków żywieniowych to dla nich warunek przetrwania. Jeśli tego nie zrobią, zginą w naszych pułapkach. Sacharoza to najpopularniejszy używany w nich wabik. Tak, jak kiedyś wyewoluowały, by sacharozę przyswajać, teraz musiały zrobić krok w drugą stronę. I zrobiły. Czy grozi nam inwazja? Cytowani przez TIME eksperci, uspokajają. Karaluchy wciąż lubią inne cukry, takie jak fruktoza. źródło: TIME Czytaj także: Pluskwa (karaluch) w Sejmie, czyli prezent Solidarnej Polski dla Sławomira Nowaka,Anna Wittenberg