PKP Cargo będzie pierwszym kolejowym przewoźnikiem towarowym z UE, który wprowadzi akcje do notowań giełdowych. Debiut polskiej kolei na warszawskiej Giełdzie Papierów Wartościowych już 31 października. Zapisy na akcje PKP Cargo dla inwestorów indywidualnych potrwają od 9 do 21, a dla inwestorów instytucjonalnych od 23 do 25 października. Zarząd PKP SA planuje włączyć do oferty publicznej ponad 21 milionów akcji, czyli prawie 50 proc. kapitału przewoźnika. Cena jednej akcji nie przekroczy 74 złotych. – Jesteśmy spółką stabilną, która mimo spowolnienia gospodarczego wypracowuje zysk – zapewniał na antenie radiowej Jedynki prezes PKP Cargo Łukasz Boroń. I dodał: – Jesteśmy dobrze wyposażeni w tabor, przeszliśmy restrukturyzację. nie mamy długów. Dlatego zakładamy, że będziemy się dzielić wypracowanym zyskiem z akcjonariuszami. PKP Cargo to największy kolejowy przewoźnik towarowy w kraju i drugi pod względem wielkości w Europie. Tylko w ubiegłym roku tabor PKP Cargo posłużył do transportu ponad 116 milionów ton ładunków. Ale jeszcze kilka lat temu był "nieefektywnym państwowym molochem", jak go określiła "Gazeta Wyborcza". Dopiero gruntowna restrukturyzacja pozwoliła przewoźnikowi zwiększyć skuteczność. Wprowadzenie akcji przewoźnika na giełdę Jakub Karnowski, prezes zarządu PKP SA, nazywa "kamieniem milowym w procesie zmian". Ofertę koordynują PKO Bank Polski, Goldman Sachs International i Morgan Stanley & Co. International.,Katarzyna SołowiejPKP Cargo będzie pierwszym kolejowym przewoźnikiem towarowym z UE, który wprowadzi akcje do notowań giełdowych. Debiut polskiej kolei na warszawskiej Giełdzie Papierów Wartościowych już 31 października. Zapisy na akcje PKP Cargo dla inwestorów indywidualnych potrwają od 9 do 21, a dla inwestorów instytucjonalnych od 23 do 25 października. Zarząd PKP SA planuje włączyć do oferty publicznej ponad 21 milionów akcji, czyli prawie 50 proc. kapitału przewoźnika. Cena jednej akcji nie przekroczy 74 złotych. – Jesteśmy spółką stabilną, która mimo spowolnienia gospodarczego wypracowuje zysk – zapewniał na antenie radiowej Jedynki prezes PKP Cargo Łukasz Boroń. I dodał: – Jesteśmy dobrze wyposażeni w tabor, przeszliśmy restrukturyzację. nie mamy długów. Dlatego zakładamy, że będziemy się dzielić wypracowanym zyskiem z akcjonariuszami. PKP Cargo to największy kolejowy przewoźnik towarowy w kraju i drugi pod względem wielkości w Europie. Tylko w ubiegłym roku tabor PKP Cargo posłużył do transportu ponad 116 milionów ton ładunków. Ale jeszcze kilka lat temu był "nieefektywnym państwowym molochem", jak go określiła "Gazeta Wyborcza". Dopiero gruntowna restrukturyzacja pozwoliła przewoźnikowi zwiększyć skuteczność. Wprowadzenie akcji przewoźnika na giełdę Jakub Karnowski, prezes zarządu PKP SA, nazywa "kamieniem milowym w procesie zmian". Ofertę koordynują PKO Bank Polski, Goldman Sachs International i Morgan Stanley & Co. International.,Katarzyna Sołowiej