Oto treść mojego wywiadu dla TVN Warszawa. Redakcja go zgubiła, a czytelników i czytelniczki poinformowała, że wywiadu nie dosłałam. Publikuję go więc tutaj. 1. Czy dopuszczalne jest wprowadzenie opłat za wjazd do ścisłego centrum Warszawy? Jeśli tak, ile powinna wynieść taka opłata dla samochodu osobowego? Wprowadzenie wjazdu do centrum w dalszej przyszłości jest ważnym tematem do rozważenie. Ale zanim to zrobimy, to ważniejsze jest wprowadzenie stref wjazdu, tak aby polepszać jakość powietrza w Warszawie. Aby zmniejszyć zanieczyszczenie powietrza pyłem drobnocząsteczkowym, w niektórych niemieckich miastach zostały wprowadzone strefy ograniczonego ruchu samochodowego. Za około 70% emisji PM10 w Warszawie odpowiada ruch drogowy. PM10 emitowane jest nie tylko z rur wydechowych, ale również ze ścierania się klocków hamulcowych oraz opon. Miasto powinno wprowadzić strefy wjazdu, regulujące nie tylko to, jakie samochody do niego wjeżdżają, ale również ich liczbę. Mieszkańcy i mieszkanki zasługują na życie w czystym mieście.' 2. Ile powinien kosztować jednorazowy bilet komunikacji miejskiej, a ile miesięczny? Mieszkańcy i mieszkanki Warszawy przemieszczają się na różne dystanse i chcą swobodnie planować swoją mobilność, a do tego potrzebna jest elastyczna, atrakcyjna taryfa. Rozwiązaniem jest bilet 20-minutowy za 2 zł – krótkie przejazdy w obrębie dzielnicy lub dwóch powinny być jak najtańsze; nowy bilet 45-minutowy za 3,40 zł dla osób, które podróżują na średnią odległość; przywrócenie biletu trzydniowego dla osób przebywających w stolicy turystycznie lub służbowo, dla naszych rodzin i gości z innych miast. Również bilety długookresowe powinny wrócić do cen sprzed podwyżek. 3. Czy pomnik Czterech Śpiących powinien wrócić na Pragę? Tak, ponieważ , w takich sytuacjach powinniśmy przestrzegać prawa. Uchwała rady miasta z 2011 roku mówi, że pomnik po zakończeniu budowy metra wróci na Plac Wileński. Decyzję powinna zostać podjęta w porozumieniu z mieszkańcami i mieszkankami miasta. W kontekście pomnika Czterech Śpiących powinniśmy porozmawiać o tym w jaki sposób miasto powinno radzić sobie z historią - czy powinno usuwać niewygodne pomniki czy raczej uczyć na nich historii. 4. Która linia tramwajowa – na Gocław czy do Wilanowa – powinna powstać w pierwszej kolejności? Miasto powinno wnioskować o dopłaty do obydwu linii tramwajowych. Do 2020r. mamy ostatnią możliwość pozyskania dopłat na ten cel w wysokości 85%. Nie możemy nie skorzystać z takiej szansy. 5. Jak oczyścić miasto z reklamy wielkoformatowej? Warszawa zalana jest reklamami, zaczynając od nielegalnych ogłoszeń na latarniach, aż po wielkie billboardy, siatki reklamowe i migające ekrany LED. Niewątpliwie dla poprawy estetyki, bezpieczeństwa i ogólnej jakości życia należy uporządkować ten ważny problem. Duże nadzieje wiążę z prezydenckim projektem ustawy o ochronie krajobrazu, która ma dać samorządowi realne narzędzia kontroli rynku reklamy zewnętrznej. Nie oznacza to, że należy czekać na nią z założonymi rękami. Już teraz można wprowadzać zapisy regulujące "wielki format” do planów miejscowych, kontrolować i usuwać nielegalne nośniki, ale przede wszystkim edukować przedsiębiorców, agencje reklamowe, a także mieszkańców i mieszkanki. Warto również współpracować ze społecznikami zajmującymi się tematyką reklamową oraz samemu dawać przykład, ograniczając lub rezygnując z tej formy promocji miejskich inicjatyw. W kampanii Zielonych nie korzystamy z nielegalnych czy zaśmiecających miasto form reklamy, stawiając na mniej konwencjonalne pomysły i pokazując, że można to robić inaczej. 6. W przypadku blisko 2 tys. działek w Warszawie występuje problem własności. Jak Pani ocenia politykę miasta w sprawie odzyskiwania nieruchomości przez byłych właścicieli? Władze Warszawy mają na swoim koncie wiele zaniechań. Mimo, że Hanna Gronkiewicz-Waltz jest wiceprzewodniczącą rządzącej partii nie udało jej się doprowadzić do uchwalenia ustawy reprywatyzacyjnej. Jest również wiele zaniechać na poziomie same procesu zwrotów. Ratusz nie przykłada wagi do tego, na podstawie jakiś dokumentów są zwracane budynku i grunty. Środowiska lokatorskie, w tym nasza jedyna do rady miasta, Marek Jasiński z Komitetu Obrony Lokatorów, wskazują na wiele nieprawidłowości, którymi powinna się zająć prokuratura. Jak zostanę prezydentką Warszawy będę współpracować z ruchami lokatorskimi i innych organizacjami społecznymi zainteresowany obroną mienia komunalnego. Powołam zespół, który będzie drobiazgowo sprawdzał dokumenty na podstawie, których przekazywane są kamienicy, sprawdzał w Ministerstwie Finansów, czy dana spadkobierczyni/spadkobierca nie dostał/a rekompensaty na mocy umów indeminizacyjnych. Przyśpieszę pracę nad ustalaniem planów miejscowych, aby chronić tereny zielone oraz budynki użyteczności publicznej. Będę lobbować w sejmie za powstaniem ustawy reprywatyzacyjnej. Liczę, że wszystkie partie, które deklarują poparcie dla tego rozwiązania podtrzymają tę deklarację po wyborach. 7. Lubię Warszawę za… jej energię. Kocham to miasto, bo daje wiele możliwości, ale jednocześnie widzę, że często potencjał, który mają ludzie jest marnowany. Dotyczy to zarówno trudnej współpracy dzielnicy Śródmieście z inicjatywą Otwarty Jazdów, jak i brak partnerskiego traktowania ruchów lokatorskich i ignorowanie ich pomysłów na rozwiązanie problemów mieszkaniowych Warszawy. Władze Warszawy powinny lepiej współpracować z mieszkankami i mieszkańcami. KANDYDATKA PO GODZINACH: 1. Śniadanie w domu, czy na mieście? W domu. 2. Samochód, rower, czy komunikacja miejska? Rower. 3. Ostatnio w teatrze byłam na? „Pożarze w burdelu” 4. Ulubiony aktor/aktorka: Stanisława Celińska, Agnieszka Przepiórska, Monika Babula, Dobromir Dymecki 5. Zakupy w lokalnym sklepie, czy w markecie? W lokalnym sklepie, na bazarku oraz w kooperatywie 6. Pierwsze zarobione pieniądze? Jako kelnerka w hinduskiej restauracji. Nie dostałam całej wypłaty, bo właścicielom restauracji zaczął podupadać biznes. 7. Sport który uprawiam: rower, pływanie 8. Zwierzę w domu? Jak się wabi. Kot - Filip 9. Nie mogę się obejść bez: bez roweru, bez przyjaciół i działalności społecznej 10. Zawód, którego nigdy nie chciałbym wykonywać? Komorniczka,Joanna Erbel