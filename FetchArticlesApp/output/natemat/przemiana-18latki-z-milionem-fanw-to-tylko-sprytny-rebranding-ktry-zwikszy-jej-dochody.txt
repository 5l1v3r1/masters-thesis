Sieć od dwóch dni buzuje od informacji o Essenie O'Neill. Dziewczyna postanowiła porzucić image nastolatki, prowadzącej życie, jakie dla wielu jej rówieśników jest tylko niespełnionym marzeniem, na rzecz przemiany duchowej. Odtąd będzie się zajmowała "sprawami, które naprawdę są ważne". Młoda gwiazda mediów społecznościowych zszokowała wszystkich usunięciem kont na YouTube, Snapchacie, na które zaglądały dziesiątki tysięcy osób. Zostawiła sobie tylko Instagram z (bagatela!) 600 000 followersów, z którego usunęła 2 000 zdjęć modowych. Pisaliśmy o tym szerzej wczoraj, dziś warto się zastanowić nad szczerością i czystością intencji nastolatki. Jak zauważyła część komentujących, całą akcję można było uznać za bardzo profesjonalnie i zręcznie przeprowadzony rebranding. Młoda gwiazda nie porzuciła przecież do końca mediów społecznościowych, którym się otwarcie przeciwstawiła, lecz wykorzystała je do nagłośnienia swojego nowego projektu, strony letsbegamechangers.com. Widać, że nie jest to jakiś projekt zrobiony na szybko, pod wpływem impulsu. Jej wczorajsze wystąpienie wygląda natomiast jak akcja starannie przemyślana. Słowem: jak na płynącą prosto z serca przemianę, za dużo rzeczy wygląda tutaj, jakby wyszło spod ręki sprawnej firmy PR-owej.Niezależnie od tego, jak przemiana panny O'Neil wyglądała od kuchni, cenne jest to, że obnażyła kulisy świata, który postanowiła opuścić. Przyklasnąć też należy ambicji, która skierowała ją ku poważniejszym treściom. Choć trzeba zauważyć, ze ta zmiana tematyki będzie się zapewne wiązała z większym dopływem gotówki. Ciekawe czy któraś z naszych polskich gwiazd tego typu w rodzaju Kasi Tusk, czy Macademian Girl zainspiruje się tym błyskotliwym pomysłem na przeformatowanie... Bo chyba nie każda szafiarka przez najlepszą część swego życia chce być tylko "ładną buzią reklamującą produkty".,Manuel LangerSieć od dwóch dni buzuje od informacji o Essenie O'Neill. Dziewczyna postanowiła porzucić image nastolatki, prowadzącej życie, jakie dla wielu jej rówieśników jest tylko niespełnionym marzeniem, na rzecz przemiany duchowej. Odtąd będzie się zajmowała "sprawami, które naprawdę są ważne". Młoda gwiazda mediów społecznościowych zszokowała wszystkich usunięciem kont na YouTube, Snapchacie, na które zaglądały dziesiątki tysięcy osób. Zostawiła sobie tylko Instagram z (bagatela!) 600 000 followersów, z którego usunęła 2 000 zdjęć modowych. Pisaliśmy o tym szerzej wczoraj, dziś warto się zastanowić nad szczerością i czystością intencji nastolatki. Jak zauważyła część komentujących, całą akcję można było uznać za bardzo profesjonalnie i zręcznie przeprowadzony rebranding. Młoda gwiazda nie porzuciła przecież do końca mediów społecznościowych, którym się otwarcie przeciwstawiła, lecz wykorzystała je do nagłośnienia swojego nowego projektu, strony letsbegamechangers.com. Widać, że nie jest to jakiś projekt zrobiony na szybko, pod wpływem impulsu. Jej wczorajsze wystąpienie wygląda natomiast jak akcja starannie przemyślana. Słowem: jak na płynącą prosto z serca przemianę, za dużo rzeczy wygląda tutaj, jakby wyszło spod ręki sprawnej firmy PR-owej.Niezależnie od tego, jak przemiana panny O'Neil wyglądała od kuchni, cenne jest to, że obnażyła kulisy świata, który postanowiła opuścić. Przyklasnąć też należy ambicji, która skierowała ją ku poważniejszym treściom. Choć trzeba zauważyć, ze ta zmiana tematyki będzie się zapewne wiązała z większym dopływem gotówki. Ciekawe czy któraś z naszych polskich gwiazd tego typu w rodzaju Kasi Tusk, czy Macademian Girl zainspiruje się tym błyskotliwym pomysłem na przeformatowanie... Bo chyba nie każda szafiarka przez najlepszą część swego życia chce być tylko "ładną buzią reklamującą produkty".,Manuel Langer