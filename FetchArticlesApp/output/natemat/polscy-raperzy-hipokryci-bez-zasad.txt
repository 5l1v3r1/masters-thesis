Muzyk, który ze sceny rymuje o gandzi, a po koncercie nie kiwnie palcem dla legalizacji, jest dla mnie szkodliwym hipokrytą. "Hajs się zgadza" - to niestety motto dużej części polskich hiphopowców. Artysto - śpiewasz o legalizacji, zaproś swoich fanów do podpisania Europejskiej Inicjatywy Obywatelskiej na rzecz legalizacji marihuany. Kto nie z nami, ten przeciwko nam. "Wiecie chłopaki, sponsor mi umowę wypowie...". Reklamodawcy, burmistrzowie i sołtysi dysponujący gminnymi budżetami - prorocy Mamona, którego wiernymi wyznawcami są w dużej mierze czołowi polscy hiphopowcy. To dla nich, nie dla was, gra i śpiewa sporo topowych hiphopowców, reggaeowców itp. Jako osoba odpowiedzialna za akcję Milion podpisów za legalną marihuaną codziennie otrzymuję wiadomości tego typu: . No i tu jest pies pogrzebany. Czy są za, czy przeciw, to różnie, ale łączy ich jedno - paniczny strach przed stratą sponsora i kontraktu na koncert na festynie dożynkowym. Są wyjątki. Są artyści, którzy są z nami na dobre i na złe. Są muzycy tacy jak Metrowy, którzy poświęcają swój czas i energię, a nagrodą za zaangażowanie jest często właśnie utrata możliwości zarobkowania. Dzięki takim aktywistom jesteśmy w stanie docierać do odbiorców, edukować ich i tłumaczyć zalety legalizacji. Z pewnością jest was więcej; wyjdźcie z szafy. Pokażcie swoim fanom, że nie jest wam obojętna sprawa, o której śpiewacie. Nagrajcie 30 sekundowy filmik, w którym zapraszacie do podpisania Europejskiej Inicjatywy Obywatelskiej na rzecz legalizacji marihuany (https://ec.europa.eu/citizens-initiative/REQ-ECI-2013-000023/public/), udostępnijcie go na Facebooku, namawiajcie ludzi na koncertach. Nie ma żadnych "ale". Nie wykpicie się swoją "apolitycznością", "nie mieszaniem się" czy czymkolwiek innym. Inicjatywa jest wolna od jakichkolwiek koneksji, powiązań i obciążeń - zrzesza wszystkich zwolenników legalizacji z całej Europy. Wybór jest prosty - albo jesteście z nami, albo przeciwko nam. Albo walczycie o legalizację, albo składacie hołd Mamonowi. Hiphopowcy-celebryci docierają do setek tysięcy osób, w dużej mierze młodych. Różowy obraz marihuany, prezentowany w ich utworach, jest bezpośrednio związany z ogromnym zainteresowaniem tą używką - często pośród osób, które z racji wieku nie powinny się nią jeszcze interesować. Pokażcie, że nie jest wam to obojętne, że popieracie legalizację - jedyne rozwiązanie, które może ograniczyć dostęp do podłej jakości marihuany dla nieletnich. Podpiszcie inicjatywę i pomóżcie nam ją promować. Pokażcie, że nie jesteście tytułowymi hipokrytami.,Maciej Kowalski