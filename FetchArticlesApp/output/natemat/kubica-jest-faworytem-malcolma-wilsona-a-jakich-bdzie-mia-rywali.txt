Choć Brytyjczykowi nie udało się zatrudnić Polaka w swojej stajni M-Sport, to jest pełen uznania i respektu dla mieszanki Kubica-Citroën. Jedak stawka kierowców na Wyspach Kanaryjskich będzie dość poważna. Trudno już dziś typować, ale można pokusić się o przegląd konkurentów Roberta Kubicy, bo wczoraj zamknięto listę zgłoszeń na Rally Islas Canarias. Faworytem dwóch szefów największych zespołów rajdowych jest oczywiście Robert Kubica. Yves Matton z Citroëna wypowiedział się jedynie na temat startów w mistrzostwach świata, ale z pewnością ma cichą nadzieję, na pierwsze miejsce Polaka na Kanarach. Więcej do powiedzenia na ten temat miał Malcolm Wilson ze stajni M-Sport, któremu nie udało się zatrudnić Roberta. To prawda, że Robert Kubica ma szanse na Wyspach Kanaryjskich, ale nie będzie tak łatwo jak w Trofeo di Como. Na Kanary przylecą zawodnicy światowego formatu, m. in. wicemistrz Europy i jeden z najbardziej doświadczonych kierowców w tej klasie, dwukrotny zwycięzca rajdu Jan Kopecký. Pojawi się również jeden z najbardziej utalentowanych kierowców brytyjskich Craig Breen. Prawdopodobnie czołówkę uzupełni Bryan Bouffier znany z naszych tras, trzykrotny Rajdowy Mistrz Polski. Wszyscy w topowym sprzęcie i wszyscy z ogromnym doświadczeniem. Jednak przepowiednie Malcolma Wilsona wcale nie są wzięte z kosmosu. Przypomnę tylko, że w Rallye du Var Kubica regularnie tłukł Freddy'ego Loixa, a Belg jest kierowcą pokroju wyżej wymienionych. W rajdzie najprawdopodobniej pojawi się 12 kierowców w samochodach tej klasy, co Citroën DS3 RRC. Będą nimi ponadto: Bruno Magalhaes, Jeremy Ancian, Luis Monzon, Daniel Oliveira, Ołeksij Tamrazow, Jean-Mathieu Leandri, Antonin Tlustak i Janos Puskadi . Śmiem wątpić, aby któryś z nich zagroził naszemu reprezentantowi.,Marcin Łobodziński