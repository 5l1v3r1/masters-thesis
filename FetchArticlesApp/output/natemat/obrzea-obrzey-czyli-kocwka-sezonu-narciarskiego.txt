Tegoroczny sezon narciarski skończył się dla mnie bezpowrotnie, a jego ostatnim akcentem były zmagania z mokrym śniegiem na Kronplatzu pod Brunico w ostatni weekend. Temperatura sięgnęła w cieniu 15ºC (w Bolzano były podobno nawet 23º). Wobec wątpliwej przyjemności taplania się w mokrej breji przyjemności szukałem jak zwykle – w kieliszku. Jeżdżąc na narty do Brunico, czy – jeszcze lepiej – Bressanone staram się od kilku lat eksplorować lokalne winnice podregionu DOC Alto Adige jakim jest Valle Isarco aka Eisacktal. Wszystko zaczęło się wiele lat temu od kilku udanych degustacji win jednego z większych producentów tej strefy, Abazzia di Novacella czy jak wolą niemieckojęzyczni mieszkańcy regionu: Kloster Neustift. Potem przyszedł czas na inne gwiazdy i gwiazdeczki regionu działające na mniejszą skalę: Köfererhof, Kuenhof, Garlider, Hoandlhof czy Pacherhof. Przed rokiem, spędzając ferie w Riscone i mając za główne źródło zaopatrzenia wioskowy minimarket nie gardziliśmy więcej niż przyzwoitymi, za to bardzo ekonomicznymi (5-7 euro) winami z lokalnej spółdzielni (Cantina Produttori Valle Isarco mieści się w Chiusa, między Bressanone, a Bolzano). Dolina Isarki to najdalej na północ wysunięty podregion Południowego Tyrolu. Winnice skupiają się wokół Velturno (między Bressanone, a Bolzano) oraz w okolicach samego Bressanone i nieodległych wiosek Varna i Novacella. Chłodniejszy klimat i wyższe położenie winnic sprzyjają odmianom białym i to raczej tym zimnolubnym. I tak, zamiast pinot bianco i chardonnay dominującym w południowej części Alto Adige, nad Isarką znajdziemy sylvanera, kernera, rieslinga, müller-thurgau, a nawet znanego z Austrii grüner veltlinera. Zwłaszcza dwie pierwsze odmiany potrafią dać w Valle Isarco wina wyjątkowe, skoncentrowane i bardzo aromatyczne (w przypadku kernera – uzyskanej w 1929 r. krzyżówki bladoczerwonej schiavy z rieslingiem – być może najlepsze, jakie z tej odmiany da się wycisnąć). Dla enonarciarzy, którzy zaplączą się w okolice Bressanone i Kronplatzu dwa typy – wine bary połączone ze sklepami, w których oprócz klasyków z Alto Adige można cieszyć się sporym wyborem białych win znad Isarki: Weingalerie/Enoteca: Rio Bianco 10, Bressanone Enotheque 01 Karl Bernardi: Via Stuck 6, Brunico Z innej beczki Znany włoski krytyk winiarski Franco Zilliani zadaje na łamach Magazynu Wino pytanie: co nas powstrzymuje, by urządzić na własne potrzeby kolację, w czasie której wszystkim daniom, od przystawki po deser, towarzyszyłyby wina musujące (szampan, cava, czy włoskie robione metodą klasyczną). Jakie są Państwa doświadczenia i zdanie na ten temat?,Tomasz PrangeTegoroczny sezon narciarski skończył się dla mnie bezpowrotnie, a jego ostatnim akcentem były zmagania z mokrym śniegiem na Kronplatzu pod Brunico w ostatni weekend. Temperatura sięgnęła w cieniu 15ºC (w Bolzano były podobno nawet 23º). Wobec wątpliwej przyjemności taplania się w mokrej breji przyjemności szukałem jak zwykle – w kieliszku. Jeżdżąc na narty do Brunico, czy – jeszcze lepiej – Bressanone staram się od kilku lat eksplorować lokalne winnice podregionu DOC Alto Adige jakim jest Valle Isarco aka Eisacktal. Wszystko zaczęło się wiele lat temu od kilku udanych degustacji win jednego z większych producentów tej strefy, Abazzia di Novacella czy jak wolą niemieckojęzyczni mieszkańcy regionu: Kloster Neustift. Potem przyszedł czas na inne gwiazdy i gwiazdeczki regionu działające na mniejszą skalę: Köfererhof, Kuenhof, Garlider, Hoandlhof czy Pacherhof. Przed rokiem, spędzając ferie w Riscone i mając za główne źródło zaopatrzenia wioskowy minimarket nie gardziliśmy więcej niż przyzwoitymi, za to bardzo ekonomicznymi (5-7 euro) winami z lokalnej spółdzielni (Cantina Produttori Valle Isarco mieści się w Chiusa, między Bressanone, a Bolzano). Dolina Isarki to najdalej na północ wysunięty podregion Południowego Tyrolu. Winnice skupiają się wokół Velturno (między Bressanone, a Bolzano) oraz w okolicach samego Bressanone i nieodległych wiosek Varna i Novacella. Chłodniejszy klimat i wyższe położenie winnic sprzyjają odmianom białym i to raczej tym zimnolubnym. I tak, zamiast pinot bianco i chardonnay dominującym w południowej części Alto Adige, nad Isarką znajdziemy sylvanera, kernera, rieslinga, müller-thurgau, a nawet znanego z Austrii grüner veltlinera. Zwłaszcza dwie pierwsze odmiany potrafią dać w Valle Isarco wina wyjątkowe, skoncentrowane i bardzo aromatyczne (w przypadku kernera – uzyskanej w 1929 r. krzyżówki bladoczerwonej schiavy z rieslingiem – być może najlepsze, jakie z tej odmiany da się wycisnąć). Dla enonarciarzy, którzy zaplączą się w okolice Bressanone i Kronplatzu dwa typy – wine bary połączone ze sklepami, w których oprócz klasyków z Alto Adige można cieszyć się sporym wyborem białych win znad Isarki: Weingalerie/Enoteca: Rio Bianco 10, Bressanone Enotheque 01 Karl Bernardi: Via Stuck 6, Brunico Z innej beczki Znany włoski krytyk winiarski Franco Zilliani zadaje na łamach Magazynu Wino pytanie: co nas powstrzymuje, by urządzić na własne potrzeby kolację, w czasie której wszystkim daniom, od przystawki po deser, towarzyszyłyby wina musujące (szampan, cava, czy włoskie robione metodą klasyczną). Jakie są Państwa doświadczenia i zdanie na ten temat?,Tomasz Prange