Otumanionej konsumpcją ludzkości może się jeszcze wydawać, że hekatomba, jaką sobie zgotowała, potrwa około stu lat. Okres ten warto podzielić przez dwa. Jeśli mówi się dziś o powstrzymywaniu wzrostu temperatury, aby nie przekroczył 2 stopni Celsjusza, to warto zwrócić uwagę, że do tej pory średnią temperaturą lutego w Polsce było -2,5 stopnia. Mijająca „zima” niemal w całości odbyła się przy temperaturach dodatnich na poziomie 5 stopni. Nawet w nocy nie było mrozu. W domach mieliśmy komary i muchy, a dziś mój syn sfotografował ćmę na ścianie budynku. Mamy luty anno Domini 2015. Co pocieszające, to nastawiona negacjonistycznie prawica (nie tylko w Polsce) powoli zamyka usta. 8 stopni w lutym i na niej robi wrażenie. Powoli zaczyna wątpić, że Bóg będzie ją miał w swoje opiece. Polscy żeglarze na Antarktydzie w lekkich kurteczkach machają przyjaźnie. Być może są ostatnimi Polakami, którzy na własne oczy oglądają lód, śnieg i mróz. W Brazylii wielka susza. Ten dynamicznie rozwijający się kraj, który w trakcie swojego dynamicznego rozwoju pożarł własne płuca (a przy okazji nasze), już niedługo zje własną rękę i nogę. Jak my wszyscy zresztą. Potrawy nie smakują już tak dobrze, jak dziesięć lat temu. NASA ostrzega przed nieznaną do tej pory suszą, jaka najprawdopodobniej już niedługo nawiedzi rozległe obszary USA. Ogłupiała ludzkość w rozpaczliwej podróży. Codziennie tysiące samolotów, spalając niemiłosierne ilości paliwa, przenoszą z miejsca na miejsce odurzonych mieszkańców Ziemi, którzy za napicie się wódki w egzotycznym kurorcie gotowi są zapłacić kilka tysięcy złotych, rubli, dolarów, ełuro, jułanów. Starają się nie wierzyć w śmietnisko, które zaczyna się tuż za hotelowym płotem. Nawet wojny są już tylko wojnami z rozpaczy. Nikt tu o nic nie walczy, bo każde terytorium jest już jednakowo bezwartościowe. Zabijanie najprawdopodobniej pozwala wypełnić wszechobecną pustkę. W górach armatki produkują śnieg, dzięki czemu robi się cieplej i prawdziwy śnieg znika szybciej. Wtedy produkuje się jeszcze więcej sztucznego, Nie ma to jak białe szaleństwo, tym razem rozumiane niemal literalnie. 1% bogatych liczy pieniądze, które w ramach wolnego rynku zarobił od pozostałych. Zyski z kapitału dawno już przerosły wartość ogryzionej do kości ziemi. Bezwzględność teorii względności może się okazać ostatnim aktem sprawiedliwości. Grabieżcy nie uniosą już nigdzie zagrabionych dóbr, a pieniądze okażą się niejadalne. W polskich miastach narastający syf. Warszawa, Kraków, Wrocław. W ciągu ostatnich lat w tych miastach, jak zresztą w całej Polsce, wycięto setki tysięcy drzew. Usunięto też wszelkie krzewy, krzaki, krzaczki, kwiaty i liście. Nie ma ani ptaków, ani owadów, ani małych zwierząt. Co najwyżej szczury i komary. Teraz ludzie dziwią się, że taki dym, że ogólnie nie da się oddychać, a w lecie patelnia z kostki produkowanej przez ostatnie dwadzieścia lat przez brukowych baronów. Za unijne granty udało się dokonać całkowitego zniszczenia przyrody, która kiedyś życzliwie przesłaniała toporną architekturę realnego socjalizmu. Z aspektów ziemskiego raju, wraz w wolnością od przemocy, wprowadzono tylnymi drzwiami wolność do GMO. Z konwencją w sprawie zwalczania przemocy wobec słoni, nosorożców, lwów, tygrysów i rekinów, niestety już się nie wyrobiliśmy. Papież Franciszek wycofał się z herezji o ludziach mnożących się niczym króliki i również uważa, że jeszcze większa liczba ludzi przyczyni się do dalszego zwiększenia ogólnego szczęścia, które – jak wiemy – jest już i tak dość duże. Tylko w tak zwanych mediach, tak zwanych mainstreamowych, cieszą się z pięknego wiosennego tak zwanego weekendu w środku tak zwanej zimy. Na szczęście, koniec farsy już blisko. LIVING IN THE ANTHROPOCENE,Andrzej GąsiorowskiOtumanionej konsumpcją ludzkości może się jeszcze wydawać, że hekatomba, jaką sobie zgotowała, potrwa około stu lat. Okres ten warto podzielić przez dwa. Jeśli mówi się dziś o powstrzymywaniu wzrostu temperatury, aby nie przekroczył 2 stopni Celsjusza, to warto zwrócić uwagę, że do tej pory średnią temperaturą lutego w Polsce było -2,5 stopnia. Mijająca „zima” niemal w całości odbyła się przy temperaturach dodatnich na poziomie 5 stopni. Nawet w nocy nie było mrozu. W domach mieliśmy komary i muchy, a dziś mój syn sfotografował ćmę na ścianie budynku. Mamy luty anno Domini 2015. Co pocieszające, to nastawiona negacjonistycznie prawica (nie tylko w Polsce) powoli zamyka usta. 8 stopni w lutym i na niej robi wrażenie. Powoli zaczyna wątpić, że Bóg będzie ją miał w swoje opiece. Polscy żeglarze na Antarktydzie w lekkich kurteczkach machają przyjaźnie. Być może są ostatnimi Polakami, którzy na własne oczy oglądają lód, śnieg i mróz. W Brazylii wielka susza. Ten dynamicznie rozwijający się kraj, który w trakcie swojego dynamicznego rozwoju pożarł własne płuca (a przy okazji nasze), już niedługo zje własną rękę i nogę. Jak my wszyscy zresztą. Potrawy nie smakują już tak dobrze, jak dziesięć lat temu. NASA ostrzega przed nieznaną do tej pory suszą, jaka najprawdopodobniej już niedługo nawiedzi rozległe obszary USA. Ogłupiała ludzkość w rozpaczliwej podróży. Codziennie tysiące samolotów, spalając niemiłosierne ilości paliwa, przenoszą z miejsca na miejsce odurzonych mieszkańców Ziemi, którzy za napicie się wódki w egzotycznym kurorcie gotowi są zapłacić kilka tysięcy złotych, rubli, dolarów, ełuro, jułanów. Starają się nie wierzyć w śmietnisko, które zaczyna się tuż za hotelowym płotem. Nawet wojny są już tylko wojnami z rozpaczy. Nikt tu o nic nie walczy, bo każde terytorium jest już jednakowo bezwartościowe. Zabijanie najprawdopodobniej pozwala wypełnić wszechobecną pustkę. W górach armatki produkują śnieg, dzięki czemu robi się cieplej i prawdziwy śnieg znika szybciej. Wtedy produkuje się jeszcze więcej sztucznego, Nie ma to jak białe szaleństwo, tym razem rozumiane niemal literalnie. 1% bogatych liczy pieniądze, które w ramach wolnego rynku zarobił od pozostałych. Zyski z kapitału dawno już przerosły wartość ogryzionej do kości ziemi. Bezwzględność teorii względności może się okazać ostatnim aktem sprawiedliwości. Grabieżcy nie uniosą już nigdzie zagrabionych dóbr, a pieniądze okażą się niejadalne. W polskich miastach narastający syf. Warszawa, Kraków, Wrocław. W ciągu ostatnich lat w tych miastach, jak zresztą w całej Polsce, wycięto setki tysięcy drzew. Usunięto też wszelkie krzewy, krzaki, krzaczki, kwiaty i liście. Nie ma ani ptaków, ani owadów, ani małych zwierząt. Co najwyżej szczury i komary. Teraz ludzie dziwią się, że taki dym, że ogólnie nie da się oddychać, a w lecie patelnia z kostki produkowanej przez ostatnie dwadzieścia lat przez brukowych baronów. Za unijne granty udało się dokonać całkowitego zniszczenia przyrody, która kiedyś życzliwie przesłaniała toporną architekturę realnego socjalizmu. Z aspektów ziemskiego raju, wraz w wolnością od przemocy, wprowadzono tylnymi drzwiami wolność do GMO. Z konwencją w sprawie zwalczania przemocy wobec słoni, nosorożców, lwów, tygrysów i rekinów, niestety już się nie wyrobiliśmy. Papież Franciszek wycofał się z herezji o ludziach mnożących się niczym króliki i również uważa, że jeszcze większa liczba ludzi przyczyni się do dalszego zwiększenia ogólnego szczęścia, które – jak wiemy – jest już i tak dość duże. Tylko w tak zwanych mediach, tak zwanych mainstreamowych, cieszą się z pięknego wiosennego tak zwanego weekendu w środku tak zwanej zimy. Na szczęście, koniec farsy już blisko. LIVING IN THE ANTHROPOCENE,Andrzej Gąsiorowski