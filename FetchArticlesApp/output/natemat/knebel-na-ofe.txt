Profil Google+ Czy naprawdę dla osiągnięcia swoich celów rząd musi stosować białoruskie standardy? Pisanie o rządzie w negatywnym tonie wielu przychodzi ostatnio bardzo łatwo. Zwłaszcza gdy chodzi o emerytury, a już w szczególności o tzw. reformę OFE. Tym razem i ja muszę się dołączyć do chóru, krytyków rządu, mimo, że wciąż najprawdopodobniej będę zmuszony na nich zagłosować (Inna sprawa w jak wisielczy nastrój wprawia mnie ciągłe poczucie braku alternatywy). Jutro w życie wchodzą przepisy, które zabraniają OFE reklamy. Z ciekawości sięgnąłem do treści znowelizowanych przepisów, które poniżej cytuje. Nie jest to miejsce na typowo uniwersyteckie wywody oraz pokazywanie jak źle i nieprzejrzyście napisane są te przepisy, zwłaszcza, że to materiał na całkiem pokaźny, odrębny artykuł. Dlatego nie dziwi mnie reakcja OFE, które postanowiły zamilknąć i nie narażać się na wielomilionowe kary. Jest to więc knebel na OFE. Knebel w dodatku tak nieprecyzyjny, że - metaforycznie rzecz ujmując - nie jest jasne czy jest to tylko i wyłącznie nakaz milczenia czy też obejmuje on swoim zakresem także mruganie okiem i kopanie w kostkę pod stołem. Już samo formułowanie przepisów prawa w ten sposób, zwłaszcza zawierających zakazy obarczone tak wysokimi sankcjami, urąga zasadom demokratycznego państwa prawa. Tym bardziej, gdy dzieje się to w momencie, gdy mamy niebawem stanąć przed wyborem czy ta część oszczędności emerytalnych, którą rząd łaskawie pozwolił nam rozporządzać, znajdzie się w OFE czy w ZUS. To trochę jak gdyby w czasie kampanii wyborczej odebrać jednemu z kandydatów prawo do wypowiedzi. Nie byłoby to uczciwe, prawda? Teoretycznie ZUS i OFE powinny przecież na równych zasadach przekonywać nas komu powierzyć część naszego kapitału emerytalnego i jakie będą tego konsekwencje. Tymczasem nie dość, że rząd siłą swojego autorytetu (wiem, że niektórym może to wydawać się dziwnie, ale dla wielu ludzi przedstawiciele rządu mają autorytet wypływający z samego faktu zajmowania danego stanowiska) niedwuznacznie sugeruje wybór ZUS, to jeszcze dodatkowo głosu OFE prawdopodobnie w ogóle nie usłyszymy. Nie można też zapominać, że aby pozostać w OFE konieczne jest złożenie specjalnego oświadczenia, a przenosiny całości środków do ZUS nie wymagają od nas podjęcia żadnej akcji. Zastanawiam się co jeszcze rząd mógł zrobić, żeby utrudnić pozostanie w OFE. I nawet jeśli Trybunał Konstytucyjny uzna ten przepis za niekonstytucyjny, to istnieje poważne ryzyko, że stanie się to już po 31 lipca, kiedy upłynie termin do składania oświadczeń o wyborze OFE. Tym samym będzie to iście pyrrusowe zwycięstwo funduszy. No chyba, że Trybunał Konstytucyjny całą ustawę wyrzuci do kosza (i to z mocą wsteczną, co zdaniem wielu konstytucjonalistów nie jest dopuszczalne). Wiązałoby się to także z ogromnymi konsekwencjami dla budżetu państwa, a Trybunał w obecnym składzie zwykł zwracać również i na to uwagę. Nie twierdze, że tzw. reforma OFE jest zła i szkodliwa. Nie znam się na tym. Nie twierdzę, że wybór OFE to lepszy pomysł. Nie znam się na tym. Twierdzę natomiast, że zasady podejmowania decyzji czy ZUS czy ZUS+OFE w sposób oczywisty faworyzują jedną z opcji i przywołują na myśl to jak wygląda równość kandydatów w wyborach na prezydenta Białorusi. Czasami uczciwiej jest ogłosić się dyktatorem bez wyborów...,Aleksander KuczekProfil Google+ Czy naprawdę dla osiągnięcia swoich celów rząd musi stosować białoruskie standardy? Pisanie o rządzie w negatywnym tonie wielu przychodzi ostatnio bardzo łatwo. Zwłaszcza gdy chodzi o emerytury, a już w szczególności o tzw. reformę OFE. Tym razem i ja muszę się dołączyć do chóru, krytyków rządu, mimo, że wciąż najprawdopodobniej będę zmuszony na nich zagłosować (Inna sprawa w jak wisielczy nastrój wprawia mnie ciągłe poczucie braku alternatywy). Jutro w życie wchodzą przepisy, które zabraniają OFE reklamy. Z ciekawości sięgnąłem do treści znowelizowanych przepisów, które poniżej cytuje. Nie jest to miejsce na typowo uniwersyteckie wywody oraz pokazywanie jak źle i nieprzejrzyście napisane są te przepisy, zwłaszcza, że to materiał na całkiem pokaźny, odrębny artykuł. Dlatego nie dziwi mnie reakcja OFE, które postanowiły zamilknąć i nie narażać się na wielomilionowe kary. Jest to więc knebel na OFE. Knebel w dodatku tak nieprecyzyjny, że - metaforycznie rzecz ujmując - nie jest jasne czy jest to tylko i wyłącznie nakaz milczenia czy też obejmuje on swoim zakresem także mruganie okiem i kopanie w kostkę pod stołem. Już samo formułowanie przepisów prawa w ten sposób, zwłaszcza zawierających zakazy obarczone tak wysokimi sankcjami, urąga zasadom demokratycznego państwa prawa. Tym bardziej, gdy dzieje się to w momencie, gdy mamy niebawem stanąć przed wyborem czy ta część oszczędności emerytalnych, którą rząd łaskawie pozwolił nam rozporządzać, znajdzie się w OFE czy w ZUS. To trochę jak gdyby w czasie kampanii wyborczej odebrać jednemu z kandydatów prawo do wypowiedzi. Nie byłoby to uczciwe, prawda? Teoretycznie ZUS i OFE powinny przecież na równych zasadach przekonywać nas komu powierzyć część naszego kapitału emerytalnego i jakie będą tego konsekwencje. Tymczasem nie dość, że rząd siłą swojego autorytetu (wiem, że niektórym może to wydawać się dziwnie, ale dla wielu ludzi przedstawiciele rządu mają autorytet wypływający z samego faktu zajmowania danego stanowiska) niedwuznacznie sugeruje wybór ZUS, to jeszcze dodatkowo głosu OFE prawdopodobnie w ogóle nie usłyszymy. Nie można też zapominać, że aby pozostać w OFE konieczne jest złożenie specjalnego oświadczenia, a przenosiny całości środków do ZUS nie wymagają od nas podjęcia żadnej akcji. Zastanawiam się co jeszcze rząd mógł zrobić, żeby utrudnić pozostanie w OFE. I nawet jeśli Trybunał Konstytucyjny uzna ten przepis za niekonstytucyjny, to istnieje poważne ryzyko, że stanie się to już po 31 lipca, kiedy upłynie termin do składania oświadczeń o wyborze OFE. Tym samym będzie to iście pyrrusowe zwycięstwo funduszy. No chyba, że Trybunał Konstytucyjny całą ustawę wyrzuci do kosza (i to z mocą wsteczną, co zdaniem wielu konstytucjonalistów nie jest dopuszczalne). Wiązałoby się to także z ogromnymi konsekwencjami dla budżetu państwa, a Trybunał w obecnym składzie zwykł zwracać również i na to uwagę. Nie twierdze, że tzw. reforma OFE jest zła i szkodliwa. Nie znam się na tym. Nie twierdzę, że wybór OFE to lepszy pomysł. Nie znam się na tym. Twierdzę natomiast, że zasady podejmowania decyzji czy ZUS czy ZUS+OFE w sposób oczywisty faworyzują jedną z opcji i przywołują na myśl to jak wygląda równość kandydatów w wyborach na prezydenta Białorusi. Czasami uczciwiej jest ogłosić się dyktatorem bez wyborów...,Aleksander Kuczek