- Podczas słuchania hymnu nie ma lepszych i gorszych. Jest tylko wspólna nuta - tak ilustratorka Ada Bucholc opowiada mi, jak doszła do rysunku ilustrującego hymn. Wybrała jego refren, bo jej zdaniem większość Polaków kojarzy tylko ten fragment. Fragmenty tekstu umieściła na kobiecych udach, bo "Polska na świecie słynie z pięknych kobiet, a udo to wyjątkowo wdzięczna część ciała." Którym z fragmentów hymnu inspirowałaś się tworząc ilustrację? Przygotowując się do pracy, zastanawiałam się, która ze zwrotek hymnu jest najbardziej rozpoznawalna. Ja znam całość, ale większość osób kojarzy tylko refren. Dlatego wzięłam na warsztat najbardziej rozpoznawalny fragment. W mojej ilustracji postanowiłam połączyć tradycję z nowoczesnością. Z jednej strony są to więc ludowe spódnice, a z drugiej tatuaże. Wszystko jednoczy się we wspólnym tańcu. Zobacz jak fotograf Witek Orski sfotografował hymn na warszawskiej górce Wspomniałaś o tatuażach. Zaintrygowały mnie, skąd pomysł na umieszczenie ich na kobiecych udach? Tatuaż jest czymś co jest z nami zawsze, podobnie jak nasze pochodzenie. O jednym i drugim trudno zapomnieć, nie da się tego zmyć. Mam wrażenie, że Polacy są bardzo patriotyczni i często tatuują sobie symbole związane z naszym krajem. Miejsce, które wybrałam też nie jest przypadkowe. Polska na świecie słynie z pięknych kobiet, a udo to wyjątkowo wdzięczna część ciała. Trochę kusi, trochę prowokuje. Tak samo jak trzewiki, które noszą dziewczyny. Każdy jest inny, jeden tradycyjny sznurowany, inny bardziej sportowy a trzeci ma skrzydła, podobne do tych jakie miała husaria. Nawiązując do tak różnych tradycji chciałam pokazać, że wszyscy jesteśmy sobie równi. Szczególnie teraz, w dobie Euro. Na boisku podczas słuchania hymnu nie ma lepszych i gorszych. Jest tylko wspólna nuta.,Olga Święcicka