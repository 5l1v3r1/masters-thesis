Strategia rozwoju krajów unijnych „Europa 2020” zakłada radykalne zmiany w różnych sektorach rozwoju. Kluczową inicjatywą tej strategii jest walka ze zmianami klimatu i zrównoważone wykorzystanie energii. Główny cel jaki stawia sobie Europa to redukcja zużycia energii pierwotnej o 20%*. W ramach realizacji tego celu w Polsce pojawia się coraz więcej programów dofinansowania miejskiej efektywności energetycznej. Narodowy Fundusz Ochrony Środowiska i Gospodarki Wodnej wydał na termomodernizację budynków publicznych już ponad 2 mld złotych, a kolejne projekty są w trakcie realizacji. Efektywność energetyczna jest jedną z czterech kategorii w tegorocznej edycji Konkursu ECO-MIASTO, skierowanego do samorządów lokalnych. Projekt ECO-MIASTO organizuje Ambasada Francji w Polsce, we współpracy z Renault Polska, SAUR Polska, Grupą EDF reprezentowaną przez EDF Polska, DK Energy oraz TIRU, Narodowym Funduszem Ochrony Środowiska i Gospodarki Wodnej oraz firmami Saint-Gobain, Schneider Electric i Krajową Agencją Poszanowania Energii. Inwestycja w efektywność energetyczną to szansa na długofalowe korzyści zarówno w kwestii kosztów ponoszonych za energię, jak również ekologii i zmniejszenia szkodliwej emisji w miastach. Raport sporządzony przez firmę Frost&Sullivan, przy współpracy ze Schneider Electric zawiera jednak bardzo alarmujące dane, z których wynika, że światowy popyt na energię w latach 2000 - 2030 zwiększy się o 200%. Chociaż podejmuje się coraz więcej działań, aby zużycie energii stopniowo zmniejszać, to jednak bez dodatkowych inicjatyw nie będzie to możliwe. Dlatego w celu promocji zrównoważonego rozwoju miast oraz wymiany doświadczeń i dobrych praktyk powstał projekt ECO-MIASTO, w ramach którego odbywają się seminaria tematyczne oraz konkurs, mający wyłonić najbardziej ekologiczne miasta w Polsce w czterech kategoriach. Jedną z nich jest efektywność energetyczna. 18 czerwca w Katowicach odbyło się seminarium ECO-MIASTO, podczas którego prelegenci przedstawili projekty i inicjatywy realizowane w polskich miastach na rzecz efektywności energetycznej na przykładzie Katowic i Zabrza. Głos zabrali także przedstawiciele francuskich aglomeracji, w których z sukcesem realizowana jest polityka zrównoważonego rozwoju. Polskie miasta, korzystając z dofinansowań oferowanych przez instytucje zarówno rządowe jak i unijne, realizują projekty dążące do poprawy efektywności energetycznej. W Katowicach przez ostatnie kilka lat zrealizowano szereg zadań inwestycyjnych związanych z termomodernizacją 33 budynków użyteczności publicznej. Łączny koszt inwestycji wyniósł prawie 139 mln zł, z czego 73 mln zł pochodzi z dofinansować zewnętrznych. Miasto realizuje inwestycje w ramach projektu Zintegrowanych Inwestycji Terytorialnych, współfinansowanych ze środków Funduszy Europejskich. Celem inwestycji jest poprawa efektywności energetycznej w infrastrukturze publicznej oraz wzrost produkcji i dystrybucji energii ze źródeł odnawialnych. W latach 2015-2018 Katowice planują kompleksowe termomodernizacje kolejnych 38 budynków użyteczności publicznej za blisko 60 mln zł. Narodowy Fundusz Ochrony Środowiska i Gospodarki Wodnej w ostatnich latach przeznaczył na termomodernizację budynków użyteczności publicznej ponad 2 mld złotych, co generuje oszczędności rzędu 850 MWh rocznie, oraz pozwala na redukcję emisji CO2 o 210 tys. ton rocznie. Aktualnie w ramach wsparcia NFOŚiGW można korzystać także z programu dopłat do kredytów na budowę domów energooszczędnych, termomodernizacji budynków jednorodzinnych oraz programu KAWKA, w ramach którego można otrzymać dofinansowanie na działania związane z likwidacją niskiej emisji. Trwa konkurs ECO-MIASTO, który wyłoni dwóch zwycięzców w kategorii efektywność energetyczna – jedno miasto poniżej 100 tys. mieszkańców, drugie powyżej 100 tys. mieszkańców. Pozostałe trzy kategorie konkursowe to mobilność zrównoważona, gospodarka odpadami i gospodarka wodna. Warunkiem uczestnictwa jest przesłanie do 30 września br. kwestionariuszy konkursowych na adres e-mail bądź adres korespondencyjny organizatora. Formularze dostępne są na stronie internetowej eco-miasto.pl. * Poradnik w zakresie efektywności energetycznej w budynkach publicznych, Europejskie Centrum Wiedzy PPP,Monika PrzybyszStrategia rozwoju krajów unijnych „Europa 2020” zakłada radykalne zmiany w różnych sektorach rozwoju. Kluczową inicjatywą tej strategii jest walka ze zmianami klimatu i zrównoważone wykorzystanie energii. Główny cel jaki stawia sobie Europa to redukcja zużycia energii pierwotnej o 20%*. W ramach realizacji tego celu w Polsce pojawia się coraz więcej programów dofinansowania miejskiej efektywności energetycznej. Narodowy Fundusz Ochrony Środowiska i Gospodarki Wodnej wydał na termomodernizację budynków publicznych już ponad 2 mld złotych, a kolejne projekty są w trakcie realizacji. Efektywność energetyczna jest jedną z czterech kategorii w tegorocznej edycji Konkursu ECO-MIASTO, skierowanego do samorządów lokalnych. Projekt ECO-MIASTO organizuje Ambasada Francji w Polsce, we współpracy z Renault Polska, SAUR Polska, Grupą EDF reprezentowaną przez EDF Polska, DK Energy oraz TIRU, Narodowym Funduszem Ochrony Środowiska i Gospodarki Wodnej oraz firmami Saint-Gobain, Schneider Electric i Krajową Agencją Poszanowania Energii. Inwestycja w efektywność energetyczną to szansa na długofalowe korzyści zarówno w kwestii kosztów ponoszonych za energię, jak również ekologii i zmniejszenia szkodliwej emisji w miastach. Raport sporządzony przez firmę Frost&Sullivan, przy współpracy ze Schneider Electric zawiera jednak bardzo alarmujące dane, z których wynika, że światowy popyt na energię w latach 2000 - 2030 zwiększy się o 200%. Chociaż podejmuje się coraz więcej działań, aby zużycie energii stopniowo zmniejszać, to jednak bez dodatkowych inicjatyw nie będzie to możliwe. Dlatego w celu promocji zrównoważonego rozwoju miast oraz wymiany doświadczeń i dobrych praktyk powstał projekt ECO-MIASTO, w ramach którego odbywają się seminaria tematyczne oraz konkurs, mający wyłonić najbardziej ekologiczne miasta w Polsce w czterech kategoriach. Jedną z nich jest efektywność energetyczna. 18 czerwca w Katowicach odbyło się seminarium ECO-MIASTO, podczas którego prelegenci przedstawili projekty i inicjatywy realizowane w polskich miastach na rzecz efektywności energetycznej na przykładzie Katowic i Zabrza. Głos zabrali także przedstawiciele francuskich aglomeracji, w których z sukcesem realizowana jest polityka zrównoważonego rozwoju. Polskie miasta, korzystając z dofinansowań oferowanych przez instytucje zarówno rządowe jak i unijne, realizują projekty dążące do poprawy efektywności energetycznej. W Katowicach przez ostatnie kilka lat zrealizowano szereg zadań inwestycyjnych związanych z termomodernizacją 33 budynków użyteczności publicznej. Łączny koszt inwestycji wyniósł prawie 139 mln zł, z czego 73 mln zł pochodzi z dofinansować zewnętrznych. Miasto realizuje inwestycje w ramach projektu Zintegrowanych Inwestycji Terytorialnych, współfinansowanych ze środków Funduszy Europejskich. Celem inwestycji jest poprawa efektywności energetycznej w infrastrukturze publicznej oraz wzrost produkcji i dystrybucji energii ze źródeł odnawialnych. W latach 2015-2018 Katowice planują kompleksowe termomodernizacje kolejnych 38 budynków użyteczności publicznej za blisko 60 mln zł. Narodowy Fundusz Ochrony Środowiska i Gospodarki Wodnej w ostatnich latach przeznaczył na termomodernizację budynków użyteczności publicznej ponad 2 mld złotych, co generuje oszczędności rzędu 850 MWh rocznie, oraz pozwala na redukcję emisji CO2 o 210 tys. ton rocznie. Aktualnie w ramach wsparcia NFOŚiGW można korzystać także z programu dopłat do kredytów na budowę domów energooszczędnych, termomodernizacji budynków jednorodzinnych oraz programu KAWKA, w ramach którego można otrzymać dofinansowanie na działania związane z likwidacją niskiej emisji. Trwa konkurs ECO-MIASTO, który wyłoni dwóch zwycięzców w kategorii efektywność energetyczna – jedno miasto poniżej 100 tys. mieszkańców, drugie powyżej 100 tys. mieszkańców. Pozostałe trzy kategorie konkursowe to mobilność zrównoważona, gospodarka odpadami i gospodarka wodna. Warunkiem uczestnictwa jest przesłanie do 30 września br. kwestionariuszy konkursowych na adres e-mail bądź adres korespondencyjny organizatora. Formularze dostępne są na stronie internetowej eco-miasto.pl. * Poradnik w zakresie efektywności energetycznej w budynkach publicznych, Europejskie Centrum Wiedzy PPP,Monika Przybysz