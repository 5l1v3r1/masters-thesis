Niemal nieużywany maluch z 1979 roku okazał się hitem Allegro. Jednak niecodzienna aukcja uwypukliła obecny od dawna problem. Licytujący internauci nie potraktowali jej bowiem poważnie i wywindowali cenę wiekowego fiata 126p do absurdalnej kwoty miliarda złotych. Zawiedziony ich zachowaniem właściciel auta wycofał ofertę, a administratorzy Allegro zablokowali kilka kont. Wystawiony na aukcji fiat 126p, którego licznik zarejestrował tylko 101 przejechanych kilometrów, w mgnieniu oka stał się hitem Allegro. Wystawca auta Mariusz Augustyniak kilka dni temu powiedział naTemat, że otworzył licytację przede wszystkim po to, by przekonać się, ile warty jest obecnie zabytkowy maluch. Cena pojazdu, ku radości jego właściciela, szybko zaczęła piąć się w górę. W końcu osiągnęła jednak poziom wręcz absurdalny, zamykając się w kwocie miliarda złotych. - To przerodziło się w jedną wielką farsę. Kiedy pojawiały się kolejne niepoważne ceny, uznałem, że to nie ma sensu i wycofałem ofertę – wyjaśnił Augustyniak „Dziennikowi Polskiemu”. Nieudana licytacja malucha to także wizerunkowy problem dla serwisu Allegro. Samochody sprzedawane przez opcję "z licytacją" mogą osiągać absurdalne ceny przez użytkowników, którzy postanowią uprzykrzać życie sprzedającym. Portal nie zamierza jednak dłużej tolerować takiego stanu rzeczy. Jego przedstawicielka poinformowała „Dziennik Polski”, że niebawem na Allegro w ogóle nie będzie można licytować samochodów. Serwis będzie pozwalał osobom sprzedającym auta wyłącznie na publikowanie zwykłych ogłoszeń. Czytaj także: Wystawił swoje towarzystwo na Allegro. Chce ratować koleżankę przed "perfidnym choróbskiem" Policja zatrzymała hakera, który atakował serwisy Allegro i dwóch banków. Straty? 8 milionów złotych,Tomasz Baliszewski