Airbus zapowiedział, że rozpocznie nową produkcję w Warszawie. Myli się jednak ten, kto myśli, że z polskiej ziemi będą wylatywały samoloty z logo wiodącego w przemyśle lotniczym koncernu. W stolicy Polski francuska marka zamierza produkować części do statków kosmicznych. Na terenie Polskich Zakładów Lotniczych Warszawa-Okęcie zostaną dobudowane pomieszczenia, gdzie będą wytwarzane komponenty satelitów i sond kosmicznych. Inwestorem jest Airbus Defence and Space. Oddział koncernu specjalizujący się w sektorze kosmicznym wyłożył na to przedsięwzięcie milion euro. Co konkretnie ma być produkowane w nowej części kompleksu? Na początku będą to wiązki elektryczne łączące elektroniczne komponenty satelity, ale być może w przyszłości w pomieszczeniach na Okęciu będą składane bardziej zaawansowane podzespoły do satelitów i rakiet nośnych. Airbus Defence and Space to oddział grupy Airbus, powstały z połączenia działów wojskowych i kosmicznych. Inwestuje w sektor kosmiczny w Polsce od 10 lat. Spółki zależne firmy to PZL Warszawa-Okęcie i Astri Polska.,Dawid Wojtowicz