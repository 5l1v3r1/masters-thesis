Boiskowa głupota Luisa Suareza ma dla niego już pierwsze poważne efekty. Stracił właśnie jedną z umów sponsorskich z branży pokerowej. Przypomnę tylko krótko, że kilka dni temu w meczu Włochy- Urugwaj Luis Suarez ugryzł Giorgio Chielliniego. FIFA nałożyła na niego 4-miesięczny zakaz gry we wszystkich rozgrywkach oraz 100 tysięcy franków szwajcarskich. Kilka dni temu chamskie zachowanie Suareza zauważyła też firma 888poker. 15. maja Urugwajczyk został ambasadorem tego pokerroomu. Podczas konferencji, gdy podpisano umowę, Itai Pazner, wicedyrektor 888poker powiedział. Jako ambasador, Suarez miał grać na stołach online oraz być uczestnikiem turniejów live. Już 25. czerwca sporo wskazywało na to, że współpraca może zakończyć się bardzo szybko. Firma na Twitterze w ostrym tonie skomentowała wtedy zachowanie Suareza: Dzisiaj dostaliśmy ostateczne potwierdzenie: W specjalnym oświadczeniu firma napisała: 888poker dobrze robi szybko reagując na sytuację kryzysową. Cieszy mnie w szczególności fragment, że firma ,,nie będzie tolerować niesportowego zachowania”. To nic złego być kontrowersyjnym w pokerze. Phil Hellmuth i Mike Matusow to najlepsze przykłady. Ale jest różnica pomiędzy ich kontrowersyjnością, a głupotą Suareza, który najzwyczajniej w świecie gryzie przeciwników. A takie numery nie mogą przejść w pokerze. Poker musi dbać o wizerunek ze względu na swoje pochodzenie, a Suarez w swojej obecnej ,,formie” na pewno w tym nie pomaga. Zresztą dziwię się, że 888poker w ogóle podpisało kontrakt z Suarezem. Już wtedy (15. maja) miał na swoim koncie dwa pogryzienia piłkarzy drużyn przeciwnych. Do tego w rasistowski sposób potraktował Patrice'a Evrę z Manchesteru United w meczu w październiku 2011 roku. Podsumujmy więc- facet, który dwa razy pogryzł rywali na boisku, okazujący w ten sposób swoją frustrację i z atakiem rasistowskim na innego piłkarza zostaje ambasadorem pokerroomu. Słabo to wyglądało. Jeśli 888poker chciało w ten sposób podnieść swoją atrakcyjność to zrobiło tow najgorszy sposób. Ktoś, kto zgodził się, żeby Suarez został ich ambasadorem powinien wylecieć z firmy, i to z wielkim hukiem. Jeśli 888poker nie potrafi dobierać sobie pozytywnych ambasadorów (w co nie wierzę, bo mają już m.in. Sofię Lovgren, Xuan Liu i JC Trana- to pokerzyści, ale nadal ambasadorowie) to niech weźmie przykład z PokerStars. Dla mnie to oni są wzorem działań marketingowych w pokerowym świecie. Ich ambasadorami są m.in. wspaniały brazylijski piłkarz Ronaldo, równie wspaniały tenisista Rafa Nadal i była gwiazda hokeja na trawie, a obecnie pokerzystka Fatima Moreira de Melo. Jedynym w miarę kontrowersyjnym ambasadorem jest Boris Becker, ale to raczej dotyczy czasów jego młodości niż obecnych czasów. A więc można, jeśli się chce. Inna sprawa, że wśród sportowców, czy w szczególności piłkarzy jest wielu miłośników pokera, którzy nie obrzucają rywali rasistowskimi komentarzami- jak np. Teddy Sheringham i Gerard Pique. A co do Suareza, to czekają go kolejne konsekwencje. Adidas zapowiedział, że przyjrzy się swojej umowie sponsorskiej z Urugwajczykiem po zakończeniu mistrzostw. I na koniec smutny żart. Zastanawiam się, czy Suarez miał wpisane w kontrakcie z 888poker zakaz gryzienia przeciwników przy stole pokerowym i zakaz rasistowskich zachowań... Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka