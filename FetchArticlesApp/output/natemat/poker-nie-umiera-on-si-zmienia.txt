Joe Hachem, pokerowy mistrz świata z 2005 roku kilka dni temu powiedział, że ,,poker umiera”. Winę widzi przede wszystkim u młodych pokerzystów. Trudno jednak zgodzić się z jego opinią. Poker po prostu się zmienia. W wywiadzie dla magazynu ,,BLUFF”, Australijczyk zarzucił młodym pokerzystom, że troszczą się tylko o pieniądze i samych siebie i nie są zainteresowani promowaniem pokera i pokazywaniem go, jako gry dla rekreacyjnych zawodników. wyjaśnia. Zarzuca młodym pokerzystom, że nie rozmawiają przy stole i nie ,,zabawiają” rekreacyjnych graczy oraz, że zawodowcy nie chcą grać ze słabszymi. Zarzuca młodym pokerzystom, że ich zachowanie przy stole zaniża wyniki oglądalności pokera w telewizji. Hachem jest zdania (i tutaj ma rację), że przeciętny widz chce dowiedzieć się czegoś ciekawego o grze i samych zawodnikach. Nie interesują go rozmowy o sprawach strategii. Ma także żal do Jerry'ego Yanga i Jamiego Golda- kontrowersyjnych mistrzów świata, że zniszczyli obraz zwycięzców Main Eventu WSOP, czyli mistrzostw świata. Jerry Yang w dzisiejszym wywiadzie dla PokerNews, odpiera te zarzuty. . I dodaje, że z powodu wielu obowiązków biznesowych i rodzinnych nie może codziennie grać w pokera. dodaje. Jerry jednocześnie, w pewnej części zgadza się z Hachemem, że poker obecnie trochę cierpi. Ale wskazuje tu na powody ekonomiczne. Ostatnie cztery, pięć lat były bardzo złe i wiele osób walczy o przetrwanie. wyjaśnia swój punkt widzenia. Joe Hachem, jako przeciwieństwo młodych, zapatrzonych tylko w grę pokerzystów podaje Antonio Esfandiariego (w 2012 roku w jednym z turniejów wygrał 18 milionów dolarów), który zachowuje się doskonale wobec graczy rekreacyjnych. Na swoim blogu, odpowiedział mu Mike Sexton, wspaniały ambasador pokera. Zgadza się on z Joe, że - pisze Mike Sexton. I dodaje: Rację mają obaj panowie. Zgadzam się z Hachemem, że wśród młodych zawodników brakuje bardzo wyrazistych osobowości, które oprócz gry zajmą się promowaniem pokera, albo chociaż przy stole będą podtrzymywać rozmowę z rywalami. Poker, szczególnie jeśli się go ogląda, nie zawsze musi być wciągający. Poker to długie godziny spędzone przy stole, gdzie podejmuje się decyzje w oparciu m.in. o rachunek prawdopodobieństwa. I dlatego dla pokera ważne jest, aby jak najwięcej zawodników, szczególnie młodych interesowało się nie tylko samą grą, ale też tym, jak go rozpropagować. Tym, co przyciąga ludzi do pokera i oglądania relacji w telewizji są ciekawe osobowości. Wśród 20-25-letnich pokerzystów takich nie widać. Są genialnymi zawodnikami, ale nie chcą lub nie potrafią promować pokera na zewnątrz. I siłą nikogo nie zmusimy do tego. Hachem ma też rację, że poker staje się grą, gdzie rekreacyjni gracze mogą czuć się coraz bardziej odsuwani na bok. Jeśli będziemy tworzyć zbyt rygorystyczne zasady zachowania przy stole, to także ich zniechęci. A to właśnie rekreacyjni gracze są podstawą pokera. Bez nich te wszystkie wspaniałe, duże turnieje nie będą istnieć. I dlatego trzeba o nich dbać. Ale rację ma też Mike Sexton. Poker potrzebuje wielkiego sukcesu pokerzystki. Obecnie, na świecie jest może 5 kobiet, które jak równy z równym mogą konkurować z mężczyznami w pokerze. I nie chodzi o to, że reszta pokerzystek nie ma umiejętności. Poker to taka gra, gdzie liczy się tylko umysł, a nie parametry fizyczne. Chodzi o to, że po prostu w pokerze jest bardzo mało kobiet, a więc i proporcjonalnie mniej jest ich na najwyższym poziomie. Środowisko pokerowe musi wymyślić sposób na to, aby zachęcić kobiety do gry w pokera. Jeśli to się uda, wskoczymy na kolejny poziom. Musimy sprawić, aby pokerzystki były tak popularne, jak np. tenisistki, oczywiście pamiętając o skali popularności obu tych gier. Ale daleki jestem od stwierdzenia, jak Joe Hachem, że poker umiera. On się po prostu zmienia. W turniejach live gra coraz więcej pokerzystów internetowych. I przenoszą swoje zachowania z internetu do świata realnego. W grach online trudno jest podtrzymywać miłą rozmowę z rywalami na czacie, gdy gramy kilka turniejów. Jesteśmy wtedy zbyt zajęci. Może organizatorzy, a w szczególności pokerroomy, które mają kontrakty sponsorskie z zawodnikami powinny im zwracać na to uwagę? Zadaniem dla środowiska jest też nie dopuszczenie do tego, aby poker stał się zbyt poważną grą. W pierwszej kolejności ma sprawiać radość. Jeśli będziemy o tym pamiętać, to reszta też się ułoży. Bo czy piłka nożna umiera? Nie, ona ciągle ewoluuje. Podobnie jest z pokerem. Dostosowuje się do rzeczywistości. Tak było w przeszłości, gdy poker panował na Dzikim Zachodzie i w Teksasie w latach 40. i 50. XX wieku. Tak jest i teraz, gdy poker panuje w internecie i na profesjonalnych turniejach live. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka