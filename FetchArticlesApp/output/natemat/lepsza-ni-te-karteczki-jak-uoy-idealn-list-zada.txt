Bez notatek zapamiętanie docierających do nas codziennie setek informacji nie byłoby możliwe. Co jednak zrobić, by nie pogubić się w gąszczu karteczek? Mieć opracowany system gromadzenia notatek. Jeden z nich, stworzony przez Ryder Carroll, projektantka z Brooklynu, cieszy się ogromną popularnością. Co więcej, bazuje na klasycznych niecyfrowych metodach. W wieku 35 lat Carroll, który już od czasów szkolnych poszukiwał skutecznej, a przy tym wygodnej metody kompilacji zgromadzonych informacji, wpadł na rozwiązanie, które zjednało mu miliony fanów. Swemu dziełu nadał nazwę Bullet Journal i zamieścił w internecie film objaśniający zasady wymyślonego przez siebie systemu. Bullet Journal może być dowolnie modyfikowany, ale opiera się na czterech fundamentach. Pierwszy to indeks, który pomaga monitorować zawartość dziennika i ułatwia wyszukanie określonej kategorii informacji. Druga sekcja służy do zapisywania przyszłych zadań i wydarzeń. Trzeci komponent stanowi kalendarzyk, a ostatni lista zadań do wykonania na dzisiaj. W lekturze gotowych notatek drogowskazami są poszczególne symbole takie jak kropka, kółko czy linia. Pomagają one odróżniać od siebie określone zadania i wydarzenia. Nadają im też odpowiednia rangę. Dla przykładu, symbol gwiazdki wskazuje, że tak zaznaczona informacja jest bardzo pilna, zaś znak „x” oznacza, że sprawa została już załatwiona. O tym, jak to wygląda w praktyce, można przekonać się, oglądając poniższy film instruktażowy. Od premiery systemu Bullet Journal minęły już trzy lata. Jego twórca cały czas go jednak udoskonala, biorąc do serca wskazówki podsyłane mu przez internautów. Jak deklaruje, zależy mu nie tylko na tym, by mieć poukładane notatki, ale także na tym, by ich opracowanie było jak najmniej czasochłonne.,Dawid Wojtowicz