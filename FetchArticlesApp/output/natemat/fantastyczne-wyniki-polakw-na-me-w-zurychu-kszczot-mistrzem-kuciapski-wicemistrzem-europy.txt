Polacy triumfowali na ME w lekkoatletyce w Zurychu. Adam Kszczot został mistrzem Europy, a srebrny medal przywiezie ze Szwajcarii Artur Kuciapski. Wśród finalistów znalazł się także Marcin Lewandowski, który był piąty. 20-letni Kuciapski w fantastycznej formie mówił, że zaskoczył samego siebie. Takiego sukcesu się nie spodziewał.– Nie wierzę. Nie wiem, skąd się ta moja moc wzięła - cieszył się 20-latek. Adam Kszczot przed mistrzostwami mówił, że „interesuje go tylko złoto”. Finał biegu na 800 metrów wygrał z najlepszym czasem w tym sezonie – 1.44,15. Na podium znalazł się też Irlandczyk Mark English z czasem 1.45,03. Źródło: tvn24.pl,Anna J. Dudek