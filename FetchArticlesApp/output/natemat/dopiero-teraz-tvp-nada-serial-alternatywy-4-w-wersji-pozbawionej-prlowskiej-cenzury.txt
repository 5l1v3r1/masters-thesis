Aż 25 lat po zniesieniu cenzury w naszym kraju do telewizji trafi nieocenzurowana przez PRL-owski aparat wersja kultowego serialu Stanisława Barei "Alternatywy 4". Pierwszy odcinek bez wyciętych najbardziej kontrowersyjnych dla cenzury scen będzie można zobaczyć w TVP w sobotę. "Alternatywy 4" to jeden z ulubionych seriali Polaków. Wielokrotnie powtarzany przez różne stacje telewizyjne serial od ponad ćwierć wieku jest jednak wciąż wersją ocenzurowaną przez PRL-owski Główny Urząd Kontroli Publikacji i Widowisk. Choć wydaje się, iż już w tej wersji jest mnóstwo ironicznych komentarzy pod adresem komunistycznych władz, okazuje się, że i tak najlepsze żarty Stanisławowi Barei nakazano usunąć przed zgodą na emisję. Co ciekawe, na tą również "Alternatywy 4" długo czekały. Pierwsze odcinki zaczęto kręcić jeszcze w 1981 roku przed wybuchem stanu wojennego, a dokończono produkcję dopiero po jego zakończeniu w 1983 roku. Wówczas cenzorzy jeszcze trzy lata dbali o to, by niewygodna satyra nie trafiła do telewizji. Ostatecznie pierwszy odcinek ocenzurowanej serii wyemitowano w roku 1986. Bez cenzury "Alternatywy 4" będzie można zobaczyć tymczasem już w sobotę o godz. 21:50 na antenie kanału TVP HD. Oprócz scen zgodnych z reżyserską wersją nowa wersja seriali została także poddana zabiegom technicznym, dziki którym lepsza będzie jakość obrazu i dźwięku.,Jakub Noch