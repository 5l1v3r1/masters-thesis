W tę niedzielę (16 czerwca) będziemy mogli wreszcie spotkać się z Wami w realu. Na Mińskiej 25 w Warszawie będziemy wydawać stronę naTemat, oraz przygotowaliśmy dla Was spotkania z naszymi blogerami. To jednak nie wszystkie atrakcje Wielkiego Pikniku MaleMena. Kiedy ostatnio grałeś w klasy? W strefie gier ulicznych będziesz mógł wrócić do dzieciństwa także m.in. skacząc na skakance. Zwolennicy aktywnego spędzania czasu ucieszą się też na pewno ze stołów do ping-ponga, możliwości pogrania w siatkówkę, czy badmintona. Duzi i mali chłopcy nie przepuszczą toru samochodowego, panie – konsultacji kosmetycznych i strefy masażu. Jeśli zgłodniejecie, będzie czekało na Was aż 26 restauracji, które wystawią się w niedzielę pod Soho Factory. Wszystko to okraszone dobrą, polską muzyką. Na scenie Wielkiego Pikniku Malemena wystąpi Fismoll – jeśli jeszcze go nie znacie, to musicie koniecznie przyjść, bo ten utalentowany chłopak z Poznania może namieszać na rynku. Zaśpiewa też Tomek Makowiecki, którego nie trzeba przedstawiać. Zagra też SOMA, czyli Michał "Mafia Mike" Nosowicz i Marcin Nierubiec. My zaprosiliśmy dla Was Aleksandrę Galewską – finalistkę pierwszej edycji The Voice of Poland, oraz blogerkę naTemat.,Redakcja naTemat