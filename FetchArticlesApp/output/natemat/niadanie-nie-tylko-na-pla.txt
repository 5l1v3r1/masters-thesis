Wakacje rozkwitły w całej swojej krasie, społeczeństwo tłumnie odwiedza góry, morza i jeziora. Odwiedzamy i my. A że przed wyprawą na wyczerpującą wycieczkę albo leniwe plażowanie warto zjeść pożywne śniadanie, robimy sobie naszą ulubioną jaglankę w wersji full wypas - z morelami, orzechami, migdałami, jagodami goji i miodem. Żeby wesprzeć grecką gospodarkę dodatkowo ustrajamy nasze pożywne śniadanie solidną łychą greckiego jogurtu. Po takim posiłku żadna fala nam nie straszna. Składniki: 8-10 szt. moreli 100 g kaszy jaglanej Łyżka ulubionego miodu Garść płatków migdałowych, orzechów nerkowca, suszonych żurawin, jagód goji Łyżka greckiego jogurtu Przygotowanie: Morele kroimy w ćwiartki i usuwamy pestki. Dusimy przez ok. 15 minut ze szklanką wody. Dodajemy jaglankę i gotujemy na wolnym ogniu ok 5 minut, a potem pozostawiamy na rozgrzanym palniku aż kasza wchłonie cały sok i stanie się miękka. Kiedy kasza przestygnie, dodajemy miód i mieszamy. Przystrajamy jogurtem i pozostałymi dodatkami.,z niejednego garnka