Magazyn "Love" wyprodukował film reklamowy marki Louis Vuitton, który wywołał we Francji prawdziwą burzę nie tylko w świecie mody. Organizacje kobiece oceniły, że film promuje przemoc, pornografię i handel seksem. Feministki zażądały usunięcia niektórych scen i ocenzurowanie całego filmu. To oczywiste, że dobra reklama musi dotykać granic kontrowersji – tylko wtedy będzie zauważona. Twórcy filmu promującego markę Louis Vuitton balansują na cienkiej granicy, jednak moim zdaniem nie przekraczają jej ani na gruncie dobrego smaku, ani przyzwoitości. Oglądając tę reklamę widzę piękne kobiece ciało, kunszt operatorski i nawiązanie do kreacji zdjęć Helmuta Newtona z lat 80. Na uwagę zasługuje fantastycznie pokazany francuski klimat, godny polskich mistrzów kadru – Sobocińskiego, Kamińskiego i Wójcika. Sam produkt staje się mrocznym podmiotem pożądania – dodatkiem w całej historii. Film nie jest jednoznaczny, co jest bardzo charakterystyczne dla francuskich twórców. Można w nim odczytać głęboko zakorzeniony mit paryskiej kurtyzany w stylu , , czy roli Catherine Deneuve w filmie . Jednak nie można mylić mitu kurtyzany z prostytucją, co wytykają reklamie środowiska feministyczne. Dostrzegam problem prostytucji i istnienia polskich , ale tak jak „Szał” Władysława Podkowińskiego miał wywołać skandal, tak i twórcy tej reklamy liczyli na ten efekt. I udało się, czego gratuluję.,Anna Garwolińska