Od zamierzchłych czasów dieta ludzkości ma jeden wspólny mianownik. Jest nim pikantne jedzenie. Zdaniem naukowców nasze umiłowanie do przyprawionej na ostro żywności ma podłoże biologiczne. Niektórzy uczeni twierdzą, że „miłość” człowieka do pikantnych dań wynika z ich bakteriobójczych właściwości. W drodze ewolucji ludzie wybierali bowiem takie pokarmy, które zmniejszały ryzyko zachorowania. Ten gust kulinarny otrzymaliśmy więc w spadku po naszych odległych przodkach. Przywiązanie ludzi do pikantnego smaku potwierdzają też sondaże. W 2015 roku ponad połowa Amerykanów (56%) potwierdziła, że co najmniej raz w tygodniu uwzględnia w swoim menu przygotowany na ostro posiłek.,Dawid Wojtowicz