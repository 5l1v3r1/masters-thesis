Jazda nocą z Volvo? Testy późną porą to nowa inicjatywa Volvo Auto Polska. Przedsięwzięcia ma pokazać między innymi zalety nowych ksenonowych świateł adaptacyjnych Active High Beam, a przy okazji sprawdzić jak działa system automatycznego hamowania przed przeszkodą City Safety. Szwedzka marka dosyć mocna kojarzona jest z bezpieczeństwem jazdy, wysokim komfortem podróżowania, a także z dużą kreatywnością konstruktorów, którzy pracując nad każdym detalem, wypuszczają na rynek produkt wart swojej ceny. Dziś to prawie 90 – letnia tradycja i wiele milionów aut na całym globie. Obecnie Grupa Volvo posiada fabryki w 19 krajach, działa na ponad 180 rynkach na całym świecie stale wychodząc do klientów z nowymi inicjatywami. Czas na nocne jazdy Jedną z nich są nocne jazdy testowe. Polski oddział marki organizuje takie jazdy do końca listopada br., a całość ma pokazać zalety nowych ksenonowych świateł adaptacyjnych Active High Beam. To przełomowy system Active High Beam, który umożliwia jazdę na światłach drogowych, bez oślepiania innych kierowców. Jest to możliwe dzięki kamerze, która wykrywa inne pojazdy i steruje przysłonami zasłaniającymi właściwy fragment snopa światła. Zalety systemu widać najlepiej poza terenem zabudowanym, gdy jest idealnie ciemno. Całość robi niesamowite wrażenie. Wygląda to mniej więcej tak, jakby ktoś zasłonił prostokątnym pasem ten fragment snopa światła, który mógłby kogoś oślepić. Jazdy testowe z Volvo będą przeprowadzane jeżdżąc „na systemie” City Safety - jeśli czujnik laserowy wykryje przed autem przeszkodę i uzna, że kolizja jest nieunikniona, zostanie uruchomione awaryjne hamowanie. System ten zapobiega albo zmniejsza następstwa lżejszych kolizji do 30 km/h, które zdarzają się zwłaszcza w ruchu miejskim. Jeśli samochód zauważy zbyt szybkie zbliżanie się do samochodu jadącego z przodu, a kierowca nie aktywuje hamulców, City Safety ingeruje i stara się zapobiec zderzeniu, które w odrębnym wypadku byłoby nieuniknione. City Safety po raz pierwszy zaprezentowało się w Volvo XC60. City Safety w Volvo w opinii wielu ekspertów motoryzacyjnych, to wyznaczenie nowych trendów w branży. Aby skorzystać z testowej jazdy nocą należy skontaktować się z Volvo Polska.,Dariusz Brzezicki