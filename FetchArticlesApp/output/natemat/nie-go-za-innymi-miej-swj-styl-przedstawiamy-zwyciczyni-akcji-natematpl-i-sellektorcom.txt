Świat fashion zna od podszewki. Przyjaciele śmieją się, że jest modelką-dinozaurem, bo w branży jest od 16 lat. Woli samotną obserwację z boku, niż gonienie za trendami w tłumie. Gardzi ulotnością trendów i hołubi wszystko, co unikatowe. W jej butiku Bryza Vintage, który prowadzi wraz z koleżanką, nie ma miejsca na pospolitość. Znajdziemy tam tylko modowe perły sprzed lat. Mowa o Marzenie Pokrzywińskiej, zwyciężczyni akcji #HUNTERnotFOLLOWER organizowanej wspólnie przez redakcję styl.natemat.pl i platformę Sellektor.com. W PRLu próbowano odgórnie wtłoczyć wszystkich do jednego szeregu. W dobie kapitalizmu do masówki przystępuje się dobrowolnie. Mamy prawdziwy zalew klonów - w tych samych ubraniach, kolorach i fryzurach. Z powodzeniem naśladujących nie tylko styl, lecz także cudze poglądy, filozofię i sposób na życie. Mówimy „nie” pospolitości i bierności. Oryginalność ponad wszystko, odwaga i konsekwencja w byciu sobą – oto co tropiliśmy w ramach akcji #HUNTERnotFOLLOWER. Dla zwycięzcy przygotowaliśmy wyjątkowe nagrody. Własny blog na portalu styl.natemat.pl oraz współpraca z platformą zakupową Sellektor.com. - Jesteśmy stosunkowo nowym miejscem w sieci, dlatego bardzo dbamy, by wszystkie nasze decyzje podejmowane były w oparciu o ideę selekcji , którą chcemy promować i rozwijać - mówi Magdalena Wójcik, jedna z założycielek Sellektor.com - Bardzo skrupulatnie i w przemyślany sposób wybieramy zarówno partnerów czyli sklepy i marki, jak i osobowości, z którymi chcemy się łączyć - dodaje. Poszukiwania trwały kilka miesięcy, a konkurencja była naprawdę wysoka. Spośród kilkudziesięciu zgłoszeń wybraliśmy jedno. Wszystkie pożądane cechy odnaleźliśmy w Marzenie Pokrzywińskiej, modelce i koneserce ubrań, jakie królowały na wybiegach kilka dobrych dekad temu. W jej retrobutiku Bryza Vintage zdarza się znaleźć takie unikatowe rzeczy jak okulary i torebki z lat 50 - tych, wyjątkowe egzemplarzy Prady, Chanel czy Gaultier. Jest też amerykański denim, skóry i ręcznie robione paski. Duża część zdobywana podczas licznych podróży po świecie. Skarbami z prywatnych kolekcji dzielą się też z Bryza Vintage polscy styliści, projektanci i aktorzy. - Spośród nadesłanych zgłoszeń to właśnie Marzena wydała nam się najbardziej zbieżna z naszą filozofią selekcji w modzie - tłumaczy Magdalena Wójcik. Poza tym ma bardzo ciekawe i nietuzinkowe podejście w swoich wyborach, skupia się na niestandardowych połączeniach, bawi się modą, ma dobre oko i niesamowite wyczucie estetyki. To samo Sellektor chce promować wśród swoich użytkowników. Założeniem naszej wspólnej akcji z naTemat #HNF było wyłonienie huntera, wg nas trafiliśmy w samą dziesiątkę - przekonuje. Własny sklep vintage to wieloletnie marzenie naszej laureatki. Unikatowe egzemplarze zaczęła zbierać jako nastolatka. - Ciągnęło się to latami – mówi Marzena. Jak sama tłumaczy, na przeszkodzie do uruchomienia własnego butiku stała praca modelki i liczne zawodowe podróże. - W końcu wróciłam do Polski i postanowiłam otworzyć sklep. Bardziej od dochodów ze sprzedaży zawsze liczyła się unikatowość ubrań. Potwierdzą to ceny w sklepie – śmieje się. Obecnie sprzedaż prowadzona jest głównie na targach modowych. Marzena nie ukrywa jednak, że kolejnym etapem będzie uruchomienie własnego sklepu online. Bryza Vintage to nie jedyne zajęcie Marzeny Pokrzywińskiej. Na co dzień pomaga rozwijać kariery młodszym koleżankom z branży. Dlaczego zdecydowała się na udział w akcji #HUNTERnotFOLLOWER? - Przyjaciele i znajomi od dawna namawiali mnie na założenie własnego bloga. Jakoś nie mogłam jednak za to się zabrać. Pomyślałam, że konkurs Sellektora i styl.natemat.pl to znak – tłumaczy Marzena. - Na polskim rynku jest wiele blogów. Nie ma jednak bloga vintage. Dziewczyny na stronach prezentują piękne, jednak drogie stylizacje. Tymczasem większości na to nie stać. Chce pokazać, ze można ubrać się tanio i oryginalnie – opowiada Marzena. To nie koniec nagród. Marzena będzie pomagała użytkownikom Sellektora wyszukiwać perełki vintage w sieci. Sellektor.com lada chwila uruchomi nową sekcję, gdzie znajdziemy ubrania i akcesoria od niszowych projektantów i butików. Marzena będzie tworzyła swoje zestawienia TOP produktów, na które warto zwrócić uwagę. - Poza tym w najbliższych planach Sellektora jest włączenie wybranych butików online i offline, między innymi z modą vintage, a wówczas na pewno pojawi się tam butik Bryzy i jej selekcje - mówi Magdalena Wójcik. - Bardzo się ciesze, ze Selelktor myśli o nadal niszowej, ale szybko rozwijającej się grupie pasjonatów vintage - dodaje ze swojej strony Marzena Pokrzywińska. - Podejście dziewczyn z Sellektor.com jest mi bliskie. Dokonują mocnej selekcji. Możemy kupić u nich prawdziwe perełki modowe, a także produkty projektantów, dotychczas niedostępnych w Polsce - dodaje. Selekcja jest ważna, bo kluczowe znaczenie dla dobrego samopoczucia ma własny styl. - Ważne jest ubierać się, a nie przebierać się – tłumaczy Marzena. Bo czym, jak nie zakładaniem na siebie obcych niewygodnych szat jest ślepa pogoń za trendami. Często doświadcza tego na własnej skórze. - Mój styl jest średnio widziany na castingach. Tam króluje czerń, obcisłe spodnie i dopasowana bluzka. Muszę ubierać się jak inne modelki. Nie czuję się wówczas sobą. Tragedii z tego nie robię, ale tuż po wyjściu z castingów zawsze się przebieram – opowiada. Jednocześnie przyznaje: własny styl wymaga odwagi. Spodnie z wysokim stanem nosi od dawna. - Kiedyś ludzie się ze mnie śmiali. Teraz są to najmodniejsze spodnie i każdy je nosi. Nie przeszkadzało mi, że się śmieją. Dobrze się czułam w tych spodniach i o to właśnie chodzi w twoim stylu, by dobrze się czuć – tłumaczy. Co Marzena radzi tym, co wciąż poszukują samych siebie w otchłani trendów? Grunt to nie przejmować się tym, że w szafie brakuje topowych ubrań. - Uwierz w siebie i baw się modą. Załóż coś, co było modne kilka lat temu i inspiruj tym innych! - zachęca.,Monika Przybysz