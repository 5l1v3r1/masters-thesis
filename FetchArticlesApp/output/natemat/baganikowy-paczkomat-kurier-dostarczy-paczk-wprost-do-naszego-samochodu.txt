Volvo ma opinię wyjątkowo bezpiecznego producenta samochodów, ale tym razem ma szansę wyróżnić się czymś jeszcze. I to niekoniecznie związanym z samą jazdą. Volvo nie przestanie nas chyba zaskakiwać. W naszych testach ciekawie wypadły systemy bezpieczeństwa w modelu XC90, które powodują, że "samochód sam jeździ", dobre wrażenie wywarło też na nas V40 Cross Country. Tym razem szwedzki koncern próbuje wprowadzić nową usługę o nazwie Volvo In-Car Delivery, polegającą na dostarczaniu przesyłek do bagażnika kierowcy. Podobne rozwiązanie testuje jak dotąd również Audi, które zamierza wprowadzić nową usługę dla klientów Amazona.Nowa usługa jest na razie testowana przez Volvo w rodzimej Szwecji. Polega ona na zdalnym otwieraniu przez kuriera bagażnika kierowcy i umieszczeniu w nim zakupów. Dostawca będzie mógł otworzyć bagażnik dzięki specjalnej aplikacji, która wygeneruje dla niego jednorazowy kod dostępu. Oczywiście najpierw kierowca musi się zgodzić na zainstalowanie specjalnego oprogramowania w swoim aucie. Usługę udostępniają jak dotąd sklepy internetowe Lekmer.com oraz Mat.se, a przesyłki ma dostarczać firma logistyczna PostNord. Volvo In-Car Delivery jest skierowana dla klientów posiadających samochód z systemem Volvo On Call.,Adam Gaafar