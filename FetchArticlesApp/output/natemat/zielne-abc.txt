Zioła dobre na wszystko , bez których trudno się obejść, sa łatwe w uprawie. Druga połowa sierpnia to idealny okres na zbieranie ziół. Zioła urozmaicają nam wszelkie potrawy, są dodatkiem do sałat, sosów, mięs, herbat. Można śmiało powiedzieć, że bez ziół wszystko byłoby takie mało aromatyczne. Do uprawy ziół nie potrzeba wiele, można z powodzeniem hodować je na balkonie czy tarasie. Nie mają zbyt wygórowanych potrzeb, wystarczy ziemia zasobna w związki próchnicy,woda i słońce Nawozić je można raz w sezonie, najlepiej biohumusem. Ja swoje zioła (sadzonki) kupuję na bazarku w maju. Wysadzam do gruntu na tzw. zielniku. W swojej ziołowej kolekcji posiadam bazylię, lubczyk, tymianek, oregano, rozmaryn, kolendrę, miętę pieprzową, pietruszkę, szczypiorek, koperek, koper rzymski zwany też fenkułem i szałwię. Mam nadzieję powiększyć zielnik o melisę, estragon i hizop. Zioła przyprawowe nie tylko poprawiają i urozmaicają smak, ale niemal wszystkie mają też pewne właściwości lecznicze, a przynajmniej poprawiają apetyt, ułatwiają trawienie i przyswajanie pokarmów. Poza tym są miododajne, a więc sadząc zioła w swoim ogrodzie, zapraszamy do niego pszczoły. Zioła możemy przechować na dwa sposoby. Pierwszy polega na zrywaniu ich, krojeniu i umieszczaniu w foremce na lód, po czym zalewaniu ich przegotowaną zimna wodą i mrożeniu. Takie zioła pozostają zawsze świeże. Drugą metodą jest suszenie. Po zerwaniu i osuszeniu wieszamy je w przewiewnym, ale i ciepłym miejscu aż do zasuszenia. Następnie wykruszamy na papier śniadaniowy, przesypujemy i przechowujemy w słoiczkach lub papierowych torebkach. Świeże, ale i suszone, listki rozmarynu dodają smaku nie tylko mięsnym potrawom. Można nimi aromatyzować masło, dipy czy pieczone ziemniaki, a jadalne kwiaty wrzucić do sałaty. Oregano uświetni omlety, potrawy z warzyw, drobiu i owoców morza. Pasuje do sera, pomidorów i zimnych sosów. Tymianek dodaje lekkości potrawom z mięs i ryb. To ziółko doskonale wspomaga trawienie. Bazylia „kocha” oliwę z oliwek, czosnek i ser. Nadaje się do pomidorów i kuchni śródziemnomorskiej. Szałwia dodaje charakteru sosom, dipom i omletom. Jej wonne liście są fantastyczną przyprawą do mięs. Szałwia pomaga uporać się z trawieniem tłuszczów. Ma właściwości antyseptyczne. Mięta to bogactwo witamin, olejków eterycznych, żelaza, wapnia, potasu i magnezu, kwasu askorbinowego i wielu innych pożytecznych składników. Świeże listki mięty świetnie poprawiają smak i wygląd deserów, napojów, sosów, sałatek i dań gorących. Z ziół można przyrządzić aromatyczny ocet i oliwę, które opakowane w wymyślne buteleczki mogą być wspaniałym prezentem. Aby przyrządzić takie cudo, należy użyć oliwy z oliwek tłoczonej na zimno. Do wyparzonych butelek wkładamy umyte i osuszone pędy świeżych ziół (np. tymianek, rozmaryn) i zalewamy je ciepłą (40°C) oliwą lub letnim octem. Zamykamy i odstawiamy na 2 tygodnie do ciemnego, chłodnego miejsca. Zioła od dawien dawna mają zastosowanie w kuchni, medycynie, a obecnie również w produkcji kosmetyków. Warto je uprawiać i rozkoszować się ich smakiem, aromatem i właściwościami.,Beata WielgoszZioła dobre na wszystko , bez których trudno się obejść, sa łatwe w uprawie. Druga połowa sierpnia to idealny okres na zbieranie ziół. Zioła urozmaicają nam wszelkie potrawy, są dodatkiem do sałat, sosów, mięs, herbat. Można śmiało powiedzieć, że bez ziół wszystko byłoby takie mało aromatyczne. Do uprawy ziół nie potrzeba wiele, można z powodzeniem hodować je na balkonie czy tarasie. Nie mają zbyt wygórowanych potrzeb, wystarczy ziemia zasobna w związki próchnicy,woda i słońce Nawozić je można raz w sezonie, najlepiej biohumusem. Ja swoje zioła (sadzonki) kupuję na bazarku w maju. Wysadzam do gruntu na tzw. zielniku. W swojej ziołowej kolekcji posiadam bazylię, lubczyk, tymianek, oregano, rozmaryn, kolendrę, miętę pieprzową, pietruszkę, szczypiorek, koperek, koper rzymski zwany też fenkułem i szałwię. Mam nadzieję powiększyć zielnik o melisę, estragon i hizop. Zioła przyprawowe nie tylko poprawiają i urozmaicają smak, ale niemal wszystkie mają też pewne właściwości lecznicze, a przynajmniej poprawiają apetyt, ułatwiają trawienie i przyswajanie pokarmów. Poza tym są miododajne, a więc sadząc zioła w swoim ogrodzie, zapraszamy do niego pszczoły. Zioła możemy przechować na dwa sposoby. Pierwszy polega na zrywaniu ich, krojeniu i umieszczaniu w foremce na lód, po czym zalewaniu ich przegotowaną zimna wodą i mrożeniu. Takie zioła pozostają zawsze świeże. Drugą metodą jest suszenie. Po zerwaniu i osuszeniu wieszamy je w przewiewnym, ale i ciepłym miejscu aż do zasuszenia. Następnie wykruszamy na papier śniadaniowy, przesypujemy i przechowujemy w słoiczkach lub papierowych torebkach. Świeże, ale i suszone, listki rozmarynu dodają smaku nie tylko mięsnym potrawom. Można nimi aromatyzować masło, dipy czy pieczone ziemniaki, a jadalne kwiaty wrzucić do sałaty. Oregano uświetni omlety, potrawy z warzyw, drobiu i owoców morza. Pasuje do sera, pomidorów i zimnych sosów. Tymianek dodaje lekkości potrawom z mięs i ryb. To ziółko doskonale wspomaga trawienie. Bazylia „kocha” oliwę z oliwek, czosnek i ser. Nadaje się do pomidorów i kuchni śródziemnomorskiej. Szałwia dodaje charakteru sosom, dipom i omletom. Jej wonne liście są fantastyczną przyprawą do mięs. Szałwia pomaga uporać się z trawieniem tłuszczów. Ma właściwości antyseptyczne. Mięta to bogactwo witamin, olejków eterycznych, żelaza, wapnia, potasu i magnezu, kwasu askorbinowego i wielu innych pożytecznych składników. Świeże listki mięty świetnie poprawiają smak i wygląd deserów, napojów, sosów, sałatek i dań gorących. Z ziół można przyrządzić aromatyczny ocet i oliwę, które opakowane w wymyślne buteleczki mogą być wspaniałym prezentem. Aby przyrządzić takie cudo, należy użyć oliwy z oliwek tłoczonej na zimno. Do wyparzonych butelek wkładamy umyte i osuszone pędy świeżych ziół (np. tymianek, rozmaryn) i zalewamy je ciepłą (40°C) oliwą lub letnim octem. Zamykamy i odstawiamy na 2 tygodnie do ciemnego, chłodnego miejsca. Zioła od dawien dawna mają zastosowanie w kuchni, medycynie, a obecnie również w produkcji kosmetyków. Warto je uprawiać i rozkoszować się ich smakiem, aromatem i właściwościami.,Beata Wielgosz