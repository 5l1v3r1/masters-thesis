Wielkie Księstwo Luksemburg to kraj, którego największą część w zakresie zarówno powierzchni jak i zaludnienia stanowi miasto Luksemburg. Ludność tego państwa - miasta tylko w 55% stanowią Luksemburczycy, Pozostałe nacje zamieszkujące kraj to Portugalczycy (16%) a dalej Francuzi, Włosi, Belgowe i Niemcy. Ok 6% to mieszkańcy innych krajów Unii Europejskiej (w tym Polacy) i ok. 6% to wszystkie inne narody spoza Europy. Tak się pracuje w Luksemburgu W Luksemburgu minimalna pensja jest dwukrotnie wyższa od średniej pensji w Polsce i także wyższa od średniej w Unii Europejskiej. Wysokie pensje skłaniają sąsiadów z Belgii, Francji i Niemiec do poszukiwania pracy właśnie w Luksemburgu. Bezrobocie wynosi tu jedynie 5,4%, jednak przy tak dużym zainteresowaniu sąsiadów, konkurencja jest ogromna, a rynek pracy niewielki. Większość miejsc pracy (76%) ulokowana jest w usługach, w tym oczywiście przeważają usługi bankowe. Luksemburczycy pracują 40 godzin tygodniowo. Przerwa na lunch dzieli dzień na poranek i popołudnie i wydłuża czas przebywania w pracy, bo mało kto wraca na lunch do domu. W porze lunchu zapełniają się nie tylko restauracje, ale też parki i skwery. Białe kołnierzyki z kanapkami kupionymi w barze, kawą w kartonowych kubkach można spotkać w środku dnia na każdym kroku. Praca w tym kraju to poważna sprawa. To praca wyłącznie dla pracowitych. Belgowie czy Francuzi decydujący się szukać pracy właśnie w Luksemburgu z racji wyższych pensji i niedużej odległości od domu, z pewnością zauważają ogromną różnicę pomiędzy lekkim podejściem do pracy w ich krajach, a korporacyjnymi wymaganiami pracodawców w Luksemburgu. Dojazdy do pracy Jednak nie tylko pensje, ale też ceny są w Luksemburgu kilkanaście procent wyższe niż średnio w Unii Europejskiej. Wysokie ceny życia powodują, że przyjezdni znajdujący tu pracę, osiedlają się jednak poza Luksemburgiem korzystając z tańszych domów tuż za granicą, na terenie Niemiec, Francji lub Belgii. Położenie i wielkość Luksemburga sprzyja takim decyzjom. Kraj ma 50 km szerokości i 80 km długości. Do tego ma bardzo dobrze rozwiniętą sieć autostrad. Możnaby więc przypuszczać, że podróż z przygranicznych terenów do pracy w Luksemburgu jest szybka i przyjemna. Otóż nie, dojazd do Luksemburga, zjazdy z autostrad korkują się 2 razy dziennie, w godzinach szczytu. Stanie w korkach to prawdziwa udręka dojeżdżających do pracy. Chcąc więc jak ja zwiedzić miasto w dzień powszedni trzeba pamiętać, żeby wyjachać kilka minut później, gdy pracownicy Luksemburskich firm zasiądą juz przy swoich biurkach. Wtedy przemykanie autostradą i zwiedzanie przepięknej dzielnicy Grund, czy dojazd do dzielnicy Kirchberg z muzeum Sztuki Nowoczesnej MUDAM stają się prawdziwą przyjemnością.,Dorota Jaworska