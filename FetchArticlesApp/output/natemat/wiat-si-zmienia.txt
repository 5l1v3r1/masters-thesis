10 maja w drafcie NFL wybrany został pierwszy w historii zawodnik, otwarcie przyznający się do swojego homoseksualizmu. Stał się tym samym dopiero drugim grającym zawodowo gejem w czterech największych ligach amerykańskich: NFL, NBA, MLB oraz NHL, dołączając do Jasona Collinsa z Brooklyn Nets. To zdecydowanie najbardziej pozytywna wiadomość mijającego weekendu. Historia Michaela Sama jest niezwykła. Do tej pory jedyni sportowcy przyznający się do swojego homoseksualizmu (szczególnie w Stanach Zjednoczonych) robili to po zakończeniu kariery, czasem nawet całe lata po odejściu na sportową emeryturę. Nawet Jason Collins – jeszcze kilka dni temu jedyny „otwarcie gejowski” (openly gay – jak po angielsku określa się osoby nie ukrywające swojego homoseksualizmu) sportowiec podzielił się z mediami tą wiadomością już u schyłku kariery, nie mając podpisanego kontraktu z żadną drużyną i nie mając większych szans na pełnienie ważniejszej roli w jakiejkolwiek drużynie (w marcu 2014 podpisał kontrakt z Brooklyn Nets). Michael Sam „przyznał się” do swojej orientacji na długo przed tym, jak został wybrany w drafcie, ponadto podzielił się tą informacją już w roku 2013 ze swoimi kolegami z drużyny i sztabem szkoleniowym. Tym samym otworzył puszkę Pandory problemu homofobii w lidze NFL i wywołał burzę komentarzy „ekspertów” analizujących, czy liga NFL jest „gotowa” na przyjęcie gracza-homoseksualisty. Grono ekspertów nie wyczuwało nutki ironii w tym, że bliźniaczo podobne analizy towarzyszyły już Jackie Robinsonowi, gdy stawał się pierwszym czarnoskórym bejsbolistą. Wtedy też pytano, czy Ameryka jest na to gotowa, czy inni zawodnicy go przyjmą w szatni, czy to nie za szybko… Tego typu myślenie pokazuje jak blisko spokrewniony jest rasizm z homofobią. Michael o swojej orientacji opowiedział po raz pierwszy publicznie w wywiadzie dla ESPN 9 lutego tego roku. W tym wywiadzie podkreślał, że jego krok może pomóc wielu młodym ludziom obawiającym się presji środowiska, by odważyli się być sobą i nie udawali przed innymi. Opowiadał o wsparciu i pozytywnych reakcjach z jakimi się spotkał pokazując, że strach przed „przyznaniem się” może być nieuzasadniony: „Czuję się dobrze z tym kim jestem, dobrze mi z tym, że nie muszę tego ukrywać. (…) Jeżeli ktoś ma z tym problem– to ON musi już sobie z nim poradzić.” Największe wrażenie wywarła na mnie jego odpowiedź na pytanie jak się czuje ogłaszając swoją orientacje. Odpowiedział: „widziałem, jak mój starszy brat został zastrzelony, nie zdążyłem poznać młodszej siostry, gdyż umarła będąc jeszcze dzieckiem (…), dwaj moi bracia obecnie siedzą w więzieniu… w porównaniu z tym, powiedzenie światu, że jestem gejem to nic takiego.” To, co przebija z tej wypowiedzi to przeświadczenie, że to nie orientacja seksualna powinna być wielką przeszkodą w czyjejkolwiek drodze życiowej. Homo i heteroseksualizm powinien być zaledwie przypisem w życiorysie sportowca, nigdy zaś decydującym o jego losach brzemieniu. Sam wyjaśnił to dodatkowo, gdy zadano mu pytanie (które pojawiało się od lutego wielokrotnie we wszystkich mediach): Możesz zostać pierwszym otwarcie gejowskim futbolistą w historii NFL – jak się z tym czujesz? Odpowiedział wtedy: „Nie patrzę tak na to. Jestem futbolistą i chcę być futbolistą grającym w NFL.” Trener Sama – Gary Pinkel z Uniwersytetu Missouri w ten sposób odniósł się do udzielonego w lutym wywiadu, który wywołał tyle kontrowersji zarówno w świecie sportu jak i w mediach: „Cieszymy się, że Michael zdecydował się ogłosić to i jesteśmy dumni z niego i tego jak reprezentuje Mizzou. Michael jest świetnym przykładem jak ważny jest szacunek dla innych, nauczył wiele osób, że nie ma znaczenia, skąd pochodzisz, jaka jest twoja orientacja – jesteśmy w tej samej drużynie i wszyscy się nawzajem wspieramy.” Minęły cztery miesiące i w siódmej rundzie draftu, z numerem 249, Michael Sam został wybrany w drafcie przez St. Louis Rams, a jedną z osób gratulujących mu tego niezwykłego sukcesu okazał się prezydent USA Barack Obama. Tak zaś sam zainteresowany zareagował na informację o tym, że trafił do NFL: Michael Sam, choć ma zaledwie 24 lata i dopiero zaczyna karierę zawodową, już osiągnął wiele, przełamując niewidzialne bariery istniejące w tak wielu męskich dyscyplinach sportowych. Jednak najważniejsze, że nie widzi w sobie aktywisty praw gejów, a przede wszystkim futbolistę, który nie zamierza ukrywać swojego sposobu życia. Podkreśla to w wywiadach i swoją postawą mówiąc wprost: „nie chcę, by patrzono na mnie jako na sportowca-geja, tylko na sportowca, który jest dobry w tym co robi.” Mam nadzieję, że takie właśnie czasy powoli nadchodzą.,Julian JelińskiŚwiat się zmienia... Życie mnie doświadcza, inni mądrzeją, jeszcze inni głupieją, wspomnienia się mnożą, obsesje powszednieją, sny wracają, drzewa rosną, brama rdzewieje, ci, co byli w porządku okazali się śmieciami, ci, co byli podejrzani okazali się z brylantów, woda płynie, kotom wypadają zęby, znajomym rosną brzuchy, księżyc blednie, perfumy potrzebne coraz mocniejsze, buty większe, łzy wyschły, dni powszednieją, samotność staje się kojąca, zwierzęta bliższe niż ludzie, mleko szkodzi, jabłka okazują się niesmaczne, Bóg wraca w najmniej oczekiwanych momentach i staje się lękiem, uśmiechy ludzkie są krótsze i mniej szerokie, za każdą radość chce się całować ziemię, dzień zachwyca, noc ulubiona, byle co się podoba, wspaniałość jest lekceważona, słowa przekroczyły granice, barwy się pogłębiły, kolor brązowy jednak okazał się nudny, kwiaty wydaje się kwitną zbyt łatwo i zbyt atrakcyjnie, chleb szkodzi, wiatr męczy, słońce jest zbyt, zachwyt rzadszy, pogarda głębsza, tęsknoty falują według krzywej nieskończoności, minuty uciekają, czas już nigdy nie stoi, płacz dziecka przeraża do paniki, śmiech zbytni przeraża równie, młodzi wiedzą więcej niż starzy, starzy budzą czułość naiwnością, zło jest modne, a ja wciąż palę i nie umiem sobie z tym poradzić.... bo mam do siebie słabość.... Dziennik Krystyny Jandy Facebook Krystyny Jandy Twitter Fundacji Krystyny Jandy Na Rzecz Kultury,Krystyna JandaŚwiat się zmienia... Życie mnie doświadcza, inni mądrzeją, jeszcze inni głupieją, wspomnienia się mnożą, obsesje powszednieją, sny wracają, drzewa rosną, brama rdzewieje, ci, co byli w porządku okazali się śmieciami, ci, co byli podejrzani okazali się z brylantów, woda płynie, kotom wypadają zęby, znajomym rosną brzuchy, księżyc blednie, perfumy potrzebne coraz mocniejsze, buty większe, łzy wyschły, dni powszednieją, samotność staje się kojąca, zwierzęta bliższe niż ludzie, mleko szkodzi, jabłka okazują się niesmaczne, Bóg wraca w najmniej oczekiwanych momentach i staje się lękiem, uśmiechy ludzkie są krótsze i mniej szerokie, za każdą radość chce się całować ziemię, dzień zachwyca, noc ulubiona, byle co się podoba, wspaniałość jest lekceważona, słowa przekroczyły granice, barwy się pogłębiły, kolor brązowy jednak okazał się nudny, kwiaty wydaje się kwitną zbyt łatwo i zbyt atrakcyjnie, chleb szkodzi, wiatr męczy, słońce jest zbyt, zachwyt rzadszy, pogarda głębsza, tęsknoty falują według krzywej nieskończoności, minuty uciekają, czas już nigdy nie stoi, płacz dziecka przeraża do paniki, śmiech zbytni przeraża równie, młodzi wiedzą więcej niż starzy, starzy budzą czułość naiwnością, zło jest modne, a ja wciąż palę i nie umiem sobie z tym poradzić.... bo mam do siebie słabość.... Dziennik Krystyny Jandy Facebook Krystyny Jandy Twitter Fundacji Krystyny Jandy Na Rzecz Kultury,Krystyna Janda