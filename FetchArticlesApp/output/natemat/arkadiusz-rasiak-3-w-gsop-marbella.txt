Dobre wieści napłynęły do nas z hiszpańskiej Marbelli. Arkadiusz Rasiak zajął 3. miejsce w turnieju z serii Grand Series Of Poker. Turniej rozpoczął się w poniedziałek i składał się z czterech dni. Wczoraj najlepsi gracze przystąpili do walki o ponad 37 tysięcy euro. Wpisowe do turnieju wynosiło €1,100. Na jego opłacenie zdecydowało się 162 pokerzystów. Trudy Dnia 1 przetrwało 88 graczy. Organizatorzy przewidzieli 22 miejsca płatne. Najniższa nagroda miała wartość €2,120. Arek rozpoczynał walkę na 9-osobowym stole finałowym z 4. stackiem (40 big blindów). Gdy w grze pozostawało już sześciu zawodników, Arek zaliczył podwojenie. Z wczesnej pozycji Priit Brikker podbija za 20,000 (blindy 5K/10K, ante 1K). W odpowiedzi Polak wsuwa all-in'a za 223,000. Brikker pokazuje JJ, a Arek AQs ('suited', czyli w jednym kolorze). Na szczęście na stole pojawiają się QA989 i Arek wskakuje na 460,000. Po przerwie, w jednym z kolejnych rozdań, lider Tillmann Raschke podbija do 24,000. Priit Brikker 3-betuje do 58,000,a Arek przebija do 101,000 z buttona. Obaj rywale pasują. Chwilę później Arek wyeliminował na 6. miejscu Toma Carpentera. W odpowiedzi na mini-raise Raschkego, Carpenter wsunął on all-in'a za 208,000 i podobnie zrobił Arek. Nasz pokerzysta odsłonił AKs, a Carpenter AQs. Krupier wyłożył 935QK i Carpenter musiał zadowolić się nagrodą w wysokości €7,680. Chwilę później Polak przegrał dużą pulę w starciu z Raschkem. Arek otwiera za 24,000 z wczesnej pozycji, a Raschke sprawdza z big blinda. Flop to 442 i Raschke czeka, a Arek gra za 23,000. Raschke odpowiada przebiciem do 59,000 i Polak po chwili namysłu sprawdza. Turn to K i Raschke gra za 108,000 i Polak sprawdza. River to 9 i Raschke gra za 312,000. Arek po dłuższym namyśle pasuje. Arek odpowiadał za eliminację także kolejnego zawodnika. Gdy akcja doszła do Polaka siedzącego na small blindzie, wsunął on all-in'a. Dennis Frankenberger spojrzał w swoje karty i zdecydował się na sprawdzenie. Polak pokazał K6, a Frankenberger AJs. Krupier wyłożył Q637K i Frankenberger mógł udać się do kasy po €10,120. Ostatecznie Arek Rasiak zakończył turniej na 3. miejscu. Ostatnie rozdanie wyglądało następująco. Brikker gra za 40,000 (blindy 10K, 20K, ante 2K). Polak mając w stacku 22 big blindy w odpowiedzi wsunął all-in'a i został sprawdzony. Arek odsłonił 66, a Brikker 99. Stół to JQ24K i Polak mógł udać się do kasy pod odbiór €16,500. Turniej wygrał Priit Brikker (€37,090), który w heads-up'ie pokonał Tillmanna Raschke (€23,570). Wyniki Grand Series Of Poker Marbella: 1. Priit Brikker- €37,90 2. Tillmann Raschke- €23,570 3. Arkadiusz Rasiak- €16,500 4. Janos Katzenberger- €12,880 5. Dennis Frankenberger- €10,200 6. Tom Carpenter- €7,680 7. Gerry Kane- €6,130 8. Charles Chattha- €5,030 9. Jorge Juste- €4,240 Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka