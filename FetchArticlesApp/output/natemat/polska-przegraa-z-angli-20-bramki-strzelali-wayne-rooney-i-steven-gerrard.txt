Choć polskich kibiców na Wembley zebrało się kilkanaście tysięcy, nie pomogło to naszym wygrać. Reprezentacja, zgodnie z ponurymi prognozami większości fanów piłki nożnej, przegrała z Anglią dwoma bramkami. Polska reprezentacja przegrała w meczu z Anglią 2:0. Bramkę już w pierwszej połowie zdobył zawodnik Manchesteru United Wayne Rooney. Drugiego gola strzelił Steven Gerrard. Polacy, choć mieli swoje momenty, ulegli zdecydowanie silniejszemu przeciwnikowi - przewaga Anglików była ewidentna. W związku z ostatecznym już i oficjalnym odpadnięciem Polski z Mistrzostw Świata w Brazylii, w środę lub czwartek PZPN ogłosi dymisję trenera Waldemara Fornalika. Jego następca ma zostać z kolei ogłoszony w piątek. Z dotychczasowych doniesień wynika, że nowym selekcjonerem może zostać Dariusz Wdowczyk - były trener m.in. Legii Warszawa, dzisiaj w Pogoni Szczecin.,Michał Wąsowski