Robert Biedroń nie wpuścił cyrku do Słupska. – Dołączamy do miast wprowadzających nowe standardy – wyjaśniał swoją decyzję prezydent miasta. I wzbudził tym powszechny zachwyt Polaków. Tysiące deklarują, że mają dość patrzenia na tresowane zwierzęta i przekonują, że jedyny cyrk, jaki powinien istnieć w XXI wieku to ten... bez zwierząt. – Tresowanie zwierząt budzi wątpliwości Urzędu Miejskiego, co do przestrzegania praw zwierząt i ich dobrostanu, dlatego też dołączamy do grupy miast wprowadzających nowe standardy w tej kwestii – poinformowała we wtorek Karolina Chalecka ze słupskiego magistratu, który odmówił wjazdu do miasta znanemu Cyrkowi Arena. – Miasto Słupsk nie będzie wspierać przedstawień, gdzie przewidziane są pokazy tresury zwierząt. Bezpośrednią decyzję w sprawie zamknięcia Słupska na tanią rozrywkę kosztem zwierząt podjął dyrektor Słupskiego Ośrodka Sportu i Rekreacji Grzegorz Juszczyński, który odmówił szefostwu Cyrku Arena udostępnienia terenów tamtejszego Parku Kultury i Wypoczynku. Lokalne media jednak sugerują, że wcześniej decyzja w tej sprawie zapadła w gabinecie prezydenta miasta Roberta Biedronia. Sam Biedroń od lat znany jest jako obrońca praw zwierząt. Swego czasu w proteście przeciwko trzymaniu psów na łańcuchach, przykuł się do budy. Później, już jako prezydent Słupska, zabronił wystrzeliwania fajerwerków w mieście. „Spełniamy wszystkie standardy...” Decyzja o tym, by odmówić cyrkowcom z Areny występu w Słupsku, najbardziej zdziwiła ich samych. Dyrektor cyrku w rozmowie z dziennikarzami podkreślał, że ma wszystkie wymagane pozwolenia a cyrk działa zgodnie z polskim prawem, które i tak jest już, jak to określił, dość restrykcyjne. Co ciekawe, Biedroń w swoim przekonaniu nie jest jednak wyjątkiem. Niedawno w podobnych okolicznościach cyrkowcom odmówiono występu także w Bielsku–Białej. W sprawie niemal natychmiast wybuchł też internetowy spór. I tu jednak dużo głośniejszy i bardziej wyrazisty był głos zwolenników stanowiska, jakie zajęły władze Słupska. Byli i tacy, co mówili wprost – nie chcemy zwierząt w cyrku, chcemy cyrku bez zwierząt. Zwolennicy takiego rozwiązania są także wśród samych cyrkowców. Jak w rozmowie z naTemat mówi Michał Niewiadomski z Agencji Artystycznej Mimello, to nie zwierzęta a występy cyrkowych artystów budzą dziś najwięcej emocji i przynoszą najwięcej artystycznych doznań. Cyrk bez zwierząt? – Cyrk ze zwierzętami jest ogromną częścią naszej historii i nie można o tym zapomnieć, ale dziś możemy już razem pisać nowy rozdział w Sztuce Nowego Cyrku – przekonuje Niewiadomski. – I to się ludziom podoba a najlepszym tego dowodem liczby: z roku na rok rośnie zainteresowanie występami naszych mimów, tancerzy czy ekwilibrystów. W samym 2014 r. zorganizowaliśmy ponad 200 imprez! Dowodem na to, że cyrk bez zwierząt może okazać się spektakularnym sukcesem jest również, a może nawet przede wszystkim, działalność Cirque de Soleil. Założona w 1984 r. kanadyjska firma określająca się jako „połączenie sztuki cyrkowej i ulicznej” to dziś jeden z najpopularniejszych cyrków świata. Fachowcy z kolei mówią o Cirque de Soleil – Cyrku Słońca – cyrk współczesny. Bo jego program skupia uwagę widza przede wszystkim na artystach. Pokazy to zwykle teatralny majstersztyk wykonywany przy granej na żywo muzyce. W dodatku na arenie nigdy nie pojawiają się zwierzęta. Dziś w repertuarze Cirque de Soleil jest dziewiętnaście spektakli. Artyści wystawiają je praktycznie na każdym kontynencie, w sumie w ponad 270 miastach. W samym Las Vegas w każdym spektaklu uczestniczy ok. 9 tys. osób. W skali świata natomiast liczna osób, które spektakl de Soleil obejrzały, to już więcej niż 90 mln. Jeśli wierzyć statystykom, zyski cyrku to z kolei więcej niż 810 mln dolarów rocznie. I jeszcze jedno – cyrkowcy dorobili się także gwiazdy w hollywoodzkiej Alei Sławy. Tresura to zło. Dla zwierząt i dla dzieci Cyrk bez zwierząt, choć coraz popularniejszy, nadal jest jednak zjawiskiem niszowym. Zdarza się i tak, że widzowie nie dość, że zwierząt w cyrku się domagają to jeszcze marudzą, że jest ich za mało. Będąc swego czasu na jednym z takich widowisk na własne uszy słyszałam jak siedzące w pobliżu małżeństwo z dwójką dzieci utyskiwało „dlaczego jest tylko tyle zwierząt”, „dlaczego nie ma tygrysów”, „skaczące psy to oglądać można w ogródku”, „halo, proszę pana – czy pojawi się słoń? Nie? Lama? O masz!”. – Moja zawodowa idea jest bliska idei Cirque Du Soleil, to mianowicie prezentowanie na scenie niezwykłych artystów cyrkowych – zaznacza Michał Niewiadomski. – Jeszcze kiedy byłem w Szkole Cyrkowej głośno mówiłem o tym, że publiczności powinniśmy pokazywać właśnie i przede wszystkim artystów: akrobatów, mimów, żonglerów, gimnastyczki. Nie powinniśmy jednak generalizować i uznawać wszystkich cyrków ze zwierzętami za złe, bo tam pracują również ludzie, którzy kochają swoje zwierzęta i robią wiele, aby wszystkim im żyło się dobrze. Eksperci są jednak zgodni: tresura to zło. Nie tylko dla zwierząt, także dla tych, którzy na tresowane czworonogi patrzą.Dekadę temu profesor Simona Kossak, biolog i leśnik pisała do ówczesnego ministra kultury Waldemara Dąbrowskiego: – Proszę o rezygnację z patronatu, którym Ministerstwo Kultury objęło 9. Międzynarodowy Festiwal Sztuki Cyrkowej w Warszawie. W ramach pokazów bowiem mają być – jako szczególna "atrakcja" – prezentowane tresowane zwierzęta. Panie Ministrze, publiczne pokazywanie zdziwaczałych zwierząt o złamanej psychice to nie "kultura" – to przeznaczone dla gawiedzi, prymitywne widowisko rodem ze średniowiecznych jarmarków. U człowieka podobne efekty można otrzymać systemem "prania mózgu" i starannie dawkowanych tortur. De facto do dziś jednak niewiele się w tej sprawie zmieniło.,Małgorzata GołotaRobert Biedroń nie wpuścił cyrku do Słupska. – Dołączamy do miast wprowadzających nowe standardy – wyjaśniał swoją decyzję prezydent miasta. I wzbudził tym powszechny zachwyt Polaków. Tysiące deklarują, że mają dość patrzenia na tresowane zwierzęta i przekonują, że jedyny cyrk, jaki powinien istnieć w XXI wieku to ten... bez zwierząt. – Tresowanie zwierząt budzi wątpliwości Urzędu Miejskiego, co do przestrzegania praw zwierząt i ich dobrostanu, dlatego też dołączamy do grupy miast wprowadzających nowe standardy w tej kwestii – poinformowała we wtorek Karolina Chalecka ze słupskiego magistratu, który odmówił wjazdu do miasta znanemu Cyrkowi Arena. – Miasto Słupsk nie będzie wspierać przedstawień, gdzie przewidziane są pokazy tresury zwierząt. Bezpośrednią decyzję w sprawie zamknięcia Słupska na tanią rozrywkę kosztem zwierząt podjął dyrektor Słupskiego Ośrodka Sportu i Rekreacji Grzegorz Juszczyński, który odmówił szefostwu Cyrku Arena udostępnienia terenów tamtejszego Parku Kultury i Wypoczynku. Lokalne media jednak sugerują, że wcześniej decyzja w tej sprawie zapadła w gabinecie prezydenta miasta Roberta Biedronia. Sam Biedroń od lat znany jest jako obrońca praw zwierząt. Swego czasu w proteście przeciwko trzymaniu psów na łańcuchach, przykuł się do budy. Później, już jako prezydent Słupska, zabronił wystrzeliwania fajerwerków w mieście. „Spełniamy wszystkie standardy...” Decyzja o tym, by odmówić cyrkowcom z Areny występu w Słupsku, najbardziej zdziwiła ich samych. Dyrektor cyrku w rozmowie z dziennikarzami podkreślał, że ma wszystkie wymagane pozwolenia a cyrk działa zgodnie z polskim prawem, które i tak jest już, jak to określił, dość restrykcyjne. Co ciekawe, Biedroń w swoim przekonaniu nie jest jednak wyjątkiem. Niedawno w podobnych okolicznościach cyrkowcom odmówiono występu także w Bielsku–Białej. W sprawie niemal natychmiast wybuchł też internetowy spór. I tu jednak dużo głośniejszy i bardziej wyrazisty był głos zwolenników stanowiska, jakie zajęły władze Słupska. Byli i tacy, co mówili wprost – nie chcemy zwierząt w cyrku, chcemy cyrku bez zwierząt. Zwolennicy takiego rozwiązania są także wśród samych cyrkowców. Jak w rozmowie z naTemat mówi Michał Niewiadomski z Agencji Artystycznej Mimello, to nie zwierzęta a występy cyrkowych artystów budzą dziś najwięcej emocji i przynoszą najwięcej artystycznych doznań. Cyrk bez zwierząt? – Cyrk ze zwierzętami jest ogromną częścią naszej historii i nie można o tym zapomnieć, ale dziś możemy już razem pisać nowy rozdział w Sztuce Nowego Cyrku – przekonuje Niewiadomski. – I to się ludziom podoba a najlepszym tego dowodem liczby: z roku na rok rośnie zainteresowanie występami naszych mimów, tancerzy czy ekwilibrystów. W samym 2014 r. zorganizowaliśmy ponad 200 imprez! Dowodem na to, że cyrk bez zwierząt może okazać się spektakularnym sukcesem jest również, a może nawet przede wszystkim, działalność Cirque de Soleil. Założona w 1984 r. kanadyjska firma określająca się jako „połączenie sztuki cyrkowej i ulicznej” to dziś jeden z najpopularniejszych cyrków świata. Fachowcy z kolei mówią o Cirque de Soleil – Cyrku Słońca – cyrk współczesny. Bo jego program skupia uwagę widza przede wszystkim na artystach. Pokazy to zwykle teatralny majstersztyk wykonywany przy granej na żywo muzyce. W dodatku na arenie nigdy nie pojawiają się zwierzęta. Dziś w repertuarze Cirque de Soleil jest dziewiętnaście spektakli. Artyści wystawiają je praktycznie na każdym kontynencie, w sumie w ponad 270 miastach. W samym Las Vegas w każdym spektaklu uczestniczy ok. 9 tys. osób. W skali świata natomiast liczna osób, które spektakl de Soleil obejrzały, to już więcej niż 90 mln. Jeśli wierzyć statystykom, zyski cyrku to z kolei więcej niż 810 mln dolarów rocznie. I jeszcze jedno – cyrkowcy dorobili się także gwiazdy w hollywoodzkiej Alei Sławy. Tresura to zło. Dla zwierząt i dla dzieci Cyrk bez zwierząt, choć coraz popularniejszy, nadal jest jednak zjawiskiem niszowym. Zdarza się i tak, że widzowie nie dość, że zwierząt w cyrku się domagają to jeszcze marudzą, że jest ich za mało. Będąc swego czasu na jednym z takich widowisk na własne uszy słyszałam jak siedzące w pobliżu małżeństwo z dwójką dzieci utyskiwało „dlaczego jest tylko tyle zwierząt”, „dlaczego nie ma tygrysów”, „skaczące psy to oglądać można w ogródku”, „halo, proszę pana – czy pojawi się słoń? Nie? Lama? O masz!”. – Moja zawodowa idea jest bliska idei Cirque Du Soleil, to mianowicie prezentowanie na scenie niezwykłych artystów cyrkowych – zaznacza Michał Niewiadomski. – Jeszcze kiedy byłem w Szkole Cyrkowej głośno mówiłem o tym, że publiczności powinniśmy pokazywać właśnie i przede wszystkim artystów: akrobatów, mimów, żonglerów, gimnastyczki. Nie powinniśmy jednak generalizować i uznawać wszystkich cyrków ze zwierzętami za złe, bo tam pracują również ludzie, którzy kochają swoje zwierzęta i robią wiele, aby wszystkim im żyło się dobrze. Eksperci są jednak zgodni: tresura to zło. Nie tylko dla zwierząt, także dla tych, którzy na tresowane czworonogi patrzą.Dekadę temu profesor Simona Kossak, biolog i leśnik pisała do ówczesnego ministra kultury Waldemara Dąbrowskiego: – Proszę o rezygnację z patronatu, którym Ministerstwo Kultury objęło 9. Międzynarodowy Festiwal Sztuki Cyrkowej w Warszawie. W ramach pokazów bowiem mają być – jako szczególna "atrakcja" – prezentowane tresowane zwierzęta. Panie Ministrze, publiczne pokazywanie zdziwaczałych zwierząt o złamanej psychice to nie "kultura" – to przeznaczone dla gawiedzi, prymitywne widowisko rodem ze średniowiecznych jarmarków. U człowieka podobne efekty można otrzymać systemem "prania mózgu" i starannie dawkowanych tortur. De facto do dziś jednak niewiele się w tej sprawie zmieniło.,Małgorzata Gołota