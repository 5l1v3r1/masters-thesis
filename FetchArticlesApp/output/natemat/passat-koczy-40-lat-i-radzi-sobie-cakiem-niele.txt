40 lat – tyle czasu mija od kiedy rozpoczęła się sprzedaż Passatów. Popularne Passaty z fabryki zjechały wcześniej, bo w maju 1973 roku. Teraz pierwszy model jest już sędziwym staruszkiem i doczekał się 6 kolejnych generacji. Dla niemieckiej fabryki był to strzał w dziesiątkę. Passat znacząco podniósł obroty Volkswagena i w zasadzie do dzisiaj jest jednym z najchętniej kupowanych modeli. Samochód ludu W dosłownym tłumaczeniu to po prostu „samochód ludu”. Historia koncernu Volkswagen rozpoczęła się jeszcze przed II wojną światową, kiedy to Ferdinand Porsche przedstawił rządowi niemieckiemu projekt samochodu – legendarnego Garbusa. Dlaczego? Hitler chciał odciążyć kolej, która stawała się na terenie Rzeszy coraz bardziej niewydolna, a w zamian oczekiwał rodzinnego auta. Tak rozpoczęła się historia marki, która trwa do dziś... Pierwszy Passat bazował na ofercie Audi 80. Już rok po wypuszczeniu modelu na rynek, auto był w czołówce nowo zarejestrowanych aut w ówczesnej Republice Federalnej Niemiec. Podstawowa wersja napędzana była silnikiem 1,3 l o mocy 60 KM. Pozostałe jednostki to 1,6 l i od 1977 roku diesel 1,5 l (50 KM). Kolejne modele Passata były produkowane kolejno w latach 1980 – 1987, 1987 – 1993, 1993 – 1997, 1996 – 2005, 2006 – 2009. Najnowsza wersja B7 produkowana jest od 2009 roku. Model ten pojawił się w kilku wariantach, w tym w nowej wersji Alltrack z wyżej zawieszonym nadwoziem i opcjonalnym napędem na wszystkie koła. Dobra kondycja Dziś Volkswagen ma się całkiem nieźle na rynku pogrążonym w kryzysie. Firma od stycznia do końca sierpnia 2013 roku na całym świecie sprzedała 3,84 mln nowych pojazdów, co jest o 3,1 proc. lepszym wynikiem w analogicznym okresie do roku poprzedniego. Niemiecki producent dobrze radzi sobie również w Polsce. W sierpniu 2013 roku zarejestrowano 1.928 osobowych Volkswagenów, o 17,2 procent więcej niż w sierpniu minionego roku. Kumulatywnie od stycznia do końca sierpnia w tym roku zarejestrowano w naszym kraju 17.988 osobowych Volkswagenów, jest to o 18,37 procent więcej niż w analogicznym okresie 2012 roku. Udział w rynku wyniósł 9,4 procent. W regionie Ameryki Północnej do końca sierpnia nabywców znalazło o 3,3 procent więcej osobowych Volkswagenów niż rok wcześniej. W regionie Ameryki Południowej sprzedaż spadła w pierwszych ośmiu miesiącach roku o 14,6 procent do 484.300 sztuk. Wyraźnie pozytywnie kształtowała się sytuacja marki w regionie Azji i Pacyfiku - ze wzrostem sprzedaży o 16,7 procent Volkswagen przekazał klientom 1,7 mln samochodów. W Chinach (z Hongkongiem) sprzedanych zostało w tym okresie 1,56 mln aut. volkswagen.pl,Dariusz Brzezicki