Kierowcy z Warmii i Mazur, strzeżcie się. Przezornie tak można powiedzieć do kierowców z okolic Krainy Wielkich Jezior, bo tamtejsi policjanci już wkrótce po drogach regionu będą poruszać się nowymi autami. Dokładnie mowa o trzech nieoznakowanych autach marki Opel Astra. Samochody trafią do trzech jednostek: Komendy Wojewódzkiej Policji w Olsztynie, Komendy Miejskiej Policji w Elblągu oraz Komisariatu Policji w Morągu. Opel Astra IV o wartości 62 tys. zł Nowe auta mają pojemność silnika 1600 cm3 i mocy 115 KM. Autem będzie mogło podróżować 5 osób. Auta od niemieckiego producenta wyposażone są w systemy ABS, EBD, ESP, klimatyzację, elektryczne szyby i lusterka, wspomaganie oraz regulacje kierownicy w dwóch płaszczyznach, poduszki powietrzne dla kierowcy i pasażera oraz kurtyny boczne, centralny zamek z pilotem, radioodtwarzacz CD oraz halogeny. Sam zakup był możliwy dzięki porozumieniom podpisanym przez przedstawicieli policji i samorządów. Pierwsze porozumienie zostało podpisane już 15 marca br. 12 września br. ogłoszono przetarg na zakup aut. Konkurs wygrała firma z Zamościa i to z nią 27 września podpisano umowę na dostarczenie samochodów. W Polsce jest około 100 tys. policjantów, z czego samych funkcjonariuszu jest niecałe 60 tys. pracuje w pionie prewencji, a 34 tys. w pionie kryminalnym. 14% wszystkich funkcjonariuszy to kobiety. Wiekowo wśród polskich funkcjonariuszy przeważa grupa 30-40-latków (44%), dalej plasują się 40-50-latkowie (25%) i 25-30-latkowie (21%), policjanci w wieku poniżej 25 i powyżej 50 lat stanowią 5% stanu. Większość policjantów ma wykształcenie średnie (72%), wyższe ma 27%, a podstawowe i zawodowe jedynie 1%.,Dariusz Brzezicki