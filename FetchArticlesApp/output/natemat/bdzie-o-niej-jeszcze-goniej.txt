Ewa Pajor przebojem podbija piłkarski, kobiecy świat. Jej przykład pokazuje, ze ciężka praca i niesamowity talent mogą przyczynić się do nadania większego blasku tej coraz popularniejszej w Polsce dyscyplinie sportowej. Siedemnastoletnia zawodniczka Medyka Konin jest na ustach całej sportowej Polski dzięki niesamowitemu uznaniu, na jakie zapracowała w oczach UEFA, otrzymując 9.10.2013 nagrodę dla najlepszej piłkarki do lat 17 w Europie. Ewa to tez najmłodsza piłkarka w Polsce, jaka kiedykolwiek zagrała w Ekstralidze (miała wówczas 15 lat i 133 dni). Telewizje śniadaniowe, masa wywiadów, pojawianie się w blasku fleszy – skromna i pracowita zawodniczka Medyka Konin w zawrotnym tempie zyskała sympatię mediów. Jakie były jej początki? Jak opowiadała w jednym z wywiadów: Prawdziwie „duże kluby” ustawiają się już po Ewę Pajor w długiej kolejce. Medyk Konin, z którym zdobyła m.in. Puchar Polski w czerwcu tego roku, i zdobyła obie bramki dla swojej drużyny, to z pewnością dopiero jeden z pierwszych szczebli w jej wspaniale zapowiadającej się karierze. mecz finałowy Pucharu Polski 2012/2013 odbył się na boisku Warty w Poznaniu. Filigranowa zawodniczka ekipy z Konina zrobiła na wszystkich niesamowite wrażenie i zgarnęła nagrodę dla najlepszej piłkarki meczu. Pamiętam, że była piekielnie szybka, doskonale kontrolowała piłkę, widać, że czerpała wielką frajdę z gry. Rzadko spotyka się kogoś, kto gra z podobnym polotem. Polskie piłkarki wiedzą, że aby móc utrzymywać się z futbolu, muszą podpisać kontrakt z klubem z zachodniej ligi. W przypadku „kobiecego Messiego”, jak nazywają Ewę media, jest to raczej kwestia czasu. Fajnie widzieć kogoś tak skromnego i zaangażowanego.Najlepsze drużyny w Europie pochodzą z Francji lub Niemiec, więc byłoby niesamowicie zagrać kiedyś w klubie z Bundesligi albo na przykład w Lyonie – mówiła niedawno wschodząca gwiazda kobiecego piłkarstwa. Tak duży talent powoduje, że na napastniczkę Medyka powinno się chuchać i dmuchać. Świadomi tego są zarówno członkowie sztabu szkoleniowego, jak i wszyscy członkowie komisji ds. piłkarstwa kobiecego. Ewa stopniowo będzie wkraczała do seniorskiej kadry narodowej, zagrała już w ważnych meczach eliminacyjnych Mistrzostw Świata (pod koniec października Polki zmierzyły się towarzysko z Francuzkami i w ramach eliminacji ze Szkotkami). Ciekawe, w jakim klubie „wyląduje” Ewa Pajor. Po niedawnych transferach jej starszych koleżanek (Katarzyna Kiedrzynek do Paris Saint Germain, Daria Antończyk do AjaxuAmsterdam), kibicowskie apetyty zdecydowanie wzrosły. Liczę na to, że jej kariera będzie rozwijać się w prawidłowy, zrównoważony sposób. No i że w głowie młodej piłkarki nie pojawi się „sodówka” – sporą rolę muszą tutaj odegrać jej trenerzy. Ewo - mocno trzymam kciuki!,Izabella Łukomska-Pyżalska