A więc jednak! Mimo sukcesów poprzednich części, reżyser Patryk Vega nie będzie kontynuował "Pitbulla". Dla fanów to koniec świata. Ale Producent Emil Stępień znalazł już jego następcę – to znany reżyser Władysław Pasikowski. Emil Stępień wydał oświadczenie, które przesłał do naszej redakcji. Można w nim przeczytać, skąd wzięły się te sensacyjne zmiany. Według niektórych doniesień, kością niezgody miał być udział w najnowszej części "Pitbulla" piosenkarki Dody Rabczewskiej. Według tych plotek, Vega nie chciał się na to zgodzić i ostatecznie odszedł z projektu. "Z całą stanowczością podkreślam, iż decyzja o zaangażowaniu Pani Doroty Rabczewskiej w przedmiotowe przedsięwzięcie filmowe zapadła przed kilkoma miesiącami, co zostało wówczas w odpowiedni sposób uregulowane prawnie przez strony. Decyzja motywowana była wyłącznie wysokim poziomem artystycznym, kompetencjami oraz umiejętnościami aktorskimi Pani Doroty Rabczewskiej" – czytamy w oświadczeniu producenta. Jak już pisaliśmy w kolejnej części nie zobaczymy także aktora Piotra Stramowskiego, który nie wyobraża sobie "Pitbulla" bez Vegi, a prawdopodobnie także Tomasza Oświecińskiego, czyli popularnego "Stracha". Poniżej pełna wesja oświadczenia Emila Stępnia:,Oskar Maya