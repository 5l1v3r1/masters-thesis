Gumy Donald, podróże nad Bałtyk Polonezem, zasiadanie przed telewizorem z wypiekami na twarzy przy kolejnym odcinku „Dynastii” - dobrze pamiętamy te czasy i często do nich wracamy we wspólnych wspomnieniach. „Rewolucja balonowa” to monodram napisany specjalnie dla Katarzyny Marii Zielińskiej przez Julię Holewińską, zdobywczynię Gdyńskiej Nagrody Dramaturgicznej. Dzięki temu tekstowi wracamy do wspomnień o polskiej transformacji ustrojowej lat 90. To portret pierwszego wychowanego w demokracji pokolenia - dzisiejszych trzydziestolatków, którzy jako kilkuletnie dzieci obserwowali zachodzące w Polsce zmiany. Kim są dziś? Które z ich marzeń się spełniły, a z którymi musieli się rozstać? Co tak naprawdę pamiętamy z tamtych lat? Monodram w wykonaniu Katarzyny Marii Zielińskiej dzięki koprodukcji Fundacji MA FUNDACJA i FEEL IT MANAGEMENT jest drugą odsłoną „Rewolucji Balonowej”, tym razem w nowej, niekonwencjonalnej formie muzodramu. Aktorce towarzyszy kontrabasista – Ksawery Wójciński, tworząc spektakl zbudowany jak muzyczna partytura. Kontrabas ilustruje, rytmizuje, przywołuje cytaty muzyczne. Aktorka mówi, śpiewa, naśladuje dźwięki natury i głosy przeróżnych postaci. Finezyjnej formie muzycznej towarzyszą migawki starych zdjęć przedstawiających rzeczywistość przełomu 89 roku. Marcin Zawada podkreśla, że muzodram : „dobrze się ogląda szczególnie ze względu na Katarzynę Marię Zielińską - aktorkę o dużym temperamencie z łatwością przechodzącą od zafascynowanej światem nastolatki, do roli kobiety radzącej sobie z dorosłością. (…) To pokaz umiejętności aktorskich Zielińskiej” Premiera nowej odsłony „Rewolucji Balonowej” w reż. Sławomira Batyry odbyła się na scenie „Kalinowego Serca” w Warszawie w kwietniu br. Dziś spektakl można obejrzeć w kilkunastu miastach w Polsce, także w ramach programu Teatr Polska. To niepowtarzalna okazja, aby wspólnie odbyć tę wyjątkową podróż do czasów pachnących gumą balonową.Najbliższe pokazy: 16.11 Teatr WARSawy 19/20.11 Dzika Strona Wisły 27.11 Piotrków Trybunalski - Teatr Polska 30.11. Nysa - Teatr Polska 02.12 Jarocin 03.12 Nowa Sól 04.12 Krotoszyn 05.12 Konin -Teatr Polska,Artykuł powstał przy współpracy z MA FUNDACJA i FEEL IT MANAGEMENT