Znana skądinąd fanom turlania sześcianami firma Q-Workshop zaprezentowała niedawno niesamowicie przełomowy wynalazek, czyli elektroniczną kostkę do gry. Nie da się ukryć, że o takim gadżecie każdy marzy, a jeśli jeszcze nie marzy, to niedługo zacznie. Kostka została naszpikowana nowoczesną technologią, posiada więc detektor rzutu, czy nawet system „anti-cheat”. Wszystko to, aby zamiast pseudolosowych, programowych generatorów znów w pełni móc zawierzyć szczęściu, a nie komputerowi. Poza tym według producenta produkt został przystosowany do współpracy ze wszystkimi tabletami, smartfonami, laptopami lub telewizorami. Abstrahując od tego, że mój wysłużony Rubin raczej nie zechce z kostką działać, to i tak wykorzystać mogę ją w - uwaga, szalona liczba - aż pięciu startowych grach. A to wszystko w cenie 40 dolarów. Dla pomysłodawców projektu, a także współpracujących z nimi Platige Image oraz Financial Support Group mam niestety przykrą wiadomość - na sprzedaż planowanych 2 mln sztuk raczej nie macie co liczyć. Wliczając koszt urządzenia (najlepiej tabletu, gdyż jest odpowiednio mobilny i jednocześnie duży), kostki i samej gry, naprawdę niewielu ponad garstkę zapaleńców będzie stać na taką zabawkę. Zwłaszcza że wbudowane generatory pseudolosowe wcale nie są gorsze, a nie trzeba za nie dodatkowo płacić.,Rafał KimlaZnana skądinąd fanom turlania sześcianami firma Q-Workshop zaprezentowała niedawno niesamowicie przełomowy wynalazek, czyli elektroniczną kostkę do gry. Nie da się ukryć, że o takim gadżecie każdy marzy, a jeśli jeszcze nie marzy, to niedługo zacznie. Kostka została naszpikowana nowoczesną technologią, posiada więc detektor rzutu, czy nawet system „anti-cheat”. Wszystko to, aby zamiast pseudolosowych, programowych generatorów znów w pełni móc zawierzyć szczęściu, a nie komputerowi. Poza tym według producenta produkt został przystosowany do współpracy ze wszystkimi tabletami, smartfonami, laptopami lub telewizorami. Abstrahując od tego, że mój wysłużony Rubin raczej nie zechce z kostką działać, to i tak wykorzystać mogę ją w - uwaga, szalona liczba - aż pięciu startowych grach. A to wszystko w cenie 40 dolarów. Dla pomysłodawców projektu, a także współpracujących z nimi Platige Image oraz Financial Support Group mam niestety przykrą wiadomość - na sprzedaż planowanych 2 mln sztuk raczej nie macie co liczyć. Wliczając koszt urządzenia (najlepiej tabletu, gdyż jest odpowiednio mobilny i jednocześnie duży), kostki i samej gry, naprawdę niewielu ponad garstkę zapaleńców będzie stać na taką zabawkę. Zwłaszcza że wbudowane generatory pseudolosowe wcale nie są gorsze, a nie trzeba za nie dodatkowo płacić.,Rafał Kimla