Maria Szarapowa jest nie tylko jedną z najlepszych tenisistek świata, ale i wziętą businesswoman. Od jakiegoś czasu zajmuje się na przykład sprzedażą słodyczy. Nie są to oczywiście byle jakie łakocie. Szarapowa stworzyła własną markę Sugarpova i to właśnie pod jej szyldem oferuje żelki i gumy do żucia. Aby wypromować swoje słodkie przedsięwzięcie, tenisistka zamierza… tymczasowo zmienić nazwisko na Sugarpova. "The Times" ustalił, że Szarapowa wystąpiła już z wnioskiem o tymczasową zmianę nazwiska do Sądu Najwyższego Florydy, gdzie obecnie mieszka. Tenisistka chce wystąpić jako Maria Sugarpova podczas najbliższego turnieju U.S. Open, który rozpocznie się 26 sierpnia, aby zwrócić uwagę kibiców na własną linię słodyczy. Jeśli sąd przystanie na nietypową prośbę, to Szarapowa zmieni nazwisko na okres dwóch tygodni, o ile zgodę na nietypowy zabieg promocyjny wyrażą jeszcze organizatorzy U.S. Open. Tenisistka ma także mniej oryginalne pomysły na reklamę. W trakcie amerykańskich zawodów wystąpi np. w ubraniach ozdobionych logo marki Sugarpova, czyli rysunkiem czerwonych ust. Marka Sugarpova, która powstała we współpracy z założycielem sieci IT'SUGAR Jeffem Rubinem, oferuje m.in. żelki i gumy do żucia. Wyroby Sugarpovy można nabyć na jej oficjalnej stronie internetowej oraz w wybranych sklepach detalicznych w Stanach Zjednoczonych. Niebawem słodycze Szarapowej będą dostępne także w Kanadzie, Zjednoczonych Emiratach Arabskich, Rosji, Hiszpanii oraz Wielkiej Brytanii. Na stronie firmy zastrzeżono, że część pieniędzy zarobionych na sprzedaży słodyczy zostanie przekazana Fundacji Marii Szarapowej. Tenisistka, która od lat znajduje się w czołówce najlepiej zarabiających sportsmenek, zamierza w przyszłości poszerzyć ofertę Sugarpovy o kosmetyki oraz ubrania.,Tomasz BaliszewskiMaria Szarapowa jest nie tylko jedną z najlepszych tenisistek świata, ale i wziętą businesswoman. Od jakiegoś czasu zajmuje się na przykład sprzedażą słodyczy. Nie są to oczywiście byle jakie łakocie. Szarapowa stworzyła własną markę Sugarpova i to właśnie pod jej szyldem oferuje żelki i gumy do żucia. Aby wypromować swoje słodkie przedsięwzięcie, tenisistka zamierza… tymczasowo zmienić nazwisko na Sugarpova. "The Times" ustalił, że Szarapowa wystąpiła już z wnioskiem o tymczasową zmianę nazwiska do Sądu Najwyższego Florydy, gdzie obecnie mieszka. Tenisistka chce wystąpić jako Maria Sugarpova podczas najbliższego turnieju U.S. Open, który rozpocznie się 26 sierpnia, aby zwrócić uwagę kibiców na własną linię słodyczy. Jeśli sąd przystanie na nietypową prośbę, to Szarapowa zmieni nazwisko na okres dwóch tygodni, o ile zgodę na nietypowy zabieg promocyjny wyrażą jeszcze organizatorzy U.S. Open. Tenisistka ma także mniej oryginalne pomysły na reklamę. W trakcie amerykańskich zawodów wystąpi np. w ubraniach ozdobionych logo marki Sugarpova, czyli rysunkiem czerwonych ust. Marka Sugarpova, która powstała we współpracy z założycielem sieci IT'SUGAR Jeffem Rubinem, oferuje m.in. żelki i gumy do żucia. Wyroby Sugarpovy można nabyć na jej oficjalnej stronie internetowej oraz w wybranych sklepach detalicznych w Stanach Zjednoczonych. Niebawem słodycze Szarapowej będą dostępne także w Kanadzie, Zjednoczonych Emiratach Arabskich, Rosji, Hiszpanii oraz Wielkiej Brytanii. Na stronie firmy zastrzeżono, że część pieniędzy zarobionych na sprzedaży słodyczy zostanie przekazana Fundacji Marii Szarapowej. Tenisistka, która od lat znajduje się w czołówce najlepiej zarabiających sportsmenek, zamierza w przyszłości poszerzyć ofertę Sugarpovy o kosmetyki oraz ubrania.,Tomasz Baliszewski