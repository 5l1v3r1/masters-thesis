Gratka dla fanów dobrej muzyki. Dziś na Stadionie Narodowym koncert legendy – do Polski przyjechał Paul McCartney. To bez wątpienia jedno z najważniejszych, jeśli nie najważniejsze, wydarzenie muzyczne tego roku w Polsce. Występ rozpocznie się około godziny 21.00 i ma trwać 160 minut. To początek trasy koncertowej słynnego muzyka. Nie przewidziano żadnej konferencji prasowej gwiazdy ani żadnych wywiadów przed lub po występie. Po godzinie 16.00, TVN 24 podało jednak informację, iż piosenkarz z polskim dziennikarzem Piotrem Metzem. Najtańsze bilety można było kupić już od 129 zł. Najdroższe wejściówki to wydatek 1.100 zł. Występ McCartney'a na żywo to niepowtarzalne doświadczenie: w trakcie zaledwie 3 godzin koncertu usłyszymy wiele najwspanialszych momentów muzyki ostatnich 50 lat. Na nowo odżyją chwile, które dla wielu wyznaczały muzyczną drogę życia. 71-letni McCartney przyjeżdża do Polski z muzykami, którzy pojawili się obok niego na "Good Evening New York City". To Paul "Wix" Wickens (klawisze), Brian Ray (gitara basowa/gitara), Rusty Anderson (gitara) i Abe Laboriel Jr. (perkusja). Być może McCartney przemówi do publiczności w języku polskim. - Uczy się pilnie polskiego – ujawnił Piotr Metz, dziennikarz muzyczny na antenie TVN24. W repertuarze zaplanowano 24 piosenki Beatlesów, 7 z solowej kariery oraz specjalny, półgodzinny film o członku legendarnej grupy. Źródło: TVN24,Dariusz Brzezicki