Stambuł to jedno z najbardziej wyjątkowych miast świata. Nie bez powodu jest to ogromnie popularny kierunek turystyczny. Cały dzień przemierzania tłocznych, gorących ulic i alejek to świetne doświadczenie, które jednak potrafi być bardzo męczące, dlatego wybór hotelu w dobrym standardzie i odpowiedniej lokalizacji to istotna sprawa. Żeby znaleźć taki, który najbardziej będzie odpowiadał zarówno zmysłom, jak i portfelowi można skorzystać z wyszukiwarki hoteli, która weźmie pod uwagę najistotniejsze parametry i wyszuka najlepsze opcje. Wybrane przeze mnie miejsca raczej nie znajdują się na szczycie wyszukiwarkowych list. To takie wymarzone i wyjątkowe miejsca, ale niezupełnie popularne. Jeżeli wybieracie się do Stambułu i poszukujecie hotelu, w którym będziecie mogli luksusowo pokaprysić, to zapraszam do zapoznania się z moją selekcją. The House Za ten projekt są odpowiedzialni architekci ze znanego, tureckiego studia Autoban. Studio to ma mnóstwo znaczących dokonań i naprawdę interesujące portfolio. To już ich drugi projekt dla sieci House. Wcześniej pracowali nad wnętrzami kawiarni House Cofe. To, co zrobili dla The House Hotel Nişantaşı, jest naprawdę wyjątkowe. Wnętrza hotelu są eleganckie, ale jednocześnie dekadenckie i niezobowiązujące. Projektanci połączyli elementy nowoczesne i retro, ikony designu zestawili z młodymi projektami i dorzucili jeszcze kilka autorskich projektów, jak np. fotel Nest lub półka na książki Reedy. The House to świetne miejsce na nocleg dla tych, którzy poszukują wygodnej lokalizacji, luksusowych usług na najwyższym poziomie i inspirujących wnętrz. Więcej o hotelu dowiemy się tutaj, a portfolio studia Autoban można znaleźć tu. Istanbul Lofts To miejsce powstało ze względu na ekonomiczny kryzys. Artystka Sema Topaloğlu nie była w stanie płacić coraz wyższego czynszu za swój miejski dom i zdecydowała się wyprowadzić. Jej brat przekonał ją, że nieruchomości nie warto ani sprzedawać, ani szukać nowych najemców. Najbardziej opłacalnym (chociaż również w dobie kryzysu ryzykownym) przedsięwzięciem było stworzenie tam pensjonatu. Sema samodzielnie stworzyła koncepcję i pracowała nad realizacją wszystkich wnętrz w pokojach gościnnych. Dzięki pomocy brata udało jej się odnowić dom i sprawić, że stał się on jednym z najbardziej szykownych pensjonatów w mieście, który jednocześnie służy projektantce za galerię - w pokojach wyeksponowane są jej dzieła. Pensjonat Istanbul Lofts znajduje się w kreatywnej okolicy, pełnej ciekawych inicjatyw i interesujących ludzi. Zarezerwować nocleg i dowiedzieć się więcej można tutaj. #bunk #bunk to nowoczesny hostel, którego standard znacznie przewyższa typowe wyobrażenie o tego typu przybytkach. Zawsze ogromnie mnie cieszą takie miejsca, bo dzięki nim podróżnicy z cieńszymi portfelami mogą pozwolić sobie na komfortowy wypoczynek w fajnym i mądrze zaprojektowanym miejscu, bez narażania swojego samopoczucia. #bunk znajduje się modnej, pełnej kolorowych lokali dzielnicy Beyoglu i jest pierwszym z planowanej sieci pięciu hosteli. #bunk został sprytnie zaprojektowany, dzięki czemu pomimo że wykorzystuje wiele tanich materiałów z odzysku, wygląda na miejsce nowoczesne z vintage'owym twistem. Odwiedzając #bunk nie sposób nie zwrócić uwagi na intrygujące sufity i ozdobione muralami ściany. Jest niezobowiązująco, trochę młodzieżowo, no i jak na taki standard – naprawdę tanio. Więcej szczegółów można znaleźć tutaj.,Maja Święcicka