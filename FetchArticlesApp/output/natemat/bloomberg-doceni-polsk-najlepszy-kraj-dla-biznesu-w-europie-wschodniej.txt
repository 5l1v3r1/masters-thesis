Słynna agencja informacyjna Bloomberg umieściła Polskę na pierwszym miejscu rankingu, w którym wskazała najlepsze do prowadzenia działalności gospodarczej państwa Europy Wschodniej i Azji Centralnej. Bloomberg przypomina, że w ostatnich, kryzysowych latach polska gospodarka rosła najszybciej w całej Unii Europejskiej. Na dalszych miejscach uplasowały się m.in. Czechy, Węgry i Rosja. W artykule omawiającym kształt tegorocznego rankingu podkreślono, że Polska jest największą "wschodnią" gospodarką Unii Europejskiej, która rosła nawet po tym, jak w 2008 roku narodził się kryzys gospodarczy, i zdołała w tym czasie uniknąć recesji. Bloomberg podkreśla, że w ostatnich latach nad Wisłą wykonano wiele inwestycji infrastrukturalnych, na które wydano równowartość ponad 80 mld dolarów (przy dużym udziale pomocy unijnej). Z lepszych połączeń drogowych korzystają przedsiębiorcy, ponieważ zmniejszają one koszty transportu. Pod względem infrastrukturalnym lepiej od Polski wypadła tylko Turcja. Inną zaletą Polski, co niekoniecznie cieszy samych Polaków, jest stosunkowo tania siła robocza. Choć efektywność pracy wzrosła w Polsce na przestrzeni ostatnich kilku lat, polscy pracownicy wciąż zarabiają średnio trzy razy mniej od Niemców. Taki stan rzeczy przyciąga zagranicznych inwestorów, np. firmę Amazon, która planuje otworzyć w Polsce trzy centra logistyczne. Mocną stroną polskiej gospodarki jest także liczna, jak na warunki Europy Wschodniej i Azji Centralnej, populacja, stanowiąca solidną "podstawę konsumencką". Największą wadą pozostaje natomiast rozbudowana biurokracja, która sprawia, że rozpoczynanie działalności gospodarczej wiąże się w Polsce z wysokimi nakładami finansowymi i czasowymi. W rankingu uwzględniającym tylko Europę Wschodnią i Azję Centralną Polska wyprzedziła m.in. Czechy, Węgry, Cypr, Turcję, Bułgarię, Rosję, Rumunię, Chorwację i Litwę. W rankingu światowym było już trochę gorzej. Polska zajęła w nim 26. miejsce (na 214 sklasyfikowanych państw). Pierwsza pozycja przypadła tam Hongkongowi, który na podium wyprzedził Kanadę i Stany Zjednoczone.,Tomasz BaliszewskiSłynna agencja informacyjna Bloomberg umieściła Polskę na pierwszym miejscu rankingu, w którym wskazała najlepsze do prowadzenia działalności gospodarczej państwa Europy Wschodniej i Azji Centralnej. Bloomberg przypomina, że w ostatnich, kryzysowych latach polska gospodarka rosła najszybciej w całej Unii Europejskiej. Na dalszych miejscach uplasowały się m.in. Czechy, Węgry i Rosja. W artykule omawiającym kształt tegorocznego rankingu podkreślono, że Polska jest największą "wschodnią" gospodarką Unii Europejskiej, która rosła nawet po tym, jak w 2008 roku narodził się kryzys gospodarczy, i zdołała w tym czasie uniknąć recesji. Bloomberg podkreśla, że w ostatnich latach nad Wisłą wykonano wiele inwestycji infrastrukturalnych, na które wydano równowartość ponad 80 mld dolarów (przy dużym udziale pomocy unijnej). Z lepszych połączeń drogowych korzystają przedsiębiorcy, ponieważ zmniejszają one koszty transportu. Pod względem infrastrukturalnym lepiej od Polski wypadła tylko Turcja. Inną zaletą Polski, co niekoniecznie cieszy samych Polaków, jest stosunkowo tania siła robocza. Choć efektywność pracy wzrosła w Polsce na przestrzeni ostatnich kilku lat, polscy pracownicy wciąż zarabiają średnio trzy razy mniej od Niemców. Taki stan rzeczy przyciąga zagranicznych inwestorów, np. firmę Amazon, która planuje otworzyć w Polsce trzy centra logistyczne. Mocną stroną polskiej gospodarki jest także liczna, jak na warunki Europy Wschodniej i Azji Centralnej, populacja, stanowiąca solidną "podstawę konsumencką". Największą wadą pozostaje natomiast rozbudowana biurokracja, która sprawia, że rozpoczynanie działalności gospodarczej wiąże się w Polsce z wysokimi nakładami finansowymi i czasowymi. W rankingu uwzględniającym tylko Europę Wschodnią i Azję Centralną Polska wyprzedziła m.in. Czechy, Węgry, Cypr, Turcję, Bułgarię, Rosję, Rumunię, Chorwację i Litwę. W rankingu światowym było już trochę gorzej. Polska zajęła w nim 26. miejsce (na 214 sklasyfikowanych państw). Pierwsza pozycja przypadła tam Hongkongowi, który na podium wyprzedził Kanadę i Stany Zjednoczone.,Tomasz Baliszewski