1 czerwca na szczęście już za nami, dzieci oszalały od nadmiaru niebiesko-sinych żelków, truskawkowych sznurowadeł do jedzenia i fioletowej waty cukrowej, której nigdy w życiu nie zmyjecie z nowych bucików zamszowych. Teraz czas na nas, na dorosłych! My też chcemy spędzać czas w grupie, pokrzyczeć do siebie głupoty, zaśpiewać piosenkę, która nie istnieje i zjeść tyle dobrego, żeby nie móc dojść do domu i żeby ktoś musiał nas nieść.. Na szczęście kalendarz znów daje nam kolejną nieznaną ale świetną okazję: Oto 2 czerwca Dzień Sąsiada! Nie ma na co czekać. Dziś wieczorem zróbcie spotkanie z sąsiadami i rozdajcie zadania kto co robi. Umówcie się na sobotę wieczorem i zorganizujcie sobie tapas, ale taki swojski bez wydziwniania. Menu na sąsiedzką imprezkę może być takie: fasola Jaś w pomidorach, złote placki ziemniaczane tarte na grubym oczku, małe klopsiki, sałatka Cezar, deser śmietankowy, a do popijania sangria z lodem i pomarańczami, i oczywiście woda! Wszystkie potrawy podawane są na zimno! Grecki Jaś Namoczenie fasoli: 12 godzin Gotowanie: półtorej godziny 200 gr suszonej fasoli Jaś 1 cebula 2 ząbki czosnku 1 duża marchew 1 duży korzeń pietruszki 1 mała puszka przecieru pomidorowego 5 łyżek oliwy z oliwek sól i pieprz według uznania Namocz fasolę na noc, zalej podwójną ilością wody. po 12 godzinach ugotuj fasolę do miękkości ( około półtorej godziny). Na oliwie upraż pokrojoną w kostkę lub piórka cebulę i czosnek. Dodaj starte na tarce marchew i korzeń pietruszki. Duś razem przez około 3 minuty, dodaj sól i pieprz a na koniec przecier pomidorowy. Dorzuć ugotowaną fasolę, ostrożnie zmieszaj z resztą i trzymaj jeszcze pod przykryciem przez około pół godziny. Serwuj z chlebem lub bez. Przed podaniem posyp świeżą bazylią. Złote placki ziemniaczane 6 dużych ziemniaków 1 jajko 6 łyżek mąki kukurydzianej 1-2 dymki lub mała cebulka 8 łyżek oleju slonecznikowego lub oleju ryzowego szczypta pieprzu pół łyzeczki soli szczypta ulubionych ziół suszonych lub swieżych Dobrze umyj ziemniaki, możesz je też obrać jeśli wolisz. Zetrzyj wszystkie na tarce, na grubym oczku! Poszatkuj dymkę lub cebulkę i wrzuć do utartych ziemniaków. Dorzuć sól, pieprz i zioła jeśli chcesz, rozbij jajko i też dodaj, a na końcu dosyp mąkę. Wszystko dobrze wymieszaj. Na palniku ustaw dużą patelnię, ustaw na średnim ogniu, wlej 2 łyżki oleju i odczekaj chwilkę żeby tłuszcz się rozgrzał. Łyżką nabierz tyle masy żeby była mniej więcej taka duża jak jajko, połóż na ciepły tłuszcz i przyduś łyżką żeby placek zrobił się płaski. Próbuj smażyć po 3 albo 4 placki na patelni. Jak jedna strona się usmaży przełóż je na drugą stronę, na każdą stronę licz około pół minuty. Placki są gotowe jeśli mają złoty kolor. Jeśli są gotowe z obu stron przełóż je do naczynia żaroodpornego. Teraz wlej kolejne 2 łyżki oleju na patelnię (już nie musisz czekać aż się rozgrzeje!) i kładź masę ziemniaczaną, a gotowe placki przekładaj do naczynia. Powtarzaj tak do momentu aż masa się skończy. Placki zawsze dobrze smakują z jogurtem, z hummusem, z pastą z papryczek chilli, można je też jeść z sosem pomidorowym albo z ketchupem. Podaj do tego sałatę ze świeżymi warzywami. Klopsiki 4 porcje 500 gr mięsa mielonego 2 jajka 6 łyżek stołowej bezglutenowej bułki tartej 4 dojrzałe i duże pomidory lub 1 puszka pomidorów w kostkę 250 ml bulionu 4-6 łyżek oliwy z oliwek 10 liści bazylii, poszatkowanej szczypta soli szczypta pieprzu Weź dużą miskę i wrzuć do niej mięso, jajka, bułkę tartą, sól, pieprz i zioła, wszystko zmieszaj widelcem albo ręką. Wlej zimną wodę do miseczki, zanurz w niej ręce, wyciągnij i nabierz tyle mięsa ile ma piłeczka do ping ponga. Zrób z tego kulkę i zrób tak z całym mięsem. Weź patelnię, włącz palnik, wylej olej i poczekaj aż się rozgrzeje. Na ciepły tłuszcz połóż kulki i smaż je około po 5 minut. Przewróć klopsiki na drugą stronę, przysmaż przez chwilę, dorzuć pomidory w kostce i porcję bulionu. Wszystko przykryj pokrywką, zmniejsz ogień pod patelnia i gotuj delikatnie około 10-15 minut. Po tym czasie klopsiki gotowe są do jedzenia. Cezar Grzanki: 5 kromek chleba bezglutenowego (może być też bułeczka) 1-2 łyżek oliwy z oliwek do usmażenia grzanek Sałata: 1 główka sałaty rzymskiej 10-15 małych, soczystych pomidorków cherry (najlepiej w różnych kolorach) 3 małe świeże ogórki (takie jak do kiszenia) albo pół dużego, mogą być też małosolne! Sos: 4-5 filecików achovis 4 łyżki majonezu Sok z cytryny (około 2-3 łyżeczek) 1 łyżeczka drobno zmielonej musztardy 2 łyżki startego Parmezanu 1 ząbek czosnku sól i pieprz według uznania opcjonalnie można dodać kawałki grillowanej piersi kurczaka Pokrój kromki chleba na kawałki o wielkości „Krówki”. Na patelni rozgrzej oliwę, zmniejsz palnik i wsyp kawałki chleba. Smaż powoli, około 5 minut, od czasu do czasu przewracając kawałki tak by zrumieniły się z każdej strony. Nie pozwól by się przypaliły. Gotowe posyp szczyptą soli i odstaw do wystygnięcia. Umyj sałatę, nie odrywaj liści i pokrój na duże kawałki rozkładając je na 4 talerze. Umyj pomidorki i przekrój je na pół lub na 4 części, umyj ogórki i pokrój na grube krążki. Teraz zrób sos: filety anchovis rozduś widelcem w małej miseczce, dodaj majonez i dobrze zmieszaj. Dodaj musztardę, sok z cytryny, 1 łyżkę Parmezanu, poszatkowany ząbek czosnku, sól i pieprz i zmieszaj na gładką masę. Na sałacie ułóż grzanki, i polej wszystko sosem. Jeśli wyda go Ci się za mało dodaj 1-2 łyżek wody. Deser Śmietankowy 1kg średniej wielkości truskawek ( i opcjonalnie pół kilo malin) 500 ml śmietanki kremówki 250 ml gęstego jogurtu gerckiego 6 łyżkek cukru pudru lub w kryształkach Do dużej miski wlej śmietanę i ubij mikserem, powoli dosypując cukier. Jak śmietana się ubije, dodaj jogurt i bardzo wolno i krótko zmieszaj wszystko. Odłóż na bok parę truskawek resztę umyj i poduś delikatnie widelcem. Weź plastikowe “szklanki”, na dno każdej wrzuć poduszone truskawki i zalej je masą śmietankową, możesz też zrobić warstwy. Na wierzch każdego deseru połóż truskawkę lub maliny. Desery wstaw do lodówki, niech się schłodzą przez godzinkę. Sangria 5 litrów Sangrii 1 kg pomarańcz 500 gr truskawek 2 cytryny lub limonki Pomarańcza i cytryny dobrze umyj szczoteczką do warzyw i pokrój na plasterki. Truskawki przekrój na pół. Sangrię wlej do dużej miski i wrzuć do niej wszystkie owoce. Włóż do lodówki do schłodzenia. Przed podaniem dorzuć parę kostek lodu. Miłej imprezki!,Grażyna Bober-Bruijn