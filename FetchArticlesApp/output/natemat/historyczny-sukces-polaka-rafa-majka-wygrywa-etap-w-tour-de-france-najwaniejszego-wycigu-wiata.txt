Jadący w barwach Tinkoff-Saxo Team Rafał Majka wygrał etap najbardziej prestiżowego wyścigu kolarskiego świata. W górskim etapie Grenoble do Risoul Polak nie dał szans konkurencji i utrzymał wypracowaną w czasie pięciogodzinnego wyścigu przewagę. Alpejski etap Tour de France padł łupem Polaka Rafała Majki. Przejechanie 177 kilometrów niełatwej trasy zajęło Polskiemu zawodnikowi 5 godzin 8 minut i 27 sekund. W końcówce musiał uciekać przed pościgiem, który wyłonił się z peletonu. Drugi na mecie Vincenzo Nibali z Astany stracił do niego 24 sekundy, trzeci był J.C. Peraud ze stratą 26 sekund do Rafała Majki. Dzisiejsze zwycięstwo to druga w historii wygrana Polaka w tym najważniejszym wyścigu kolarskim świata. Poprzedni raz taki sukces odniósł 21 lat temu Zenon Jaskuła.,Kamil Sikora