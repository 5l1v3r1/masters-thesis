Skok Roku to suma wszystkich skoków w indywidualnych konkursach Pucharu Świata w danym roku kalendarzowym. W roku 2013 rozegrano 28 konkursów. Po zsumowaniu wszystkich odległości okazało się, że w 54 skokach Peter Prevc uzyskał 7771 m. To rekordowa odległość! Słoweniec startował we wszystkich indywidualnych konkursach. Najdalej skoczył w Vikersund – 230 m, a najkrótszy skok miał w Lillehammer – 89,5 m. Drugie miejsce zajął również Słoweniec - Robert Kranjec, który miał wynik gorszy od Prevca o 242,5 m. Kranjec w 2013 roku skoczył - 7528,5 m. Trzecie miejsce wywalczył Polak Piotr Żyła – 7355,5. Czwarty w klasyfikacji – Kamil Stoch miał wynik gorszy od P. Żyły o 4 m. Czołowa „10” nagrody Skok Roku 2013: 1. Peter Prevc – 7771 2. Robert Kranjec – 7528,5 3. Piotr Żyła – 7355,5 4. Kamil Stoch – 7351,5 5. Wolfgang Loitzl – 7294,5 6. Michael Neumayer – 7204,5 7. Gregor Schlirenzauer – 7142,5 8. Maciej Kot – 6907 9. Anders Bardal – 6892 10. Severin Freud – 6630. Miejsca pozostałych Polaków: 18 Dawid Kubacki (5169 m), 35 Krzysztof Miętus (3483,5 m), 58 Jan Ziobro (1743,5 m), 65 Klemens Murańka (1349,5 m), 68 Stefan Hula (1262,95 m), 71 Krzysztof Biegun (1200 m), 90 Aleksander Zniszczoł (365 m), 95 Bartłomiej Kłusek (258,5 m), 100 Łukasz Rutkowski (235 m). W 2013 r w indywidualnych konkursach Pucharu Świata w skokach narciarskich wystąpiło 125 zawodników. Suma ich wszystkich skoków wynosi 288 933 m. Najdalej w jednym konkursie zawodnicy skakali w Planicy 22.03.2013 - 13765,5 m. A najkrócej w Lillehammer 7.12.2013 - 7524 m. Nagroda przyznana została po raz dwunasty. Oto dotychczasowi laureaci: 2002 – Andreas Widhoelzl ( Austria ) 2003 – Roar Ljoekelsoey ( Norwegia ) 2004 – Janne Ahonen (Finlandia) 2005 – Thomas Morgenstern (Austria ) 2006 – Bjoern Einar Romoeren (Norwegia) 2007 – Adam Małysz (Polska) 2008 – Thomas Morgenstern (Austria) 2009 – Gregor Schlierenzauer ( Austria) 2010 – Simon Ammann (Szwajcaria) 2011 – Thomas Morgenstern (Austria) 2012 – Richard Freitag (Niemcy),Tomasz Zimoch