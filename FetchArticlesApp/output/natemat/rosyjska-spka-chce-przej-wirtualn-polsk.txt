Grupa Orange Polska jest coraz bliższa sprzedania Wirtualnej Polski. "Dziennik Gazeta Prawna" ustalił, że właściciel portalu otrzymał już co najmniej pięć wstępnych ofert kupna. Wśród chętnych mają się znajdować rosyjska spółka i Grupa O2. Nie wiadomo jeszcze, która rosyjska spółka chce przejąć Wirtualną Polskę. Informatorzy "Dziennika Gazety Prawnej" twierdzą, że nie jest to Yandex, czyli właściciel największej rosyjskiej wyszukiwarki internetowej. Możliwe, że ofertę złożył właściciel serwisu Mail.ru. Nabyciem serwisu Wp.pl zainteresowana jest także Grupa O2, która również miała już złożyć wstępną propozycję. Grupa O2 transakcję przeprowadziłaby we współpracy z osobnym inwestorem finansowym. Spółka nie chciała skomentować tych doniesień. Grupa Orange Polska miała natomiast nie otrzymać oferty od Cyfrowego Polsatu, którego wymieniano w gronie potencjalnych nabywców Wirtualnej Polski. Spółka Zygmunta Solorza-Żaka mogłaby za nią zapłacić nie więcej niż 250 milionów złotych, tymczasem portal będzie najprawdopodobniej droższy. Nie osiągnie wprawdzie ceny Onetu, za 76 procent akcji którego Ringier Axel Springer przekazał w 2012 roku ponad 950 milionów złotych. Jego wartość może jednak zostać wyceniona na 400-500 milionów złotych. Wiążące oferty kupna mają zostać złożone we wrześniu.,Tomasz BaliszewskiGrupa Orange Polska jest coraz bliższa sprzedania Wirtualnej Polski. "Dziennik Gazeta Prawna" ustalił, że właściciel portalu otrzymał już co najmniej pięć wstępnych ofert kupna. Wśród chętnych mają się znajdować rosyjska spółka i Grupa O2. Nie wiadomo jeszcze, która rosyjska spółka chce przejąć Wirtualną Polskę. Informatorzy "Dziennika Gazety Prawnej" twierdzą, że nie jest to Yandex, czyli właściciel największej rosyjskiej wyszukiwarki internetowej. Możliwe, że ofertę złożył właściciel serwisu Mail.ru. Nabyciem serwisu Wp.pl zainteresowana jest także Grupa O2, która również miała już złożyć wstępną propozycję. Grupa O2 transakcję przeprowadziłaby we współpracy z osobnym inwestorem finansowym. Spółka nie chciała skomentować tych doniesień. Grupa Orange Polska miała natomiast nie otrzymać oferty od Cyfrowego Polsatu, którego wymieniano w gronie potencjalnych nabywców Wirtualnej Polski. Spółka Zygmunta Solorza-Żaka mogłaby za nią zapłacić nie więcej niż 250 milionów złotych, tymczasem portal będzie najprawdopodobniej droższy. Nie osiągnie wprawdzie ceny Onetu, za 76 procent akcji którego Ringier Axel Springer przekazał w 2012 roku ponad 950 milionów złotych. Jego wartość może jednak zostać wyceniona na 400-500 milionów złotych. Wiążące oferty kupna mają zostać złożone we wrześniu.,Tomasz Baliszewski