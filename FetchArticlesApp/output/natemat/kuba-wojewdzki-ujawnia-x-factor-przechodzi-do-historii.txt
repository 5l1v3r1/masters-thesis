Mamy złe wieści dla fanów popularnego talent show "X Factor". Jak poinformował we wtorkowy wieczór najpopularniejszy juror tego programu, czyli Kuba Wojewódzki, polska wersja tego formatu nie będzie kontynuowana. Ta informacja bardzo szybko wywołała spore zamieszanie i wzbudziła rozczarowanie fanów "X Factor", który był obecny w polskiej telewizji od marca 2011 roku. Od tego czasu TVN wyprodukował cztery edycje tego talent show. W pierwszej największe talenty wyłowić próbowali Kuba Wojewódzki, Czesław Mozil i Maja Sablewska. W kolejnych dwóch odsłonach "X Factor" tę ostatnią zastąpiła Tatiana Okupnik. W czwartej - jak się okazuje ostatniej - edycji programu do zespołu jurorów dołączyła także Ewa Farna. Jak na razie tylko jeden zwycięzca "X Factor" poradził sobie na rynku muzycznym i zasłużył na status gwiazdy nie tylko ze względu na zwycięstwo w talent show. To oczywiście Dawid Podsiadło, który najpierw odnotował wielki sukces dzięki solowej płycie "Comfort and Happiness", a teraz próbuje wylansować także swój zespół Curly Heads. Pomimo przegranej przebić do pierwszej ligii polskiego show biznesu udało się jeszcze Ewelinie Lisowskiej i Grzegorzowi Hyżemu. Takiego szczęścia nie mieli już jednak ani zwycięzca pierwszej edycji Gienek Loska, ani Klaudia Gawor i Artem Furman, którzy wygrali w dwóch ostatnich odsłonach "X Factor".,Bartosz Świderski