Po moim pierwszym felietonie kilku internautów wypomniało mi błąd językowy - usiłowałem otóż ubrać strój plażowy. Faktycznie, parę godzin później zorientowałem się, że ubranie stroju plażowego w cokolwiek graniczy z cudem. Zatem - mea culpa - korekta dokonana, a purystom językowym dziękuję za szybką reakcję i obiecuję poprawę. Zupełnym przypadkiem, dziś temat poprawności językowej wraca. No, może nie poprawności, ale... zwykłej przyzwoitości. Mój starszy syn pasjonuje się tańcem, a swoje pasje chętnie dzieli ze mną. Zasiedliśmy więc w środowy wieczór przed telewizorem, aby - uzbrojeni w suszone jabłka - obejrzeć popularny taneczny talent-show. Uczestnicy byli do tego stopnia zachwycający, że jeden z jurorów dał upust swoim emocjom. No, w ogóle dał upust. Spojrzałem odruchowo w narożnik ekranu – nie było czerwonej kropki. Za to ja stałem się jedną wielką czerwoną kropką, kiedy przekonałem się, jak wielkie oczy może mieć dziesięcioletni chłopiec. Myślę, że słyszał te słowa nie raz – ale nie z telewizora. Cytuję: “” O ile słowa na k... nie trzeba nikomu tłumaczyć, o tyle pochyliłbym się nad słowem na p... Przezajebiste – imiesłów przymiotnikowy bierny, w zdaniu pełni funkcję przydawki, określającej rzeczownik, albo zaimek rzeczowny. Przydawka odpowiada na pytanie “jaki?” Jaki? Cóż, w tym wypadku dość niefortunny przed godziną 23. Zajebistyzm wprowadził do mediów jakieś dziesięć lat temu prekursor popuszczania językowego pasa – Michał Wiśniewski. I chyba uszło mu to na sucho, bo o każdej porze dnia i nocy jego włosy były czerwoną kropką na ekranie. Tej kropki podczas tanecznego show zabrakło. W ubiegłą środę nie pozostało mi nic innego, jak przekonać syna, żebyśmy zagrali w Scrabble. Ale on nadal chce oglądać kolejne odcinki! Aż strach pomyśleć, co usłyszymy, kiedy pojawi się jeszcze większy talent...,Krzysztof IbiszPo moim pierwszym felietonie kilku internautów wypomniało mi błąd językowy - usiłowałem otóż ubrać strój plażowy. Faktycznie, parę godzin później zorientowałem się, że ubranie stroju plażowego w cokolwiek graniczy z cudem. Zatem - mea culpa - korekta dokonana, a purystom językowym dziękuję za szybką reakcję i obiecuję poprawę. Zupełnym przypadkiem, dziś temat poprawności językowej wraca. No, może nie poprawności, ale... zwykłej przyzwoitości. Mój starszy syn pasjonuje się tańcem, a swoje pasje chętnie dzieli ze mną. Zasiedliśmy więc w środowy wieczór przed telewizorem, aby - uzbrojeni w suszone jabłka - obejrzeć popularny taneczny talent-show. Uczestnicy byli do tego stopnia zachwycający, że jeden z jurorów dał upust swoim emocjom. No, w ogóle dał upust. Spojrzałem odruchowo w narożnik ekranu – nie było czerwonej kropki. Za to ja stałem się jedną wielką czerwoną kropką, kiedy przekonałem się, jak wielkie oczy może mieć dziesięcioletni chłopiec. Myślę, że słyszał te słowa nie raz – ale nie z telewizora. Cytuję: “” O ile słowa na k... nie trzeba nikomu tłumaczyć, o tyle pochyliłbym się nad słowem na p... Przezajebiste – imiesłów przymiotnikowy bierny, w zdaniu pełni funkcję przydawki, określającej rzeczownik, albo zaimek rzeczowny. Przydawka odpowiada na pytanie “jaki?” Jaki? Cóż, w tym wypadku dość niefortunny przed godziną 23. Zajebistyzm wprowadził do mediów jakieś dziesięć lat temu prekursor popuszczania językowego pasa – Michał Wiśniewski. I chyba uszło mu to na sucho, bo o każdej porze dnia i nocy jego włosy były czerwoną kropką na ekranie. Tej kropki podczas tanecznego show zabrakło. W ubiegłą środę nie pozostało mi nic innego, jak przekonać syna, żebyśmy zagrali w Scrabble. Ale on nadal chce oglądać kolejne odcinki! Aż strach pomyśleć, co usłyszymy, kiedy pojawi się jeszcze większy talent...,Krzysztof Ibisz