MultiSport wprowadza dostęp do rowerów miejskich, parków linowych, odkrytych basenów i kąpielisk, a także szerszej bazy obiektów sportowo – rekreacyjnych. Użytkownicy będą mieli również dostęp do audiobooków. „Endorfiny na lato” – dla kondycji, dla relaksu, dla zdrowia! Lato już w pełni – długie, ciepłe, słoneczne dni warto wykorzystać w aktywny sposób. Kiedy temperatura oscyluje w granicach 30ºC, a duża dawka witaminy D wpływa na dobry nastrój, warto wyjść na świeże powietrze i skorzystać ze specjalnej oferty przygotowanej na tegoroczne wakacje przez MultiSport. Miłośnicy jazdy na rowerze posiadający karty MultiSport Plus, Classic i MultiActive, mogą od 25 czerwca codziennie przez godzinę, korzystać z usługi wypożyczenia roweru miejskiego, obsługiwanego przez NextBike w 12 miastach na terenie całej Polski, bez ponoszenia dodatkowych kosztów. W ramach przygotowanego przez MultiSport programu „Endorfiny na Lato” wszyscy użytkownicy kart mają również dostęp do 53 odkrytych basenów w 46 miastach na terenie całej Polski, gdzie w upalne dni będą mogli poszukać ochłody i relaksu. Kolejną atrakcyjną usługą w wakacyjnej ofercie są parki linowe. To doskonała propozycja spędzenia aktywnie czasu na świeżym powietrzu dla całej rodziny. Emocjonującą zabawą na wysokościach mogą cieszyć się wszyscy posiadacze kart MultiSport Plus i MultiSport Plus Kids. Poza rozwijaniem ciała istotne jest również poszerzanie wyobraźni, kreatywności i wiedzy. Dlatego każdy użytkownik programu MultiSport może pobrać audiobooka ze specjalnej oferty Audioteka.pl, który uatrakcyjni mu wakacje i pozwoli się zrelaksować. Słuchanie ulubionego autora w trakcie wakacyjnych podróży pozytywnie wpłynie na stan umysłu i jakość wypoczynku. Ponadto, mieszkańcy Warszawy i wszyscy Ci, którzy zaplanowali tego lata wizytę w stolicy będą mogli skorzystać z dodatkowych atrakcji. Od 1 lipca ruszają zapisy na specjalny trening z Ewą Chodakowską. Użytkownicy kart MultiSport będą mogli tym samym wziąć udział w największym MultiSportowym wydarzeniu, które odbędzie się 30 lipca w warszawskiej hali EXPO XXI. Z kolei w każdą sobotę czerwca i lipca odbywają się treningi piłkarskie dla dorosłych i dzieci z trenerami Legii Warszawa. - Program „Endorfiny na lato” zapewnia posiadaczom kart MultiSport możliwość skorzystania z wszelkiego rodzaju aktywności fizycznej, zarówno w obszarze rekreacji, jak i aktywności o dużej dawce energetycznej. Naszym celem jest, aby tegoroczne wakacje były dla użytkowników MultiSport dużo zdrowsze, aktywniejsze, a tym samym bardziej jakościowe i przyjemne. – powiedział Marcin Niewiadomski, odpowiedzialny za relacje z użytkownikami w  Systems. Szczegółowe informacje o wakacyjnych atrakcjach znaleźć można na www.wakacjezmultisport.pl. Rejestracja w systemie rowerów miejskich – www.multisportbike.pl. Lista obiektów dostępnych w ramach konkretnego typu karty podana jest na stronie benefitsystems.pl. Więcej informacji: www.benefitsystems.pl oraz wakacjezmultisport.pl.,Benefit