Drodzy Wyborcy! Jestem Waszym silnym głosem w Parlamencie Europejskim i strażniczką Waszych praw. Mam kompetencje, doświadczenie i plan na naszą, lepszą przyszłość. 1. Wasz głos w PE. Wypowiadam się jednoznacznie w sprawach przestrzegania praw człowieka, rzeczywistego równouprawnienia kobiet, walki z przemocą, likwidacji wszelkiej dyskryminacji, zwiększenia zatrudnienia, poprawy jakości życia Polaków, walki z ubóstwem i bezdomnością, świeckiej polityki, rozdziału Kościoła i państwa, rozwoju sportu amatorskiego, praw zwierząt. 2. Strażniczka Waszych praw. Po pięciu latach mojej pracy w PE, Polacy są bezpieczniejsi, a ich prawa są lepiej chronione. Moja działalność w zakresie praw człowieka wpływa również na umocnienie wizerunku Polski na arenie międzynarodowej, jako kraju, który walczy o prawa obywateli. 3. Doświadczona i z dorobkiem parlamentarnym. 204 wstąpienia na sesji plenarnej, jedno sprawozdanie, jako kontrsprawozdawca, 3 opinie, jako sprawozdawca, 3 opinie, jako kontrsprawozdawca, 100 rezolucji, 2 oświadczenia pisemne, 52 pytania parlamentarne. Prowadzę 22 biura europoselskie oraz mobilne biuro, które objeżdża powiaty w moim okręgu wyborczym (woj. małopolskie i świętokrzyskie). W moich biurach udzielane są porady prawne i prowadzone jest doradztwo dotyczące uzyskiwania środków unijnych. Wyborcy mogą śledzić moją działalności polityczną poprzez stronę internetową senyszyn.eu oraz dwa blogi (senyszyn.blog.onet.pl, joannasenyszyn.natemat.pl). Jestem też aktywna na Twitterze i Facebooku. Od dziewięciu lat regularnie piszę cotygodniowy felieton do tygodnika „Fakty i mity”, gdzie mam stałą rubrykę „Katedra profesor Joanny S.” 4. Plan na przyszłość. Mam pięć priorytetów na lata 2014-2019: praca, prawa człowieka równe dla wszystkich, poprawa jakości życia Polaków, polityka świecka oraz przybliżanie Polakom Unii Europejskiej. 25 maja proszę Was o poparcie. Znacie mnie. nigdy Was nie zawiodłam. zawsze moźecie na mnie liczyć. Głos na mnie to głos oddany na Waszą lepszą przyszłość. To głos za Europą bardziej demokratyczną i bardziej socjalną, która skutecznie walczy z bezrobociem, popiera równość płci, prawa osób LGBT, dba o wykluczonych. Razem zbudujemy Europę, której filarami są praca, dobrobyt i sprawiedliwość społeczna.,Joanna Senyszyn