To wygląda jak zaplanowana akcja. Jak zauważył użytkownik Wykopu o nazwie "kliku", w dniu premiery najnowszego filmu Patryka Vegi na Filmwebie pojawiły się niezliczone nowe konta, których właściciele ocenili film na "10". W efekcie znacząco wzrosła ocena filmu w najpopularniejszym polskim portalu poświęconym kinematografii. "W komentarzach i ocenach pod filmem 'Botoks' udziela się mnóstwo pozakładanych chwilę wcześniej kont. Większość z nich wystawia maksymalne noty tylko temu filmowi, niektóre wysoko oceniają też inne filmy Vegi i na tym kończy się ich aktywność. Ocena filmu wzrosła od 3,1 (kilkaset głosów), przez 3,9 (ponad 2000 głosów), aż do 4,5 (ponad 4000 głosów). (...) Filmweb udaje, że nie widzi problemu, no bo oczywiście przecież film był aż na tyle zachwycający, że mnóstwo osób postanowiło specjalnie dla niego założyć sobie konto i wycenić to wiekopomne dzieło na 10 i móc potem zrezygnować z dalszej działalności na portalu" – pisze kliku na Wykopie i załącza screena z podejrzanymi kontami. "Nie wiadomo, czy są to konta opłacone, czy założone przez jakąś zmowę, czy też może po prostu konta jakichś zwykłych użytkowników, ale łączy je to, że istnieją króciutko, jedyna aktywność jest pod Botoksem, pozytywne oceny i komentarze" – dodaje użytkownik kliku. Podobne wątpliwości mają inni użytkownicy Wykopu. "Film okazał się porażką, jest słaby. Dystrybutor albo reżyser próbują w prymitywny sposób ratować oglądalność. Nikt, kto zagląda na Filmweb, nie uwierzy w ocenę 10. Bardzo dobre filmy ocenia się na 7-8, zwykle dodając nutkę krytyki, bo ideałów nie ma. Jeśli jakiś film ma średnią powyżej 7, to jest zwykle dość dobry. Botoks ma poniżej 5, obrazowo mówiąc szmira" – pisze jeden z nich. "Zróbmy akcję dywersyjną. Wszyscy niech teraz wejdą, co mają konto, i wystawią jedynkę. Wyjdzie im to bokiem" – dodaje inny. Przypomnijmy, że swoją tezę na temat ocen "Botoksu" ma także sam Patryk Vega. Reżyser podziękował na Facebooku widzom za najlepszy weekend otwarcia w tym roku, podkreślając, że stało się tak mimo "negatywnych wpisów na forach, wysyłanych z tych samych adresów IP, na zlecenie wyspecjalizowanej agencji". "Cieszę się, że od tej chwili to Wy będziecie mówić o "Botoksie", bo nie zagłuszy Was żadna kłamliwa, pisana na zlecenie recenzja" – dodał.,Piotr RodzikTo wygląda jak zaplanowana akcja. Jak zauważył użytkownik Wykopu o nazwie "kliku", w dniu premiery najnowszego filmu Patryka Vegi na Filmwebie pojawiły się niezliczone nowe konta, których właściciele ocenili film na "10". W efekcie znacząco wzrosła ocena filmu w najpopularniejszym polskim portalu poświęconym kinematografii. "W komentarzach i ocenach pod filmem 'Botoks' udziela się mnóstwo pozakładanych chwilę wcześniej kont. Większość z nich wystawia maksymalne noty tylko temu filmowi, niektóre wysoko oceniają też inne filmy Vegi i na tym kończy się ich aktywność. Ocena filmu wzrosła od 3,1 (kilkaset głosów), przez 3,9 (ponad 2000 głosów), aż do 4,5 (ponad 4000 głosów). (...) Filmweb udaje, że nie widzi problemu, no bo oczywiście przecież film był aż na tyle zachwycający, że mnóstwo osób postanowiło specjalnie dla niego założyć sobie konto i wycenić to wiekopomne dzieło na 10 i móc potem zrezygnować z dalszej działalności na portalu" – pisze kliku na Wykopie i załącza screena z podejrzanymi kontami. "Nie wiadomo, czy są to konta opłacone, czy założone przez jakąś zmowę, czy też może po prostu konta jakichś zwykłych użytkowników, ale łączy je to, że istnieją króciutko, jedyna aktywność jest pod Botoksem, pozytywne oceny i komentarze" – dodaje użytkownik kliku. Podobne wątpliwości mają inni użytkownicy Wykopu. "Film okazał się porażką, jest słaby. Dystrybutor albo reżyser próbują w prymitywny sposób ratować oglądalność. Nikt, kto zagląda na Filmweb, nie uwierzy w ocenę 10. Bardzo dobre filmy ocenia się na 7-8, zwykle dodając nutkę krytyki, bo ideałów nie ma. Jeśli jakiś film ma średnią powyżej 7, to jest zwykle dość dobry. Botoks ma poniżej 5, obrazowo mówiąc szmira" – pisze jeden z nich. "Zróbmy akcję dywersyjną. Wszyscy niech teraz wejdą, co mają konto, i wystawią jedynkę. Wyjdzie im to bokiem" – dodaje inny. Przypomnijmy, że swoją tezę na temat ocen "Botoksu" ma także sam Patryk Vega. Reżyser podziękował na Facebooku widzom za najlepszy weekend otwarcia w tym roku, podkreślając, że stało się tak mimo "negatywnych wpisów na forach, wysyłanych z tych samych adresów IP, na zlecenie wyspecjalizowanej agencji". "Cieszę się, że od tej chwili to Wy będziecie mówić o "Botoksie", bo nie zagłuszy Was żadna kłamliwa, pisana na zlecenie recenzja" – dodał.,Piotr Rodzik