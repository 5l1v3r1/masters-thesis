Apple na swojej konferencji zapowiedział kilka hitów: iPada mini, iPada 4 i nowego MacBooka Pro. Co oferuje każdy z nich? Firma Steve'a Jobsa trzymała w napięciu do samego końca. Przed iPadem mini na konferencji zobaczyliśmy iMac'a, MacBooka Pro i zapowiedź iPada 4. Zobacz też: Rok po śmierci Steve'a Jobsa Apple wciąż wykonuje jego plan. Ale niedługo będzie musiało się usamodzielnić Oczywiście, wszyscy z największą niecierpliwością czekali na iPada mini. Co ma kolejny flagowy produkt Apple do zaoferowania? Bez rozwodzenia się: grubość 7,2 mm, czyli tak jak długopis, waga 0,68 funta, czyli nieco ponad 300 gram. Przy 7,9-calowym ekranie ma obsługiwać rozdzielczość 1024x768. W jego środku siedzi dwurdzeniowy procesor A5. iPad mini ma też posiadać lepszy aparat z przodu i aparat 5 megapixeli z tyłu, nagrywający filmy w HD. Do tego internet będzie obsługiwał za pomocą LTE. Bateria iPada mini ma działać do 10 godzin. Cena tego cacka do 329 dolarów. iPad mini pojawi się w sprzedaży, również w Polsce, już 2 listopada. Oprócz tego zapowiedziano też nowego iPada – czwartego. Ma on oferować dwa razy szybszy od poprzedniego procesor, lepszą kamerę z przodu (tzw. FaceTime camera), a także LTE. Za wersję 16GB trzeba będzie zapłacić 499 dolarów. Zobacz też: iPhone 5 w Strefie Gazy. Na czarnym rynku sprzedaje się doskonale Również MacBook Pro kusi nową technologią: jak na notebooka, ma być bardzo cienki (0,75 cala), ważyć 3,5 funta, czyli niecałe 2 kilogramy. W Pro uświadczymy też specjalnego ekranu Retina, który będzie działał w rozdzielczości 2560x1600 pixeli. W środku znajdzie się 8GB pamięci RAM, dwurdzeniowy procesor i5 pracujący z prędkością 2,5 GHZ. Do tego dochodzi pamięć flash o pojemności 128 GB, a wszystko to zaczyna się od 1699 dolarów. Najdroższa wersja ma kosztować 2799 USD. Kupicie któryś z nowych gadżetów Apple?,Michał Wąsowski