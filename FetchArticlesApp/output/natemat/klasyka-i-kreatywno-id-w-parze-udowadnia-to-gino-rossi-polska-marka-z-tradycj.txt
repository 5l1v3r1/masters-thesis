Gino Rossi, rodzima marka z Słupska, od dwóch dekad cieszy się dużą sympatią klientów. Na dobrą opinię zapracowała sobie dbałością o jakość i kreatywnym spojrzeniem na klasykę. Tak jest i tym razem. Najnowsza kolekcja przygotowana przez naszych projektantów to klasyczne modele, ale zaprezentowane w nowy, niebanalny sposób - mówi Wojciech Chochołowicz, kierownik marketingu Gino Rossi. - Motywem przewodnim nadchodzącego sezonu są nieprzemijające klasyczne wzornictwo i współczesna, niezobowiązująca nonszalancja. Połączenie tych dwóch odmiennych inspiracji pozwoliło nam stworzyć wyjątkowe propozycje na wiosnę-lato 2015, lekkie i pełne świeżości – wyjaśnia Wojciech Chochołowicz - Kolekcja zaprojektowana została dla tych, którzy lubią wyrażać siebie poprzez dobór kolorów i faktur, a także tych ceniących sobie modne i wygodne obuwie. Szeroki wybór modeli dla kobiet i mężczyzn – podzielonych na cztery style o odmiennym charakterze – pozwoli każdemu wybrać buty podkreślające indywidualny styl. -Moim typem na ten sezon był Impuls czyli nowoczesność i kwintesencja miejskiego stylu, bazująca na najlepszych, klasycznych wzorach. To wyrazistość modeli i mocne akcenty doskonale wpisujące się w klimaty, jakie narzuca metropolia. Adresatką tego trendu jest każda kobieta, dla której feminizm i odwaga w wyrażaniu siebie to nie tylko puste słowa. Z drugiej strony, mamy styl nazwany Harmony wyrażony poprzez elegancki minimalizm. Obuwie to łączy w sobie piękno i szlachetność, tworząc niezwykle wysmakowane projekty, w których główną rolę gra forma i dyskretne ozdobne detale. Nie zapominamy też o ceniących wygodę klientach - mówi Monika Torbus, główna projektantka kolekcji damskiej marki Gino Rossi. - Tutaj przygotowaliśmy dla nich szeroką propozycje w stylu Retro Sport, czyli klasyki w nowoczesnym wydaniu połączonej z komfortem. Półbuty i espadryle wcale nie muszą być nudne. Modne pastele połączone ze złotem i srebrem, użycie kilku rodzajów skóry najwyższej jakości, pikowanie i ciekawe perforacje, to sposób na nietuzinkową stylizację. Obuwie wyróżnia modny metaliczny połysk, który w połączeniu z jasnymi kolorami przypomina, że wiosna już nadeszła – dodaje Monika Torbus. Męska kolekcja ma uniwersalny charakter i głęboko czerpie z historii mody, nawiązując zarówno do nieprzemijających klasycznych wzorów, jak i do nieco bardziej współczesnej, lekkiej i niezobowiązującej nonszalancji. Ponadczasowe modele, gustowne półbuty i sztyblety zyskały nowy, designerski sznyt. Jak wyjaśnia Emilia Grzechnik, główny projektant linii męskiej: „są stworzone dla fajnego, aktywnego mężczyzny, który potrzebuje porządnych butów”. Kolekcja spodoba się zarówno tym, którzy szukają eleganckich propozycji, jak i tym którzy stawiają na wygodę i sportową stylistykę. Nowoczesna klasyka to styl, który doceni każdy dżentelmen, lubiący wyrafinowane formy i ponadczasowość. Ta, którą ma w swojej ofercie Gino Rossi, to najwyższa jakość wykonania. Hybrydowe łączenia skór, wysokiej jakości materiały i charakteryzujące styl Heritage klasyczne cięcia typu Brogues, zapewnią każdemu stylowy wygląd nie tylko podczas zobowiązujących spotkań. Na mniej zobowiązujące wyjścia znajdziemy tu także szeroką ofertę butów w stylu smart, w których główną rolę odgrywa nowoczesność i zaskakujące kontrasty podeszwy i cholewek. To miejski styl zdefiniowany na nowo zarówno poprzez minimalizm jaki i dopracowany detal i surowe wykończenia. Kolekcja stawia na wygodę i nowoczesny look. Poszukujący bardziej codziennych modeli znajdą w niej szeroką gamę półbutów, wyglądem nawiązujących do sportowych klasyków, które właśnie w wielkim stylu powracają na ulice miast. Ich miękkie podeszwy i klasyczne cięcia cholewek, na których połączone są różne rodzaje skór, sprawiają, że buty są idealną propozycją dla mężczyzn nowoczesnych, żyjących dynamicznie. Inne nawiązują do stylu vintage, gdzie krój skóry i cięcia typu cholewki dodają butom swobodnej elegancji, a kolory ziemi, odcienie niebieskiego, a także męskie szarości, granty, beże i brązy sprawiają, że każdy mężczyzna znajdzie coś dla siebie. Idealnym tłem dla nowej kolekcji Gino Rossi na wiosnę-lato 2015 okazało się śródziemnomorskie wybrzeże. Minimalistyczna architektura nadmorskiej promenady i błękit nieba pozwoliły Magdzie Wunsche wydobyć na zdjęciach niebanalne stylizacje przygotowane przez Inę Lekiewicz oraz dyskretny urok butów. Ruch, natura oraz miejski styl zgodnie komponują się ze sobą zarówno w kolekcji damskiej jak i męskiej, zaś niebanalne tło pozwala wydobyć na światło dzienne nowatorski design i skupić spojrzenie na połączeniu barw i materiałów. Efekty oceńcie sami:,Monika Przybysz