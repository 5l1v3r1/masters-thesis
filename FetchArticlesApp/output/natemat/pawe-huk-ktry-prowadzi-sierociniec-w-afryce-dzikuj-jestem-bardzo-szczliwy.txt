– Naprawdę bardzo się cieszę, dla mnie to dużo znaczy i dodaje otuchy – mówi czytelnikom naTemat Paweł Huk, który prowadzi sierociniec w Kenii. Historia Pawła na tyle poruszyła internautów, że na pustym koncie sierocińca pojawiło się ponad 4 tysiące złotych. – Zastanawiam się, jak to możliwe, że tacy ludzie chodzą po Ziemi – mówi Ewa Bem. – Witaj, chcesz może namiar do takiego gościa, który wyjechał do Afryki i prowadzi sierociniec? – napisał do mnie mailem jeden z czytelników. – Oczywiście, chętnie z nim pogadam – odpisałem. Tak trafiłem na historię Pawła Huka, o którego istnieniu ani ja, ani większość osób nigdy nie słyszała. Okazało się, że głos Pawła dotarł do serc bardzo wielu czytelników naTemat. – Krzyś, jestem szczęśliwy – napisał do mnie Paweł na Facebooku, trzy godziny po ukazaniu się wywiadu. – Gdy rozmawialiśmy rano na Skyp'ie, miałem w kieszeni jakieś 50 szylingów, czyli mniej więcej 1,80 zł na 33 osoby. Minęło zaledwie parę godzin, a na koncie sierocińca jest już 450 złotych – poinformował Paweł Huk, który porzucił wygodne życie na Zachodzie i od blisko roku walczy o życie dzieci z afrykańskich ulic. Historia Pawła Huka jest zaskakująca i wzruszająca. – Panie Pawle! Naprawdę świetną robotę Pan robi! – napisał w komentarzach jeden z naszych czytelników. Podobnych reakcji było mnóstwo. Tak naprawdę nie da się bowiem inaczej spojrzeć na to, że ktoś poświęca swoje życie drugiemu człowiekowi, nie mając nic w zamian i jeszcze ryzykują swoje zdrowie i życie. – Zastanawiam się, jak to możliwe, że tacy ludzie chodzą po Ziemi – mówi poruszona historią Ewa Bem. Czytelnicy nie byli obojętni Najważniejsze jest jednak to, że do Afryki płyną nie tylko życzliwe słowa, ale także konkretna pomoc. Gdy rozmawiałem z Pawłem przez Skype'a w ubiegłym tygodniu, był na dachu miejscowego hotelu, bo w sierocińcu odcięto prąd, z powodu niezapłaconego rachunku. – Ja dałem 50 funtów na jedzenie i lekarstwa – napisał pod wywiadem Łukasz, który zachęcał do wsparcia działalności Pawła. – Panie Pawle! Naprawdę świetna robotę Pan robi! Przez lata było (i jest) to jednym z moich większych marzeń. Jak na razie jednak brakuje mi wystarczającej odwagi. Dlatego postaram się wesprzeć Pana sierociniec w inny sposób. Mam cichą nadzieję, że pozostali czytelnicy naTemat, podobne wsparcie Panu prześlą – napisał imiennik Pawła Huka z Maastricht. Kolejny raz rozmawiałem z Pawłem w niedzielę. Ilość pieniędzy, które przesłali internauci na konto sierocińca, przerosło jego wszelkie wyobrażenia. – Jest już 4,077 zł – poinformował. – Czy wystarczy na studnię? – zapytałem. – Nie, na studnię niestety potrzeba dużo więcej – odparł były pracownik Uniwersytetu w Cambridge. Jedną z osób, na których historia, przede wszystkim działalność Pawła Huka zrobiła ogromne wrażenie, jest artystka Ewa Bem. – To się wydaje nieprawdopodobne, wielki i wspaniałe – mówi w rozmowie z naTemat. – Jestem w szoku, podobnie jak inni, którzy komentowali ten wywiad, że istnieje ktoś taki jak pan Paweł. To przecież młody facet, który rzucił wszystko aby zająć się tak trudną działalnością... I jeszcze robi to wszystko w pojedynkę – mówi Ewa Bem. Potrzebne ręce do pracy Powiedzieć o Pawle, że jego historia jest inspirująca, to zbyt mało. Jego sposób patrzenia na świat okazał się być niezwykle zaraźliwy. Wielu czytelników zaczęło zastanawiać się, czy podobnie jak on nie rzucić wszystkiego i nie pojechać by mu pomóc. Część osób jest już po pierwszych rozmowach z Pawłem na ten temat. Jedną z nich jest Natalia, która napisała do prowadzącego sierociniec na Facebooku. Natalia znalazła już bilet z Frankfurtu do Nairobi na wrzesień. Ma zamiar przywieźć nie tylko chęci, ale i odrobinę polskich kabanosów. To tylko jedna z osób, które przysłały do mnie maila z prośbą o namiary na Pawła Huka. O tym, jak bardzo inspirująca jest historia Polaka mieszkającego w Isiolo w Kenii, wie także Ewa Bem. – Gdy przeczytałam ten wywiad, cały dzień zastanawiałam się, czy pokazać go swojej swojej córce – mówi artystka. Córka Ewy Bem ma dopiero 18 lat, a przy tym "bardzo otwartą głowę" na takie akcje. – Ona od lat jest wolontariuszką więc zastanawiałam się, czy nie spakuje i nie poleci, aby pomóc – mówi z uśmiechem piosenkarka. – Mówię to oczywiście żartem, ale przekaz, który idzie za sposobem rozumowania pana Pawła ma tak głęboką wymowę, że naprawdę dociera do człowieka i skłania do działania – uważa Ewa Bem. Co dalej? Udało się. Postawa człowieka, który kompletnie nie pasuje do dzisiejszych czasów, zadziałała. Wiele osób dostrzegło, że można i da się inaczej patrzeć na rzeczywistość i problemy. – To wszystko jest niesamowite. Jego podróż, a potem to co udało mu się zrobić tam, w Afryce. Jestem bardzo ciekawa, jak ta historia potoczy się dalej, czy wystarczy mu sił, czy nie zrezygnuje – mówi naTemat Ewa Bem. My też w naTemat będziemy przyglądać się historii Pawła Huka. Trzymamy też kciuki, aby udało się wybudować wymarzoną studnię. Co możemy zrobić dziś? – Wspierajmy go jak możemy, piszmy, przesyłajmy pieniądze. Moim zdaniem naprawdę warto – ocenia Ewa Bem. Chcesz wspomóc sierociniec prowadzony przez Pawła Huka? Możesz to zrobić TU: www.newhope.pl,Krzysztof Majak– Naprawdę bardzo się cieszę, dla mnie to dużo znaczy i dodaje otuchy – mówi czytelnikom naTemat Paweł Huk, który prowadzi sierociniec w Kenii. Historia Pawła na tyle poruszyła internautów, że na pustym koncie sierocińca pojawiło się ponad 4 tysiące złotych. – Zastanawiam się, jak to możliwe, że tacy ludzie chodzą po Ziemi – mówi Ewa Bem. – Witaj, chcesz może namiar do takiego gościa, który wyjechał do Afryki i prowadzi sierociniec? – napisał do mnie mailem jeden z czytelników. – Oczywiście, chętnie z nim pogadam – odpisałem. Tak trafiłem na historię Pawła Huka, o którego istnieniu ani ja, ani większość osób nigdy nie słyszała. Okazało się, że głos Pawła dotarł do serc bardzo wielu czytelników naTemat. – Krzyś, jestem szczęśliwy – napisał do mnie Paweł na Facebooku, trzy godziny po ukazaniu się wywiadu. – Gdy rozmawialiśmy rano na Skyp'ie, miałem w kieszeni jakieś 50 szylingów, czyli mniej więcej 1,80 zł na 33 osoby. Minęło zaledwie parę godzin, a na koncie sierocińca jest już 450 złotych – poinformował Paweł Huk, który porzucił wygodne życie na Zachodzie i od blisko roku walczy o życie dzieci z afrykańskich ulic. Historia Pawła Huka jest zaskakująca i wzruszająca. – Panie Pawle! Naprawdę świetną robotę Pan robi! – napisał w komentarzach jeden z naszych czytelników. Podobnych reakcji było mnóstwo. Tak naprawdę nie da się bowiem inaczej spojrzeć na to, że ktoś poświęca swoje życie drugiemu człowiekowi, nie mając nic w zamian i jeszcze ryzykują swoje zdrowie i życie. – Zastanawiam się, jak to możliwe, że tacy ludzie chodzą po Ziemi – mówi poruszona historią Ewa Bem. Czytelnicy nie byli obojętni Najważniejsze jest jednak to, że do Afryki płyną nie tylko życzliwe słowa, ale także konkretna pomoc. Gdy rozmawiałem z Pawłem przez Skype'a w ubiegłym tygodniu, był na dachu miejscowego hotelu, bo w sierocińcu odcięto prąd, z powodu niezapłaconego rachunku. – Ja dałem 50 funtów na jedzenie i lekarstwa – napisał pod wywiadem Łukasz, który zachęcał do wsparcia działalności Pawła. – Panie Pawle! Naprawdę świetna robotę Pan robi! Przez lata było (i jest) to jednym z moich większych marzeń. Jak na razie jednak brakuje mi wystarczającej odwagi. Dlatego postaram się wesprzeć Pana sierociniec w inny sposób. Mam cichą nadzieję, że pozostali czytelnicy naTemat, podobne wsparcie Panu prześlą – napisał imiennik Pawła Huka z Maastricht. Kolejny raz rozmawiałem z Pawłem w niedzielę. Ilość pieniędzy, które przesłali internauci na konto sierocińca, przerosło jego wszelkie wyobrażenia. – Jest już 4,077 zł – poinformował. – Czy wystarczy na studnię? – zapytałem. – Nie, na studnię niestety potrzeba dużo więcej – odparł były pracownik Uniwersytetu w Cambridge. Jedną z osób, na których historia, przede wszystkim działalność Pawła Huka zrobiła ogromne wrażenie, jest artystka Ewa Bem. – To się wydaje nieprawdopodobne, wielki i wspaniałe – mówi w rozmowie z naTemat. – Jestem w szoku, podobnie jak inni, którzy komentowali ten wywiad, że istnieje ktoś taki jak pan Paweł. To przecież młody facet, który rzucił wszystko aby zająć się tak trudną działalnością... I jeszcze robi to wszystko w pojedynkę – mówi Ewa Bem. Potrzebne ręce do pracy Powiedzieć o Pawle, że jego historia jest inspirująca, to zbyt mało. Jego sposób patrzenia na świat okazał się być niezwykle zaraźliwy. Wielu czytelników zaczęło zastanawiać się, czy podobnie jak on nie rzucić wszystkiego i nie pojechać by mu pomóc. Część osób jest już po pierwszych rozmowach z Pawłem na ten temat. Jedną z nich jest Natalia, która napisała do prowadzącego sierociniec na Facebooku. Natalia znalazła już bilet z Frankfurtu do Nairobi na wrzesień. Ma zamiar przywieźć nie tylko chęci, ale i odrobinę polskich kabanosów. To tylko jedna z osób, które przysłały do mnie maila z prośbą o namiary na Pawła Huka. O tym, jak bardzo inspirująca jest historia Polaka mieszkającego w Isiolo w Kenii, wie także Ewa Bem. – Gdy przeczytałam ten wywiad, cały dzień zastanawiałam się, czy pokazać go swojej swojej córce – mówi artystka. Córka Ewy Bem ma dopiero 18 lat, a przy tym "bardzo otwartą głowę" na takie akcje. – Ona od lat jest wolontariuszką więc zastanawiałam się, czy nie spakuje i nie poleci, aby pomóc – mówi z uśmiechem piosenkarka. – Mówię to oczywiście żartem, ale przekaz, który idzie za sposobem rozumowania pana Pawła ma tak głęboką wymowę, że naprawdę dociera do człowieka i skłania do działania – uważa Ewa Bem. Co dalej? Udało się. Postawa człowieka, który kompletnie nie pasuje do dzisiejszych czasów, zadziałała. Wiele osób dostrzegło, że można i da się inaczej patrzeć na rzeczywistość i problemy. – To wszystko jest niesamowite. Jego podróż, a potem to co udało mu się zrobić tam, w Afryce. Jestem bardzo ciekawa, jak ta historia potoczy się dalej, czy wystarczy mu sił, czy nie zrezygnuje – mówi naTemat Ewa Bem. My też w naTemat będziemy przyglądać się historii Pawła Huka. Trzymamy też kciuki, aby udało się wybudować wymarzoną studnię. Co możemy zrobić dziś? – Wspierajmy go jak możemy, piszmy, przesyłajmy pieniądze. Moim zdaniem naprawdę warto – ocenia Ewa Bem. Chcesz wspomóc sierociniec prowadzony przez Pawła Huka? Możesz to zrobić TU: www.newhope.pl,Krzysztof Majak