Rynek pracy ciągle się zmienia i co jakiś czas pracodawcy oraz pracownicy mówią o tym, że obecnie łatwiej jest znaleźć pracę. Łatwiej ją również zmienić i łatwiej wybrać miejsce, w którym w komfortowych warunkach można rozwijać swoje pasje i zainteresowania. Coraz więcej jest ofert pracy dla inżynierów, specjalistów IT, coraz więcej ofert pracy na zastępstwo, a marketing i PR przeżywają wręcz renesans. To sprawia, że coraz częściej pracodawcy stają się klientami na rynku pracy i to oni zaczynają prześcigać się w sposobach przyciągania uwagi potencjalnych pracowników. Miejsce pracy to nie tylko biurko i zakład, w którym trzeba odbębnić zadane przez szefa prace. Powoli pracodawcy zaczynają kłaść coraz większy nacisk na to, czy pracownicy mogą realizować swoje pasje i zainteresowania – wiedząc, że im bardziej zaangażowani pracownicy, tym lepsze wyniki ich pracy, a w konsekwencji większy wynik finansowy. Aktywni pracodawcy wiedzą też, że inwestycja w pracownika to nie tylko koszt, który trzeba ponieść, ale także szansa na związanie się z nim na stałe albo przynajmniej na dłuższy okres. A konkurować można już nie tylko w zakresie wynagrodzenia. Znane od lat benefity, takie jak pakiet medyczny, karta sportowa czy kafeteria, to już standard. Firmy poszukują nowych rozwiązań po to, by przekonywać do siebie przyszłych pracowników coraz bardziej atrakcyjnymi pakietami benefitów. I tak z raportu „Świadczenia dodatkowe w oczach pracowników w 2014 roku”, który zrealizowała firma Sedlak & Sedlak, 75,2 proc. biorących udział w badaniu pracowników zadeklarowało, że w ich miejscach pracy w 2014 r. przysługują świadczenia dodatkowe. A więc pracodawcy coraz częściej oprócz pensji zapewniają pracownikom dodatkowe świadczenia. Jak twierdzi Kinga Tapa koordynująca badanie, ważnym czynnikiem, który wpływa na popularność przyznawania świadczeń dodatkowych, jest wielkość organizacji. 53,2 proc. pracowników mikroprzedsiębiorstw odpowiedziało, że firma przyznaje zatrudnionym benefity. Tymczasem w wielkich przedsiębiorstwach jest to 89,7 proc. załogi. W 2014 r., podobnie jak w roku poprzednim, najpowszechniejszym benefitem jest podstawowa opieka medyczna (52,3 proc.). Na drugim miejscu w rankingu najpopularniejszych benefitów znalazł się telefon służbowy wykorzystywany do celów prywatnych (43,3 proc.), na trzecim natomiast – zajęcia sportowe (42,7 proc.) – dodaje Kinga Tapa. Podobne wyniki przedstawił także portal Pracuj.pl. Maciej Bąk, ekspert ds. raportów wynagrodzeń w Grupie Pracuj.pl, podkreśla, że brak jakichkolwiek form wynagrodzeń pozapłacowych deklarowało zaledwie 40 proc. użytkowników wypełniających kwestionariusz dotyczący zarobków. – Najczęściej otrzymywanym benefitem jest bezsprzecznie prywatna opieka medyczna. Taką korzyść pozapłacową otrzymuje co czwarty nasz respondent (28 proc.). Dużą popularnością cieszy się też możliwość korzystania ze służbowego telefonu do celów prywatnych (18 proc.) oraz ubezpieczenie na życie (20 proc.) – dodaje Maciej Bąk. Dostają więcej od szefów Wyniki badań pokazujące, że opieka zdrowotna jest nadal popularnym świadczeniem pozapłacowym, mogą świadczyć o tym, że pracownicy chcą mieć wygodny i łatwy dostęp do służby zdrowia. Nasuwa się też wniosek, że poziom świadczeń proponowanych przez państwo jest dla wielu z nas niewystarczający i dlatego pracownicy chętniej wybierają opiekę medyczną finansowaną przez pracodawców. Katarzyna Żanecka, dyrektor sprzedaży POLMED S.A., twierdzi, że w dobie intensywnego trybu życia oraz obecnych problemów z uspołecznioną służbą zdrowia pracownik ma stały, szybki, bezpośredni dostęp do opieki medycznej zarówno w zakresie konsultacji lekarskich, jak i badań diagnostycznych oraz innych usług medycznych niezbędnych do profilaktyki zdrowotnej.  ten jest najbardziej ceniony przez pracowników i pracodawców ze względu na najważniejszą wartość, jaką jest zdrowie. Telefony komórkowe to w dużej mierze narzędzia, bez których trudno dziś wyobrazić sobie pracę, a ich popularność benefitowa związana jest ze zmianami, jakie dokonały się w ciągu ostatnich lat na rynku. Operatorzy komórkowi rozwinęli tak dalece oferty biznesowe, że koszty połączeń i samych urządzeń nie są dziś dużym obciążeniem dla budżetów firmowych. Dlatego część pracodawców zdecydowała już jakiś czas temu, że pracownicy mogą korzystać z telefonów także prywatnie, po godzinach pracy. Na podjęcie tych decyzji zapewne miało wpływ wprowadzenie przez operatorów abonamentów telefonicznych bez limitów minutowych na rozmowy oraz SMS-y. Sport to zdrowie Sport od lat zmienia życie Polaków. Jesteśmy coraz bardziej świadomi tego, że nasze samopoczucie w dużej mierze związane jest z tym, w jakiej kondycji są nasze ciało i umysł. Coraz większa liczba ćwiczących aktywnie Polaków świadczy o świadomym zarządzaniu energią, którą potem łatwiej nam, jako pracownikom, wykorzystywać w domu i w pracy. Robert Kamiński, prezes Polskiego Związku Pracodawców Fitness, zauważa, że sport jest jedną z najbardziej dostępnych, tanich i różnorodnych aktywności, jakie można podejmować po pracy. – Sam rynek sportowy w Polsce rozwinął się o kilkanaście procent, a kluby sportowe stają się nie tylko coraz bardziej profesjonalne, ale także bezpieczne i przyjazne nawet dla tych, którzy dopiero zaczynają przygodę ze sportem. Nie dziwię się pracodawcom, którzy traktują karnety sportowe dla swoich pracowników jako benefit – nie dość, że sprawiają im w ten sposób przyjemność, to jeszcze podnoszą motywację do pracy i życia – podkreśla Kamiński. Inne benefity Pracownicy zajmujący się zarządzaniem zasobami ludzkimi mówią, że czekają na nowe benefity, mając nadzieję, że będą to ciekawe i nietuzinkowe narzędzia dające możliwość innego spojrzenia na motywowanie ludzi. W końcu to ludzie tworzą biznes i go rozwijają. Od tego, jak czują się pracownicy w swoich miejscach pracy, zależy coraz więcej: wydajność, możliwości wewnętrznego rozwoju, a także nowe perspektywy. Nie tylko pieniądze, nie tylko benefity, ale także Work-Life Balance (WLB) staje się kolejnym ważnym elementem, który daje możliwość szerokiego spojrzenia na miejsce i środowisko pracy. WLB staje się także benefitem, który zauważają pracownicy. Widać to w oczekiwaniach, które zgłaszają zwłaszcza w czasie rozmów kwalifikacyjnych, kiedy pytają o możliwości pogodzenia życia prywatnego z życiem zawodowym. Przyszłość świadczeń Z pewnością będą powstawać nowe pomysły na to, jak (nie tylko z Funduszu Świadczeń Socjalnych) realizować potrzeby pracowników i zwiększać ich zaangażowanie w pracę. Już dziś widać rozwój świadczeń kafeteryjnych, programów kulturalnych czy też żywieniowych finansowanych przez pracodawców. Powstają pomysły na finansowanie przez pracodawcę wypoczynków weekendowych oraz regeneracyjnych, takich jak wczasy czy pobyt w sanatorium. Coraz częściej pracownicy nie boją się zmieniać pracy i szukają nowych pracodawców, którzy oprócz dobrego wynagrodzenia zapewniają pracownikom komfortowe warunki pracy i benefity dopasowane do potrzeb i zainteresowań pracowników. Prawdopodobnie rynek świadczeń coraz większe zmiany będzie notować wśród tych pracodawców, którzy do tej pory nie korzystali z benefitów jako sposobów zachęcania potencjalnych pracowników do interesowania się pracą u konkretnego pracodawcy. Ci, którzy nie widzieli korzyści w stosowaniu benefitów, wreszcie je zauważą, kiedy zacznie się zwiększać rotacja pracowników. Jacek Babiel, redaktor naczelny miesięcznika „Benefit”,BenefitRynek pracy ciągle się zmienia i co jakiś czas pracodawcy oraz pracownicy mówią o tym, że obecnie łatwiej jest znaleźć pracę. Łatwiej ją również zmienić i łatwiej wybrać miejsce, w którym w komfortowych warunkach można rozwijać swoje pasje i zainteresowania. Coraz więcej jest ofert pracy dla inżynierów, specjalistów IT, coraz więcej ofert pracy na zastępstwo, a marketing i PR przeżywają wręcz renesans. To sprawia, że coraz częściej pracodawcy stają się klientami na rynku pracy i to oni zaczynają prześcigać się w sposobach przyciągania uwagi potencjalnych pracowników. Miejsce pracy to nie tylko biurko i zakład, w którym trzeba odbębnić zadane przez szefa prace. Powoli pracodawcy zaczynają kłaść coraz większy nacisk na to, czy pracownicy mogą realizować swoje pasje i zainteresowania – wiedząc, że im bardziej zaangażowani pracownicy, tym lepsze wyniki ich pracy, a w konsekwencji większy wynik finansowy. Aktywni pracodawcy wiedzą też, że inwestycja w pracownika to nie tylko koszt, który trzeba ponieść, ale także szansa na związanie się z nim na stałe albo przynajmniej na dłuższy okres. A konkurować można już nie tylko w zakresie wynagrodzenia. Znane od lat benefity, takie jak pakiet medyczny, karta sportowa czy kafeteria, to już standard. Firmy poszukują nowych rozwiązań po to, by przekonywać do siebie przyszłych pracowników coraz bardziej atrakcyjnymi pakietami benefitów. I tak z raportu „Świadczenia dodatkowe w oczach pracowników w 2014 roku”, który zrealizowała firma Sedlak & Sedlak, 75,2 proc. biorących udział w badaniu pracowników zadeklarowało, że w ich miejscach pracy w 2014 r. przysługują świadczenia dodatkowe. A więc pracodawcy coraz częściej oprócz pensji zapewniają pracownikom dodatkowe świadczenia. Jak twierdzi Kinga Tapa koordynująca badanie, ważnym czynnikiem, który wpływa na popularność przyznawania świadczeń dodatkowych, jest wielkość organizacji. 53,2 proc. pracowników mikroprzedsiębiorstw odpowiedziało, że firma przyznaje zatrudnionym benefity. Tymczasem w wielkich przedsiębiorstwach jest to 89,7 proc. załogi. W 2014 r., podobnie jak w roku poprzednim, najpowszechniejszym benefitem jest podstawowa opieka medyczna (52,3 proc.). Na drugim miejscu w rankingu najpopularniejszych benefitów znalazł się telefon służbowy wykorzystywany do celów prywatnych (43,3 proc.), na trzecim natomiast – zajęcia sportowe (42,7 proc.) – dodaje Kinga Tapa. Podobne wyniki przedstawił także portal Pracuj.pl. Maciej Bąk, ekspert ds. raportów wynagrodzeń w Grupie Pracuj.pl, podkreśla, że brak jakichkolwiek form wynagrodzeń pozapłacowych deklarowało zaledwie 40 proc. użytkowników wypełniających kwestionariusz dotyczący zarobków. – Najczęściej otrzymywanym benefitem jest bezsprzecznie prywatna opieka medyczna. Taką korzyść pozapłacową otrzymuje co czwarty nasz respondent (28 proc.). Dużą popularnością cieszy się też możliwość korzystania ze służbowego telefonu do celów prywatnych (18 proc.) oraz ubezpieczenie na życie (20 proc.) – dodaje Maciej Bąk. Dostają więcej od szefów Wyniki badań pokazujące, że opieka zdrowotna jest nadal popularnym świadczeniem pozapłacowym, mogą świadczyć o tym, że pracownicy chcą mieć wygodny i łatwy dostęp do służby zdrowia. Nasuwa się też wniosek, że poziom świadczeń proponowanych przez państwo jest dla wielu z nas niewystarczający i dlatego pracownicy chętniej wybierają opiekę medyczną finansowaną przez pracodawców. Katarzyna Żanecka, dyrektor sprzedaży POLMED S.A., twierdzi, że w dobie intensywnego trybu życia oraz obecnych problemów z uspołecznioną służbą zdrowia pracownik ma stały, szybki, bezpośredni dostęp do opieki medycznej zarówno w zakresie konsultacji lekarskich, jak i badań diagnostycznych oraz innych usług medycznych niezbędnych do profilaktyki zdrowotnej.  ten jest najbardziej ceniony przez pracowników i pracodawców ze względu na najważniejszą wartość, jaką jest zdrowie. Telefony komórkowe to w dużej mierze narzędzia, bez których trudno dziś wyobrazić sobie pracę, a ich popularność benefitowa związana jest ze zmianami, jakie dokonały się w ciągu ostatnich lat na rynku. Operatorzy komórkowi rozwinęli tak dalece oferty biznesowe, że koszty połączeń i samych urządzeń nie są dziś dużym obciążeniem dla budżetów firmowych. Dlatego część pracodawców zdecydowała już jakiś czas temu, że pracownicy mogą korzystać z telefonów także prywatnie, po godzinach pracy. Na podjęcie tych decyzji zapewne miało wpływ wprowadzenie przez operatorów abonamentów telefonicznych bez limitów minutowych na rozmowy oraz SMS-y. Sport to zdrowie Sport od lat zmienia życie Polaków. Jesteśmy coraz bardziej świadomi tego, że nasze samopoczucie w dużej mierze związane jest z tym, w jakiej kondycji są nasze ciało i umysł. Coraz większa liczba ćwiczących aktywnie Polaków świadczy o świadomym zarządzaniu energią, którą potem łatwiej nam, jako pracownikom, wykorzystywać w domu i w pracy. Robert Kamiński, prezes Polskiego Związku Pracodawców Fitness, zauważa, że sport jest jedną z najbardziej dostępnych, tanich i różnorodnych aktywności, jakie można podejmować po pracy. – Sam rynek sportowy w Polsce rozwinął się o kilkanaście procent, a kluby sportowe stają się nie tylko coraz bardziej profesjonalne, ale także bezpieczne i przyjazne nawet dla tych, którzy dopiero zaczynają przygodę ze sportem. Nie dziwię się pracodawcom, którzy traktują karnety sportowe dla swoich pracowników jako benefit – nie dość, że sprawiają im w ten sposób przyjemność, to jeszcze podnoszą motywację do pracy i życia – podkreśla Kamiński. Inne benefity Pracownicy zajmujący się zarządzaniem zasobami ludzkimi mówią, że czekają na nowe benefity, mając nadzieję, że będą to ciekawe i nietuzinkowe narzędzia dające możliwość innego spojrzenia na motywowanie ludzi. W końcu to ludzie tworzą biznes i go rozwijają. Od tego, jak czują się pracownicy w swoich miejscach pracy, zależy coraz więcej: wydajność, możliwości wewnętrznego rozwoju, a także nowe perspektywy. Nie tylko pieniądze, nie tylko benefity, ale także Work-Life Balance (WLB) staje się kolejnym ważnym elementem, który daje możliwość szerokiego spojrzenia na miejsce i środowisko pracy. WLB staje się także benefitem, który zauważają pracownicy. Widać to w oczekiwaniach, które zgłaszają zwłaszcza w czasie rozmów kwalifikacyjnych, kiedy pytają o możliwości pogodzenia życia prywatnego z życiem zawodowym. Przyszłość świadczeń Z pewnością będą powstawać nowe pomysły na to, jak (nie tylko z Funduszu Świadczeń Socjalnych) realizować potrzeby pracowników i zwiększać ich zaangażowanie w pracę. Już dziś widać rozwój świadczeń kafeteryjnych, programów kulturalnych czy też żywieniowych finansowanych przez pracodawców. Powstają pomysły na finansowanie przez pracodawcę wypoczynków weekendowych oraz regeneracyjnych, takich jak wczasy czy pobyt w sanatorium. Coraz częściej pracownicy nie boją się zmieniać pracy i szukają nowych pracodawców, którzy oprócz dobrego wynagrodzenia zapewniają pracownikom komfortowe warunki pracy i benefity dopasowane do potrzeb i zainteresowań pracowników. Prawdopodobnie rynek świadczeń coraz większe zmiany będzie notować wśród tych pracodawców, którzy do tej pory nie korzystali z benefitów jako sposobów zachęcania potencjalnych pracowników do interesowania się pracą u konkretnego pracodawcy. Ci, którzy nie widzieli korzyści w stosowaniu benefitów, wreszcie je zauważą, kiedy zacznie się zwiększać rotacja pracowników. Jacek Babiel, redaktor naczelny miesięcznika „Benefit”,Benefit