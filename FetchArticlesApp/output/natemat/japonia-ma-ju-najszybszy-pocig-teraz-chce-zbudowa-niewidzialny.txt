Po tej informacji chyba już nikt nie będzie miał wątpliwości, czemu to Japończycy zasługują na miano ludzi o najbardziej innowacyjnych pomysłach. Tym razem poszli o krok dalej w dziedzinie kolejnictwa: tworzą „pociąg-widmo”. Projektantką składu, którego nie widać, jest japońska architekt Kazuyo Sejima. Według jej założeń nowoczesny pociąg ma idealnie wtapiać się w krajobraz, gdy będzie pędził po torach. „Niewidzialność” zapewni mu specjalny materiał, który niczym lustro będzie odbijał obraz wszystkiego dookoła. „Niewidzialny” pociąg trafi do użytku pasażerów za sprawą koncernu Seibu. Według wstępnych planów po raz pierwszy wyjedzie na tory w 2018 roku, aby uczcić setną rocznicę powstania spółki. To kolejna japońska rewolucja na kolei. Poprzedni przełom w tym sektorze też zawdzięczamy Japonii. Dzięki pociągowi Maglev, który rozwinął prędkość do 600 km/h, kraj ten ustanowił nowy rekord świata.,Dawid Wojtowicz