Rozpoczynamy trzecią, ostatnią część naszego wakacyjnego poradnika. Jego podstawowym zadaniem było podsumowanie aktualnych wydarzeń na rynku turystyki wyjazdowej, zmian, jakie na nim zaszły oraz przedstawienie konkretnych pomysłów i propozycji na organizację bezpiecznych wakacji w 2016 roku. Powodami, o które oparliśmy nasz mały projekt i wpisy, były nie tak dawne wydarzenia w Egipcie, Tunezji, Francji, Belgii raz to, co aktualnie rozgrywa się w Turcji. W pierwszej części przedstawiliśmy powody zachodzących na rynku zmian, 9 ważnych punktów, którymi aktualnie kierują się polscy turyści przy wyborze oferty wypoczynkowej i zaproponowaliśmy Wam 3 kierunkowe nowości - Albanię, Gruzję i Czarnogórę. W drugiej części, skupiliśmy się na turystycznej klasyce, czyli tych kierunkach w Europie, które zminimalizowały ewentualne zagrożenia, posiadają ogromny potencjał turystyczny i mocno stawiają na organizację udanych wakacji - Hiszpanię (z podziałem na kontynent, Baleary i Kanary), Grecję (z podziałem na kontynent i wyspy) oraz Bułgarię. Nasza optyka z dwóch pierwszych wpisów odbiła się dużym echem nie tylko w mediach społecznościowych, czy wzroście pytań bezpośrednich, ale także w telewizyjnych materiałach medialnych w głównych programach informacyjnych. Przy okazji, za wszystkie Wasze wiadomości, informacje, uwagi, sygnały i kontakty bardzo dziękujemy. Dziś trzecia, zamykająca ten cykl część, w której przedstawmy Wam pomysły alternatywne. Rozwiązania, które być może zmienią Waszą optykę planowania tegorocznego urlopu. Z jednej strony, skupimy się na ofercie nieco dalszej, nieco droższej, ale jakże atrakcyjnej i nietuzinkowej. Z drugiej na tym, co nam, Polakom najbliższe. EGZOTYKA Jeszcze kilka lat temu większość pracowników branży z lekkim uśmiechem, a może nawet politowaniem popukała by się palcem w czoło słysząc, że w okresie letnim ktoś może proponować klientom wyloty w dalszych, egzotycznych kierunkach. Dziś już nikt tego nie zrobi. Przeciwnie. Co raz więcej doradców turystycznych próbuje zainteresować klientów wyjazdem egzotycznym właśnie teraz. Dlaczego? 1. Bo w końcu część tych kierunków dostępna jest w sprzedaży także latem. Touroperatorzy usłyszeli głosy klientów i otworzyli się na ich potrzeby. W końcu dostępne są całoroczne i egzotyczne... samoloty, hotele, atrakcje, możliwości wypoczynku. 2. Bo nieprawdą jest, że w każdym egzotycznym kierunku, podczas naszego, europejskiego lata trwa zima, pora deszczowa czy szaleją monsuny. Świat jest ogromny. Wystarczy tylko mądrze wybrać. 3. Bo transport samolotowy oparty jest już bardzo często o loty czarterowe, bezpośrednie, co znacznie skraca czas i koszt podróży, a sam lot Dreamlinerem czy samolotem najbardziej docenionej na świecie linii Emirates, bywa frajdą samą w sobie. 4. Bo skoro większość zainteresowanych turystów lata tam od jesieni do wiosny, to teraz jest ich na miejscu dużo mniej, a to może oznaczać: większy wybór lepszego miejsca, większą koncentrację na nas i naszych potrzebach u wakacyjnych gospodarzy, szansę na lepszą cenę. 5. Bo choć kierunki egzotyczne z pewnością nie stanowią alternatywy ekonomicznej dla wypoczynku w Egipcie czy Tunezji, to z pewnością stanowią alternatywę w aspekcie bezpieczeństwa, pogody, klimatu, jakości wypoczynku i tego co poznać i zwiedzić możemy na miejscu. Jeśli dołożymy jeszcze do tego... 6. Bo oferty egzotyczne w swoich katalogach mają w tej chwili nie tylko wąsko wyspecjalizowani organizatorzy, ale także biura organizujące szeroką turystykę masową, które z założenia eliminują ryzyko strat, bo wartość ich doskonale rozpoznawanej na rynku marki nie pozwala na samobóje. Mamy komplet argumentów przemawiających ZA przemyśleniem takiego wyjazdu. Czas na konkrety. Zjednoczone Emiraty Arabskie (ZEA) Nie jest to co prawda kierunkowa nowość na rynku, bo do ZEA latamy już od jakiegoś czasu, ale wciąż niewielu z nas skusiło się, aby tam wypocząć, a szkoda. Ten mały skrawek półwyspu na Biskim Wschodzie zagospodarowało 7 emiratów (Abu Zabi, Dubaj, Szardża, Adżman, Umm al-Kajwajn, Ras al-Chajma i Fudżajra) tworzących wspólnie wyjątkową federację. I choć wakacje nad Zatoką Perską czy Omańską w wyobraźni wielu wywołuje lekki zawrót głowy, związany z koniecznością posiadania w kieszeni grubego pliku zielonych ($), spiętych finezyjnie złotą klamrą, to prawda jest taka, że świat emirów i szejka jest tak szeroki i wielowarstwowy, że każdy w nim znajdzie doskonałe miejsce wypoczynkowe dla siebie. To prawda, architektura i możliwości Abu Zabi, Dubaju czy Adżmanu mogą nas lekko przytłoczyć swoją skalą i orientalnym kolorytem, ale z całą pewnością nie jest to kierunek tylko dla snobów czy fanów przygód i jego samochodowej ekipy z 7. części Wbrew powszechnej opinii to bardzo rodzinny kierunek, nadający się idealnie na wyjazd z dziećmi. Z oczywistych względów nie będziemy tu skupiać się na opisach plaż, basenów czy placów zabaw, bo te jak łatwo się domyślić są fantastyczne i niespotykane. Z dużą zaś przyjemnością, jako fascynaci mądrze zagospodarowanego czasu dla dzieci (więcej o tym już niedługo w naszym kolejnym wpisie), polecamy Wam np. Kidzanię w Dubaju. To wyjątkowe miejsce, które pozwala poznać, zrozumieć świat dorosłych, w zabawny sposób uczyć samodzielności, odpowiedzialności i zasad jakie rządzą światem dorosłych. Do Zjednoczonych Emiratów Arabskich dolecimy bezpośrednio z Warszawy najbardziej prestiżowymi liniami lotniczymi świata, Emirates i to już w 5,5 godziny. W ofercie 10 obecnych na tym kierunku polskich touroperatorów znajdziemy aż 5 destynacji: Abu Zabi, Dubaj, Fudżajrę, Szardżę i Ras al-Chajmę. Do wyboru mamy łącznie 333 różne oferty. W lipcu i sierpniu pogoda w ZEA jest bajeczna, a dla wielu wręcz wymagająca. Temperatura powierza może sięgać 30-40°C, a wody 30-32°C. Na miejscu panuje dość duża wilgotność powietrza, ale na plażach panuje przyjemny wiatr od Zatoki Perskiej. Z całą pewnością dzienne plażowanie wymaga dużej dawki zdrowego rozsądku. Choć żadne przepisy sanitarne i medyczne nie nakazują turystom dodatkowych szczepień, to warto mieć ze sobą środek na komary. Przyjrzyjmy się cenom ofert wypoczynkowych na 7 dni: - 3* HB zaczynają się już od 3079 zł/os.; 3* All Inclusive od 4295 zł/os. - 4* HB zaczynają się już od 2672 zł/os.; 4* All Inclusive od 3698 zł/os. - 5* HB zaczynają się już od 3499 zł/os.; 5* All Inclusive od 4299 zł/os. Szczególnie polecamy: - najlepszy standard: Park Hyatt Abu Dhabi Hotel And Villas - najlepsza cena do jakości: Hotel Hilton Fujairah - dla rodzin z dziećmi: Hotel Atlantis The Palm Na koniec powiedzmy sobie jedno. Mimo dominującego tu wyznaniowo Islamu (77 proc.), zarówno szejk jak i emirowie są prawdopodobnie ostatnimi Arabami na świecie, którzy dopuściliby do jakichkolwiek sytuacji kryzysowych związanych z religią na swoim terytorium. Innymi słowy, o bezpieczeństwo możemy tu być bardziej, niż bardzo, spokojni. Wyspy Zielonego Przylądka (WZP) W ostatnich latach główną ambasadorką Wysp Zielonego Przylądka była bez wątpienia Cesaria Evora. Bosonoga Diva, królowa lirycznej sceny World Music (morna, coladeira i fado) wykonywanej najczęściej w języku kreolskim i portugalskim. Uwielbiana przez miliony fanów na całym świecie, także w Polce, za nastrój, przekaz, muzykalność, nieszablonowy wizerunek i stosunek do otaczającego ją show-biznesu. Cesaria, w swoim bogatym i jednocześnie burzliwym życiu nagrała w sumie 16 płyt i wielokrotnie występowała w Polsce. Duety z nią wykonywały Kayah (2000) i Dorota Miśkiewicz (2006). Jej niewątpliwy urok sprawił, że WZP stały się nam dużo bliższe. I słusznie. Tym razem muzyka wyprzedziła obrazy, katalogi, opisy, relacje i zapewnienia organizatorów. Archipelag 26 WZP położonych na Atlantyku na zachód od Mauretanii i Senegalu budzi fantastyczne obrazy i skojarzenia. Z jednej strony niesamowita przyroda, z drugiej gościnni, otwarci ludzie, których historia dotyka zarówno portugalskich kolonizatorów jak i afrykańskich niewolników przywożonych tam głównie z Senegalu. Dziś, wymieszana w dużej części społeczność República de Cabo Verde przyciąga turystów swoją gościnnością, oryginalnością i usposobieniem. Turystyka na WZP skupia się głównie na głównych wyspach Sal i Boa Vista. Obie pokryte są piaszczystymi plażami. Posiadają znakomite warunkami do uprawiania sportów wodnych, turystyki aktywnej, przyrodniczej, kulturowej. Obfitują w przepyszną regionalną kuchnię i dysponują licznymi miejscami noclegowymi. Tyko w 2013 roku na Sal przyjechało około 200 tysięcy urlopowiczów, a na Boa Vistę 180 tysięcy. Najczęściej spotkamy tu Brytyjczyków, obywateli Beneluksu, Włochów, Niemców, Portugalczyków, i Francuzów. Od kilku lat, gdzieniegdzie, usłyszeć można też język polski. Pogoda na WZP jest doskonała. W lipcu i sierpniu średnia temperatura powietrza wynosi tu 25-29°C, a wody (mimo, że to Ocean) aż 27-28°C. Wilgotność powietrza oscyluje 75-81 proc. Podobnie jak w przypadku ZEA, turyści wypoczywający na WZP nie potrzebują szczepień ochronnych. Niezbędne są jednak wizy turystyczne, których wysokość wynosi 150 zł/os. W rozpoczynającym się sezonie letnim, oferty na WZP przygotowało 2 dużych polskich touroperatorów. Z Warszawy na wsypę Sal dolecimy czarterem z międzylądowaniem technicznym (tylko na tankowanie paliwa) w 9 godzin. Większość spośród 11 ofert zlokalizowana jest w okolicy miejscowości Santa Maria. Ceny wylotów na 7 dni wyglądają następująco: - 3* HB zaczynają się już od 3409 zł/os.; 3* w pakiecie All Inclusive brak - 4* HB zaczynają się już od 5342 zł/os.; 4* All Inclusive od 3649 zł/os. - 5* w opcji HB nie przygotowano; 5* All Inclusive od 4279 zł/os. Szczególnie polecamy: - najlepszy standard: Hotel Melia Dunas Beach Resort And Spa - najlepsza cena do jakości: Hotel Oasis Atlantico Belorizonte - hotel dla rodzin z dziećmi: Hotel Oasis Atlantico Salinas Sea Na WZP, w dużej mierze przez swoją kolonialną, portugalską przeszłość, religią dominującą jest chrześcijaństwo katolickie (79 proc.). Podobne wartości, zasady i system postrzegania świata może więc być dla naszych rodaków mocnym atutem - na TAK - za wybraniem tej właśnie propozycji. Sam archipelag politycznie jest neutralny, a turystyka w skali ogólnoświatowej tak niewielka, że nie ma obaw o zainteresowanie terrorystyczne. Dominikana W końcu są Karaiby. Bez tego archipelagu obyć się raczej nie mogło. Dominikana, od lat jest jednym z najbardziej znanych i lubianych przez naszych rodaków kierunków egzotycznych. Prawie Kuba, prawie Jamajka, Prawie Bahamy, prawie amerykańskie Miami. I wcale nie chodzi o to, że Dominikana jest substytutem kierunków wyżej wymienionych. Absolutnie nie musi. Druga wielkościowo, zaraz po Kubie, na Morzu Karaibskim, zajmuje 2/3 obszaru wyspy Haiti. Jej burzliwa historia, począwszy od odkrycia przez Krzysztofa Kolumba, z hiszpańskimi, francuskimi, brytyjskimi i afrykańskimi osadnikami, łącznie z polskim epizodem (legionów polskich walczących przeciw powstańcom dzisiejszej Dominikany po stronie Haiti) na początku XVII wieku, tworzy bogaty rys historyczny i zapewnia o przebogatej kulturze, którą bez dwóch zadań, warto poznać osobiście. Turystycznie, Dominikana jest doskonała sama w sobie i to przez cały niemal rok. W tym wpisie skupiamy się na alternatywie letniego wypoczynku, dlatego nasza uwagę zawęzimy tylko do kurortu Punta Cana. Drugi, najpopularniejszy ośrodek turystyczny na Dominikanie, otoczony wodami Oceanu Atlantyckiego. To prawdziwy raj dla aktywnych, zwłaszcza miłośników sportów wodnych (windsurfing, kitesurfing, parasailing, żeglarstwo, kajakarstwo, narty wodne, nurkowanie) czy bardzo popularnego w tej stronie świata golfa. Pamiętajmy, że Dominikana to idealne miejsce na podróż poślubną i niezapomniane sesje fotograficzne. Tu szczególnie polecamy plażę Bavaro (jedna z 10 najpiękniejszych plaż świata). Powyginane fantazyjnie w stronę słońca i turkusowego morza palmy, tworzą niesamowicie pocztówkowy klimat. Warta podkreślenia jest doskonała baza hotelowa, która przez wiele turystycznych sezonów i płynące z nich doświadczenia, zdążyła osiągnąć bardzo dobry status ogólny. Najlepszym tego potwierdzeniem jest fakt, że dominującym pakietem pobytowym na Dominikanie jest All Inclusive. Pogoda jest wręcz rajska. Temperatura powietrza 25-30°C i wody w granicach 27-28°C. Wilgotność powietrza w lipcu i sierpniu może przekroczyć 80 proc., a to zobowiązuje do poinformowania o możliwych, choć wcale niekoniecznych, dniach deszczowych. W okresie naszego (polskiego lata) może ich być nawet do 12. w skali miesiąca. 90 różnych ofert w okolicy przygotowało na ten sezon 2 polskich touroperatorów. Zapewniają oni z Warszawy lot czarterowy, bezpośredni. Oprócz tego, są jeszcze inne propozycje ofertowe, ale oparte już o dłuższe i niestety droższe przeloty liniami rejsowymi. Ceny tygodniowych pobytów wyglądają następująco: - 3* w pakiecie All Inclusive od 4446 zł/os. - 4* w pakiecie All Inclusive od 4570 zł/os. - 5* w pakiecie All Inclusive od 4571 zł/os. Szczególnie polecamy: - najlepszy standard: Hotel Sivory Punta Cana - najlepsza cena do jakości: Hotel Occidental Grand Punta Cana - hotel dla rodzin z dziećmi: Barcelo Bavaro Palace Wyjeżdżając na Dominikanę musimy pamiętać o obowiązkowym wykupieniu karty turystycznej. Ważna jest ona przez 90 kolejnych dni, a jej zakup na lotnisku docelowym uszczupli nasz budżet wypoczynkowy, na szczęcie, tylko o 10 USD/os. We wszystkich trzech egzotycznych kierunkach doradzamy rozważenie wykupienia dodatkowego (ponad to co mamy zapewnione ustawowo w każdej ofercie) indywidualnego ubezpieczenia turystycznego, zwłaszcza w przypadku zwiększonego ryzyka zdrowotnego i majątkowego, odpowiedzialności cywilnej czy NNW. Bardzo ważnym jest upewnienie się, że nasz paszport po powrocie z takiego wyjazdu nadal będzie miał pół roku ważności. POLSKA Cudze chwalicie, swego nie znacie... Można się zgadzać lub nie zgadzać, ze Stanisławem Jachowiczem, bo przecież od czasu, kiedy ten polski bajkopisarz i pedagog po raz pierwszy obwieścił światu swój zwrot, minęło już grubo ponad 200 lat. Było więc sporo czasu, aby nadrobić zaległości i poznać uroki naszej Ojczyzny. Także te turystyczne: nieprawdopodobne zabytki i miejsca przeznaczone do zwiedzania, przepiękne plaże, relatywnie małe, ale jakże urokliwe góry, ogromne pojezierza i gęsta siatka rzek, etc. Dziś do tego dochodzi bogactwo eventów tematycznych, festiwali, pikników, pokazów i prezentacji plenerowych. Warto na bieżąco śledzić lokalne media, aby żadna impreza nam nie uciekła sprzed nosa. Polska stała się prawdziwym europejskim zagłębiem usług SPA&Wellness, do którego niejednokrotnie trafiamy prosto z zagranicznych wojaży, aby zregenerować nadmiernie opaloną skórę. To, że oferta polska mocno zyskuje w ostatnich dwóch latach widać wszędzie. Także w internecie. Praktycznie jedyną konkurencją była i jest dla niej Grecja. Trzeba jednak pamiętać, że w pokazanym narzędziu w dużej mierze uchwycone są wyniki indywidualnego wyszukiwania kwater, pokoi, pensjonatów. Zaś w przypadku krajów wyjazdowych jak Grecja, Hiszpania czy Bułgaria, to jednak wartości prezentujące w przeważającej liczbie ruch zorganizowany, wycieczkowy. I takim my się zajmiemy. Turystyka zorganizowana w Polsce. Najważniejszą, poza bezpieczeństwem i prostotą dojazdu, wartością na jaką zwracamy przy wyborze oferty wypoczynkowej w kraju jest dziś cena. I choć trudno w to czasami uwierzyć, oferty zorganizowane mogą być dużo tańsze od tych, jakie znajdziemy sami. Skala wielkości jaką ma organizator wypoczynku pozwala na znaczne obniżenie cen zakupu u właścicieli obiektów. Działa tu prosty jak świat mechanizm zakupu hurtowego. Hotelarz jest zadowolony bo od razu sprzedaje wszystkie swoje miejsca jednemu klientowi, a kupujący je organizator też się cieszy, bo przy tak dużej transakcji kupił miejsca za np. pół ceny. To w konsekwencji pozwala organizatorowi grać na ilości, a nie cenie jednostkowej. Dla ułatwienia i uporządkowania informacyjnego Polskę turystyczną podzielimy na 3 kategorie: morze, góry i jeziora. Morze Tu dominujące są dwa regiony. Pomorze Zachodnie: Drugi to Pomorze i jego kurorty: . O ich walorach i atrakcjach rozpisywać się nie będziemy, bo przecież większość z nas je zna lub w prosty sposób sama może pozyskać. W tej chwili na rynku dostępne są 152 zorganizowane propozycje wypoczynkowe nad Bałtykiem. Średnie ceny w tych miejscach na 7 dni wyglądają tak: - 3* HB zaczynają się już od 917 zł/os.; 3* FB od 950 zł/os. - 4* HB zaczynają się już od 900 zł/os.; 4* FB od 944 zł/os. - 5* HB zaczynają się już od 1445 zł/os.; 5* FB od 1897 zł/os. Szczególnie polecamy: - najlepszy standard: Hotel Ultra Marine by Zdrojowa - najlepsza cena do jakości: Hotel Jantar - hotel dla rodzin z dziećmi: Geovita Mrzeżyno W Przypadku Pomorza Zachodniego warto dopytać doradców turystycznych o możliwość skorzystania z pakietów All Inclusive. Wiele tamtejszych hoteli budowanych było pod, a może raczej dla, turystów z Niemiec. Ci zaś niejako wymusili na właścicielach dostosowanie nie tylko infrastrukturalne, ale także ofertowe do tego, jakie spotykane jest na całym niemal turystycznym świecie. To jedno z nielicznych miejsc w Polsce, gdzie pakiety All są spotykane. Góry Góry mają w sobie niezwykłą siłę i moc. Mają też potężną bazę indywidualnych kwater i miejsc noclegowych, jednak samo łóżko niczego nam jeszcze nie zagwarantuje. Przysłowiowy góral stojący przy drodze dojazdowej lub na peronie PKP, z tabliczką lub , jest dziś wciąż obrazkiem popularnym, choć wyciągniętym jakby z lamusa. Kto bowiem weźmie dziś pokój bez łazienki? Bez cennika z góry? Już nawet nie student, który do górskiego kurortu przyjeżdża nie po to, aby grać z gitarą po schroniskach przy puszcze paprykarza, tylko po to, aby po dniu spędzonym na szlaku, wydawać przysłowiowe dudki w kurortowych restauracjach i barach. Świat się wszędzie mocno zmienił. Tylko w głowach wielu górali wciąż niestety nie. My polecamy prostsze rozwiązania. Pewne, stałe, stabilne i zorganizowane od A do Zet. W paśmie Sudetów szczególnie polecamy: . W Beskidach: . Tatry to przede wszystkim: i oczywiście . W Bieszczadach zorganizowane oferty ma: , a w Pieninach: . W chwili obecnej, na rynku turystyki zorganizowanej dostępnych jest łącznie 101 różnych propozycji wypoczynkowych. Ceny wyjazdów na 7 dni wyglądają następująco: - 3* HB zaczynają się już od 570 zł/os.; 3* FB od 685 zł/os. - 4* HB zaczynają się już od 1011 zł/os.; 4* FB od 1361 zł/os. - 5* ofert niestety na tę chwilę nie możemy zaproponować. Szczególnie polecamy: - najlepszy standard: Hotel Kryształ Conference & Spa - najlepsza cena do jakości: Polanica Resort & Spa - hotel dla rodzin z dziećmi: Gołębiewski Karpacz Jeziora i lasy Jako niemal kaszubscy autochtoni, a na pewno ich pobliscy sąsiedzi, ubolewamy, że nasz piękny, gościnny i wart zobaczenia region, wciąż opiera się wyłącznie na turystyce indywidualnej i niczego zorganizowanego zaproponować Wam nie możemy. Pozostają więc dwa inne, dużo bliższe sobie wzajemnie i centralnej Polsce regiony. Warmia i Mazury, a w nich szczególnie polecamy: Łącznie do Waszej dyspozycji mamy 21 zróżnicowanych propozycji. - 3* HB zaczynają się już od 750 zł/os. - 4* HB zaczynają się już od 1248 zł/os. - 5* HB zaczynają się od 2034 zł/os. Szczególnie polecamy: - najlepszy standard: Hotel Masuria & Spa - najlepsza cena do jakości: Hotel Anders - hotel dla rodzin z dziećmi: Gołębiewski Mikołajki Trzeba tu podkreślić, że polski sezon jest bardzo krótki i jego szczyt przypada stricte na okres wakacji szkolnych. Jeśli zatem myślimy o zwiedzaniu, zabiegach SPA, turystyce aktywnej, innej formie wypoczynku, do którego nie jest nam potrzebne mocno operujące słońce, warto pomyśleć nad wyjazdem na początku wrześnie, kiedy ceny mogą spaść nawet o 30 proc. To już jest koniec. Dziękujemy, że wytrwaliście. Mamy nadzieję, że nasz trzyczęściowy poradnik okaże się dla Was lub Waszych znajomych [śmiało można się nim podzielić :)] przydatną, inspirującą ściągą przy obieraniu konkretnych, bezpiecznych kierunków i dokonywaniu przemyślanych rezerwacji wakacyjnych. Jeśli wciąż macie wątpliwości, wróćcie jeszcze raz do części 1 z nowościami lub do części 2 z klasyką starej Europy. Zawsze możecie też do nas napisać lub zadzwonić. Postaramy się pomóc w każdym możliwym zakresie. A już w kolejnym wpisie zajmiemy się jednym z bardzo ważnych turystycznych tematów, na który sami zwracacie nam swoją uwagę - kolonie i obozy. Czym to się je i jak się w tym wszystkim odnaleźć. Wakacje przecież za pasem. Śledźcie nasze wpisy. Warto.,Qtravel.pl