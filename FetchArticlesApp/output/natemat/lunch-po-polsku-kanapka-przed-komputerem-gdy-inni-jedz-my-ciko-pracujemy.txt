W czasie gdy Francuzi, Amerykanie czy Szwajcarzy jedzą obiad, Polacy wyciągają kanapki i dalej pracują. Badania pokazują, że wciąż nie nauczyliśmy się szanować swojego zdrowia i bezrefleksyjnie rezygnujemy z lunchu w czasie pracy. I choć prawo gwarantuje nam 15 minut przerwy już po sześciu godzinach, nie mamy w zwyczaju robić przerw na ciepły posiłek. W 2018 roku Polacy osiągną trzy czwarte dystansu do unijnej zamożności – informuje "Puls biznesu". Gdy wchodziliśmy do Unii, nie przekraczaliśmy nawet połowy tego pułapu. Szkoda tylko, że w wyścigu do dobrobytu wciąż startujemy z pozycji biedniejszego mieszkańca wschodniej Europy, który zapomina o standardach pracy. W internecie pojawiła się grafika pokazująca wpływ przerwy na lunch na poziom naszej produktywności. Okazuje się, że Polska jest tu światowym ewenementem. Z wykresu wynika, że przerwa na lunch nad Wisłą w zasadzie nie istnieje, a Polacy pracują równomiernie niemal przez cały dzień. Tymczasem według danych Światowej Organizacji Zdrowia (WHO) okazuje się, że regularne jedzenie w ciągu dnia może podnieść naszą efektywność nawet o 20%. Wiedzą to choćby Francuzi, u których wzrost wydajności został uchwycony w badaniu. Grzegorz Frątczak, trener biznesu, coach i autor bloga projektantczasu.pl przyznaje, że w Polsce najczęściej w ogóle nie praktykuje się lunchu. Wyjątkami są oczywiście niektóre firmy w Warszawie, Wrocławiu, Poznaniu, Gdańsku czy w Krakowie. – Z wykresu wynika, że ludzie w innych krajach idą na lunch i w tym czasie nie pracują, tylko jedzą i odpoczywają. W Polsce zaś osiągają szczyt swoich możliwości około 13:00, a koło 16.00 spada liczba wykonywanych przez nich działań. – mówi Frątczak. Ewa Szczepaniak, dyrektor marketingu PizzaPortal.pl wyjaśnia, że Polacy w pracy w ciągu ośmiu godzin zjadają mniej niż 2 posiłki. – Są to zazwyczaj kanapki przygotowane wcześniej w domu i słodycze. Niestety taka dieta obniża naszą wydajność nawet o 1/5! Większość z nas jada tylko drugie śniadanie, 50 proc. codziennie w pracy zjada kanapki, a kilka razy w tygodniu świeże owoce i jogurty – mówi Szczepaniak. 68 proc. Polaków nie ma czasu na zjedzenie głównego posiłku w pracy, niemal co druga osoba (39,7 proc.) żywi się jedynie kanapkami, a co dziesiąta w pracy nie je nic – wynika z badania zrealizowanego przez Instytut Badania Opinii Publicznej Homo Homini. – Polakom zależy, by jak najszybciej wyjść z pracy do domu i tam zjeść obiad. Ci, którzy mają rodziny i dzieci, z chęcią zrezygnowaliby z lunchtime'u – mówi Frątczak. Polakom wydaje się, że nie mają czasu na jedzenie i że muszą w tym czasie pracować. – Wydaje nam się, że lunch nie spowoduje wzrostu naszej produktywności. Ale osoby, które zmieniły przyzwyczajenia i zaczęły jeść obiad w pracy, odnotowały wzrost własnej wydajności – mówi autor bloga projektantczasu.pl. Przerwa się "opłaca" Tak naprawdę, więcej jesteśmy w stanie zrobić w ciągu dnia korzystając z przerwy niż z niej rezygnując. W dużej mierze, za rezygnację z lunchu odpowiadają nieodpowiedzialni pracodawcy, którzy chcą wycisnąć z nas maksimum energii w czasie dnia pracy. – Przerwa może być przez nich odebrana jako próba obijania się. W Polsce, przerwy wybacza się wyłącznie palaczom – mówi Grzegorz Frątczak. Potwierdza to doktor Tomasz Sobierajski, socjolog z Uniwersytetu Warszawskiego. – Często mamy poczucie, że musimy być dobrymi pracownikami, a dobry pracownik to taki, który nie odchodzi z miejsca pracy. Z drugiej strony ciągle mamy do czynienia z poczuciem wstydu. Skoro nikt z mojego otoczenia nie je, to ja również nie będę jadł. Szczególnie widoczne jest to wśród kobiet – czytamy w "Rzeczpospolitej". W czasie przerwy na lunch dokonuje się zdecydowanie więcej pozytywnych zdarzeń, niż mogłoby się wydawać. To czas na odpoczynek, oczyszczenie głowy ze spraw, które dzieją się w biurze. – To właśnie w czasie przerwy od pracy można wpaść na fajny pomysł, a przy tym porozmawiać z kolegami i wymienić się z nimi pomysłami – mówi. Nad Wisłą, pójście na krótki spacer, czy na lunch nie jest mile widziane. W Stanach Zjednoczonych coraz łaskawszym okiem patrzy się nawet na drzemkę w pracy. – Ludzie zmęczeni popełniają więcej błędów. A zmęczenie wiąże się także z głodem. W Polsce nie ma kultury dbania o własną energię. Traktujemy się jak maszyny, które potrafią pracować od rana do wieczora i nie potrzebują odpoczynku – stwierdza bloger. Ludzie powoli uświadamiają sobie, że praca bez przerw na jedzenie i odpoczynek jest możliwa, ale nie jest produktywna. – Są badania dotyczące najbardziej przełomowych pomysłów. Wpadamy na nie, gdy zjemy, po powrocie z przerwy, w czasie biegania, medytacji, pod prysznicem, w domu. Ale nie w samej pracy, nie przy komputerze – mówi Grzegorz Frątczak. Brak przerwy na lunch sprzyja tyciu – Niestety zabieramy ze sobą również sporo słodyczy i słodkich wypieków – mówi Ewa Szczepaniak, dyrektor marketingu PizzaPortal.pl. Dostarczają one do naszego organizmu wyłącznie puste kalorie i nie mają żadnych właściwości odżywczych, przyczyniają się do wzrostu masy ciała. – Za główną przyczynę nadmiernego przyrostu wagi uważa się brak równowagi energetycznej pomiędzy wartością kaloryczną spożywanej diety, a wielkością wydatku energetycznego w ciągu doby. Na jej zaburzenie mogą wpływać zarówno czynniki genetyczne, fizjologiczne, psychologiczne, jak i współczesny styl życia – mówi naTemat.,Krzysztof MajakW czasie gdy Francuzi, Amerykanie czy Szwajcarzy jedzą obiad, Polacy wyciągają kanapki i dalej pracują. Badania pokazują, że wciąż nie nauczyliśmy się szanować swojego zdrowia i bezrefleksyjnie rezygnujemy z lunchu w czasie pracy. I choć prawo gwarantuje nam 15 minut przerwy już po sześciu godzinach, nie mamy w zwyczaju robić przerw na ciepły posiłek. W 2018 roku Polacy osiągną trzy czwarte dystansu do unijnej zamożności – informuje "Puls biznesu". Gdy wchodziliśmy do Unii, nie przekraczaliśmy nawet połowy tego pułapu. Szkoda tylko, że w wyścigu do dobrobytu wciąż startujemy z pozycji biedniejszego mieszkańca wschodniej Europy, który zapomina o standardach pracy. W internecie pojawiła się grafika pokazująca wpływ przerwy na lunch na poziom naszej produktywności. Okazuje się, że Polska jest tu światowym ewenementem. Z wykresu wynika, że przerwa na lunch nad Wisłą w zasadzie nie istnieje, a Polacy pracują równomiernie niemal przez cały dzień. Tymczasem według danych Światowej Organizacji Zdrowia (WHO) okazuje się, że regularne jedzenie w ciągu dnia może podnieść naszą efektywność nawet o 20%. Wiedzą to choćby Francuzi, u których wzrost wydajności został uchwycony w badaniu. Grzegorz Frątczak, trener biznesu, coach i autor bloga projektantczasu.pl przyznaje, że w Polsce najczęściej w ogóle nie praktykuje się lunchu. Wyjątkami są oczywiście niektóre firmy w Warszawie, Wrocławiu, Poznaniu, Gdańsku czy w Krakowie. – Z wykresu wynika, że ludzie w innych krajach idą na lunch i w tym czasie nie pracują, tylko jedzą i odpoczywają. W Polsce zaś osiągają szczyt swoich możliwości około 13:00, a koło 16.00 spada liczba wykonywanych przez nich działań. – mówi Frątczak. Ewa Szczepaniak, dyrektor marketingu PizzaPortal.pl wyjaśnia, że Polacy w pracy w ciągu ośmiu godzin zjadają mniej niż 2 posiłki. – Są to zazwyczaj kanapki przygotowane wcześniej w domu i słodycze. Niestety taka dieta obniża naszą wydajność nawet o 1/5! Większość z nas jada tylko drugie śniadanie, 50 proc. codziennie w pracy zjada kanapki, a kilka razy w tygodniu świeże owoce i jogurty – mówi Szczepaniak. 68 proc. Polaków nie ma czasu na zjedzenie głównego posiłku w pracy, niemal co druga osoba (39,7 proc.) żywi się jedynie kanapkami, a co dziesiąta w pracy nie je nic – wynika z badania zrealizowanego przez Instytut Badania Opinii Publicznej Homo Homini. – Polakom zależy, by jak najszybciej wyjść z pracy do domu i tam zjeść obiad. Ci, którzy mają rodziny i dzieci, z chęcią zrezygnowaliby z lunchtime'u – mówi Frątczak. Polakom wydaje się, że nie mają czasu na jedzenie i że muszą w tym czasie pracować. – Wydaje nam się, że lunch nie spowoduje wzrostu naszej produktywności. Ale osoby, które zmieniły przyzwyczajenia i zaczęły jeść obiad w pracy, odnotowały wzrost własnej wydajności – mówi autor bloga projektantczasu.pl. Przerwa się "opłaca" Tak naprawdę, więcej jesteśmy w stanie zrobić w ciągu dnia korzystając z przerwy niż z niej rezygnując. W dużej mierze, za rezygnację z lunchu odpowiadają nieodpowiedzialni pracodawcy, którzy chcą wycisnąć z nas maksimum energii w czasie dnia pracy. – Przerwa może być przez nich odebrana jako próba obijania się. W Polsce, przerwy wybacza się wyłącznie palaczom – mówi Grzegorz Frątczak. Potwierdza to doktor Tomasz Sobierajski, socjolog z Uniwersytetu Warszawskiego. – Często mamy poczucie, że musimy być dobrymi pracownikami, a dobry pracownik to taki, który nie odchodzi z miejsca pracy. Z drugiej strony ciągle mamy do czynienia z poczuciem wstydu. Skoro nikt z mojego otoczenia nie je, to ja również nie będę jadł. Szczególnie widoczne jest to wśród kobiet – czytamy w "Rzeczpospolitej". W czasie przerwy na lunch dokonuje się zdecydowanie więcej pozytywnych zdarzeń, niż mogłoby się wydawać. To czas na odpoczynek, oczyszczenie głowy ze spraw, które dzieją się w biurze. – To właśnie w czasie przerwy od pracy można wpaść na fajny pomysł, a przy tym porozmawiać z kolegami i wymienić się z nimi pomysłami – mówi. Nad Wisłą, pójście na krótki spacer, czy na lunch nie jest mile widziane. W Stanach Zjednoczonych coraz łaskawszym okiem patrzy się nawet na drzemkę w pracy. – Ludzie zmęczeni popełniają więcej błędów. A zmęczenie wiąże się także z głodem. W Polsce nie ma kultury dbania o własną energię. Traktujemy się jak maszyny, które potrafią pracować od rana do wieczora i nie potrzebują odpoczynku – stwierdza bloger. Ludzie powoli uświadamiają sobie, że praca bez przerw na jedzenie i odpoczynek jest możliwa, ale nie jest produktywna. – Są badania dotyczące najbardziej przełomowych pomysłów. Wpadamy na nie, gdy zjemy, po powrocie z przerwy, w czasie biegania, medytacji, pod prysznicem, w domu. Ale nie w samej pracy, nie przy komputerze – mówi Grzegorz Frątczak. Brak przerwy na lunch sprzyja tyciu – Niestety zabieramy ze sobą również sporo słodyczy i słodkich wypieków – mówi Ewa Szczepaniak, dyrektor marketingu PizzaPortal.pl. Dostarczają one do naszego organizmu wyłącznie puste kalorie i nie mają żadnych właściwości odżywczych, przyczyniają się do wzrostu masy ciała. – Za główną przyczynę nadmiernego przyrostu wagi uważa się brak równowagi energetycznej pomiędzy wartością kaloryczną spożywanej diety, a wielkością wydatku energetycznego w ciągu doby. Na jej zaburzenie mogą wpływać zarówno czynniki genetyczne, fizjologiczne, psychologiczne, jak i współczesny styl życia – mówi naTemat.,Krzysztof Majak