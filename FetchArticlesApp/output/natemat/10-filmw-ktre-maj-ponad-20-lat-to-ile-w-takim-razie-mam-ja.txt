Oglądasz film po raz kolejny, ale wydaje Ci się, jakby jego premiera była wczoraj? Sprawdzasz i okazuje się, że twoje ulubione dzieło ma już za sobą nawet nie tyle przekroczoną granicę pełnoletniości, co nawet 20-lecie! Kiedy to się stało?! Oto filmy, które uświadomiły mi, jak nieubłaganie czas leci. Czy to oznacza, że ja też zaczynam się starzeć?! Film, który na każde święta pobudza wyobraźnię milionów ludzi na całym świecie. Kevin stał się symbolem beztroskiego Bożego Narodzenia. Jego nieobecność w telewizyjnej ramówce wywoływała protesty. Ciepły film familijny o chłopcu, który zostaje na święta sam i dodatkowo musi poradzić sobie z włamywaczami. „Kevin sam w domu” miał swoją światową premierę 10 listopada 1990 roku. Oznacza to, że w tym roku będzie obchodził swoje 25. urodziny!Michelle Pfeiffer i jej rola nauczycielki, która zmienia życie swoich uczniów, zapadła w pamięć wielu pokoleniom młodzieży. Była oficerka marines zostaje zatrudniona w jednej ze szkół w Los Angeles. Trafia jej się klasa pełna trudnych dzieciaków, które nie chcą kompletnie podporządkować się regułom. Grana przez Pfeiffer kobieta, całkowicie zmienia ich spojrzenie na rzeczywistość. Film w tym roku obchodził swoje 20-lecie.Film sensacyjny z przepiękną miłością w tle. Do tego zniewalający głos Whitney Houston. Zawodowy ochroniarz, grany przez Kevina Costnera, zaczyna opiekować się aktorką i piosenkarką Rachel Marron. Dostaje ona pogróżki i anonimy, wkrótce pojawiają się coraz bardziej niebezpieczne zdarzenia. Bezpieczeństwo odnajduje w ramionach swojego ochroniarza. Tę miłosną historię znają chyba wszyscy. Film dostał zarówno nominacje do Złotych Malin, jak i do Oscara. W listopadzie będzie obchodził swoje 23. urodziny.Znakomity Robin Williams w roli starszej pani, opiekunki własnych dzieci, to klasyka kina familijnego. Historia wzruszająca, zabawna, ciepła, ale też dramatyczna. Któż nie kocha tej gosposi i nie trzyma kciuków za nieco nierozgarniętego i lekkomyślnego tatę, który całym sercem kocha swoje dzieciaki? No i co ważne, walczy o byłą żoną z samym Piercem Brosnanem! Film zgarnął między innymi Oscara za najlepszą charakteryzację i Złotego Globa za Najlepszą komedię lub musical i Najlepszego aktora w komedii lub musicalu. Światowa premiera filmu była już niemal 22 lata temu, a mi ciągle wydaje się, jakby to było wczoraj.Film, który stał się ikoną. Quentin Tarantino w najlepszym wydaniu, ponad wszelkimi kanonami, łamiący reguły, igrający z przemocą, ale i kiczem jednocześnie. Pomieszanie filmu gangsterskiego i komedii. Opowieść o płatnych mordercach, żonie gangstera, bokserze i złodziejach. Zgarnął między innymi Oscara, Złotego Globa, Złotą Palmę w Cannes. W tym roku film obchodził swoje 21. urodziny. Komedia romantyczna, która stała się klasyką tego gatunku. Hugh Grant, jako swoja najlepsza wersja angielskiego lekkoducha i zjawiskowa Andie MacDowell. Historia miłości, która nie jest oczywista. Film urzeka swoją lekkością, która nie jest jednak tak banalna, jak w wielu innych komediach romantycznych. A scena w deszczu? Serca miękną. Film był nominowany do Oscara i Złotych Globów, Hugh Grant zdobył statuetkę. Aż trudno uwierzyć, że „Cztery wesela i pogrzeb” mają już 21 lat…Jest to kolejny 21-latek wśród filmów. Zdobywca sześciu Oscarów i symbol kina, które jest ważne i ponadczasowe. Mówi o sile jednostki, o walce z przeciwnościami losu. Wzrusza, bawi, daje do myślenia. Tytułowy Forrest Gump to mężczyzna o niskim poziomie inteligencji, który pomimo tego, odnosi niesamowity sukces. Chwyta za serce kolejne pokolenia miłośników kina i zapewne ciągle tak będzie, nawet kiedy będziemy pisać o filmach, które obchodzą swoje 50-te urodziny.Komedia, która świetnie ogrywa efekty specjalne. Jim Carrey w swoim najlepszym wydaniu, w swoich złotych czasach. Do tego piękna Cameron Diaz i historia prosto z komiksu. Nieśmiały urzędnik zakłada znalezioną maskę i staje się niepokonanym człowiekiem z zieloną twarzą. Ściga się z policją, ścig się z bandytami, walczy o miłość. Wszyscy co trzeba jest. Do tego są też 21. urodziny. Kiedy to minęło?Batman Forever ma już 20 lat! Val Kilmer w tytułowej roli. Tommy Lee Jones, jako Dwie Twarze. Jim Carrey, jako Człowiek-Zagadka. Nicole Kidman, jako Dr Chase Meridian. Gwiazdorska obsada, akcja, mroczne Gotham City. Niby wszystko jest, ale opinia widzów była bardzo podzielona. Dużej części z nich o wiele bardziej odpowiadała wizja Tima Burtona. Mogliśmy zobaczyć ją w „Powrocie Batmana”, który swoją drogą, ma już 23 lata i w „Batmanie” – ten film obchodził w tym roku swoje 26-te urodziny!Kiedy bajka animowana obchodzi swoje 20-lecie, wiedz, że nic nie będzie już takie samo. „Toy Story” w listopadzie tego roku, będzie obchodziło swoje 20-te urodziny. Kiedy i jak to się stało?! Był to pierwszy pełnometrażowy film, który został całkowicie stworzony przy użyciu technik komputerowych. Od tego czasu przemysł ruszył z kopyta i co roku produkowanych jest setki tego typu filmów. „Toy Story” wzruszało, bawiło, uczyło, zadziwiało rozmachem. Do dzisiaj jest jedną z piękniejszych bajek, zdecydowanie ponadczasową.,Katarzyna Miłkowska