Katarczycy dobrze zdają sobie sprawę z faktu, jak ważnym elementem udanego meczu jest odpowiedni doping. Aby go sobie zapewnić, wynajęto 60 kibicujących Hiszpanów, którzy zagrzewali do gry katarskich piłkarzy ręcznych w czasie mistrzostw świata w piłce ręcznej. Po dwa tysiące euro za kibicowanie zainkasowali zarówno Hiszpanie jak i Hiszpanki, pochodzący z różnych regionów tego kraju. W kwocie tej mieściły się między innymi przeloty, czterogwiazdkowe hotele oraz codzienne diety. W zamian za to, muszą pojawiać się na stadionach ubrani w drużynowe, biało bordowe barwy. Polskim kibicom może się wydawać kompletnie niezrozumiałe, że reprezentacja pozbawiona jest swoich prawdziwych kibiców. Ale jak donoszą media, hiszpańscy kibice są na tyle dobrzy w tym co robią, że wybór musiał paść właśnie na nich. Nie ma zaś informacji, gdzie podziali się kibice z Kataru. Źródło: rfm24.pl,Krzysztof Majak