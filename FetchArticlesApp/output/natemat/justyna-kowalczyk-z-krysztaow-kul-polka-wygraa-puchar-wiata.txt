Justyna Kowalczyk zdobyła Puchar Świata sezonu 2012/2013. O swoim triumfie Kowalczyk dowiedziała się jeszcze przed dzisiejszym sprintem, ponieważ z udziału w nim zrezygnowała jej jedyna konkurentka do tytułu Therese Johaug. Na liście startowej dzisiejszego sprintu w Drammen nie znalazło się nazwisko Johaug, jedynej zawodniczki, która mogła jeszcze zagrozić Kowalczyk. Do końca sezonu pozostało bowiem sześć startów, podczas których można zdobyć maksymalnie 610 punktów. Kowalczyk, przed dzisiejszym sprintem, ma natomiast 581 pkt. przewagi nad Norweżką. Wycofanie się Johaug oznacza, że nie odrobi już ona swojej straty do Kowalczyk. Polka po raz czwarty w karierze zdobyła więc Kryształową Kulę. Poprzednio Kowalczyk wygrywała w latach 2009, 2010 i 2011. Tyle samo triumfów w Pucharze Świata ma na swoim koncie Norweżka Bente Skari. Rekordzistką tych zawodów pozostaje nadal Rosjanka Jelena Valbe, która Kryształową Kulę zdobyła pięciokrotnie. Po 23 biegach pierwsze miejsce w tegorocznej klasyfikacji Pucharu Świata zajmuje Kowalczyk (1678 pkt.) Druga jest Johaug (1097 pkt.), trzecia - Kikkan Randall (1009 pkt.), czwarta Kristin Stoermer Steira (929 pkt.), piąta - Anne Kylloenen (820 pkt.), a szósta - Marit Bjoergen (802 pkt.). Źródło: TVN 24,Tomasz BaliszewskiJustyna Kowalczyk zdobyła Puchar Świata sezonu 2012/2013. O swoim triumfie Kowalczyk dowiedziała się jeszcze przed dzisiejszym sprintem, ponieważ z udziału w nim zrezygnowała jej jedyna konkurentka do tytułu Therese Johaug. Na liście startowej dzisiejszego sprintu w Drammen nie znalazło się nazwisko Johaug, jedynej zawodniczki, która mogła jeszcze zagrozić Kowalczyk. Do końca sezonu pozostało bowiem sześć startów, podczas których można zdobyć maksymalnie 610 punktów. Kowalczyk, przed dzisiejszym sprintem, ma natomiast 581 pkt. przewagi nad Norweżką. Wycofanie się Johaug oznacza, że nie odrobi już ona swojej straty do Kowalczyk. Polka po raz czwarty w karierze zdobyła więc Kryształową Kulę. Poprzednio Kowalczyk wygrywała w latach 2009, 2010 i 2011. Tyle samo triumfów w Pucharze Świata ma na swoim koncie Norweżka Bente Skari. Rekordzistką tych zawodów pozostaje nadal Rosjanka Jelena Valbe, która Kryształową Kulę zdobyła pięciokrotnie. Po 23 biegach pierwsze miejsce w tegorocznej klasyfikacji Pucharu Świata zajmuje Kowalczyk (1678 pkt.) Druga jest Johaug (1097 pkt.), trzecia - Kikkan Randall (1009 pkt.), czwarta Kristin Stoermer Steira (929 pkt.), piąta - Anne Kylloenen (820 pkt.), a szósta - Marit Bjoergen (802 pkt.). Źródło: TVN 24,Tomasz Baliszewski