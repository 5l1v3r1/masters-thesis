Często gubisz kluczyki do samochodu? Nie szkodzi – już wkrótce wystarczy, byś pamiętał, gdzie położyłeś swój smartfon. Hyundai wprowadza na rynek rozwiązanie, które zastąpi kluczyki telefonem. Hyundai pracuje nad rozwiązaniem, które umożliwi zastąpienie kluczyków samochodowych...smartfonem. Wystarczy, że przyłożymy telefon do do plakietki NFC (ang. Near Field Communication) na drzwiach samochodu. W ten sposób będzie można otwierać i zamykać pojazd - informuje Hyundai. Czytaj również: Tablety, smartfony i laptopy – z tego się cieszą dzieci w 2012 roku. A jak było kiedyś? To nie wszystko. Smartfon pomoże też uruchomić silnik i zarządzać komputerem pokładowym. Będzie można wyświetlać zawartość dysku smartfona na głównej konsoli auta, umieszczając telefon w stacji dokującej. Dotykowy monitor umożliwi korzystanie w samochodzie z muzyki, ulubionych stacji radiowych czy kontaktów, które pobraliśmy z telefonu. Czytaj również: Hipsterzy reanimują maluchy, polonezy i duże fiaty. Legendy PRL-u wracają na drogi Sprytny system pomoże też zachować w telefonie informacje o wybranym ułożeniu foteli czy kącie nachylenia lusterek - i to dla kilku użytkowników samochodu naraz. Komercyjny debiut niestandardowego wykorzystania smartfonów w samochodach Hyundai planuje na 2015 rok.,Karolina Przewrocka