Telewizja Republika wchodzi na giełdę, z której chce pozyskać 8,5 mln zł. Opublikowała więc memorandum pokazujące sytuację finansową spółki Telewizja Niezależna. Wynika z niego, że tylko przez pierwsze trzy miesiące nadawania jej strata wyniosła 1,5 mln zł. Z reklam zarobiła 1,17 mln zł, ale większość tych pieniędzy spłynęła od wydawców gazet Tomasza Sakiewicza, wiceprezesa stacji. Telewizja Republika zachęca do kupowania akcji jej nadawcy, spółki Telewizja Niezależna, które niedługo zadebiutują na giełdzie. Ale wyniki finansowe, które opublikowano w memorandum raczej odstraszą potencjalnych nabywców udziałów w Telewizji. Przez ponad pół roku – od 12 grudnia 2012 r. do końca czerwca 2013 r. – łączne przychody stacji wyniosły zaledwie 1,17 mln zł. To zaledwie ułamek tego, co zgarniają więksi nadawcy. Jednak Republika najwięcej zarobiła na sprzedaży internetowych abonamentów – ponad 730 tys. zł. Wpływy z reklam były prawie trzy razy mniejsze i wyniosły 253 tys. Co więcej, ponad 80 proc. wpływów z reklamy pochodzi od firm Forum SA (wydaje "Gazetę Polską Codziennie", jej prezesem jest Ryszard Czarnecki z PiS) oraz Słowo Niezależne (prowadzi m.in. portal Niezależna.pl). Co je łączy? Tomasz Sakiewicz, wiceprezes Telewizji Republika. Strata jest dotkliwa tym bardziej, że spółka Telewizja Niezależna ma bardzo niskie koszty funkcjonowania. Zatrudnia jedynie 58 osób, a wydatki na płace wyniosły 900 tys. zł. Wszyscy pracownicy są zatrudnieni na umowę o dzieło. Sytuacja finansowa spółki pewnie nie poprawi się dopóty, dopóki Telewizja Republika nie zostanie włączona do oferty największych sieci kablowych, takich jak UPC czy Vectra.,Kamil SikoraTelewizja Republika wchodzi na giełdę, z której chce pozyskać 8,5 mln zł. Opublikowała więc memorandum pokazujące sytuację finansową spółki Telewizja Niezależna. Wynika z niego, że tylko przez pierwsze trzy miesiące nadawania jej strata wyniosła 1,5 mln zł. Z reklam zarobiła 1,17 mln zł, ale większość tych pieniędzy spłynęła od wydawców gazet Tomasza Sakiewicza, wiceprezesa stacji. Telewizja Republika zachęca do kupowania akcji jej nadawcy, spółki Telewizja Niezależna, które niedługo zadebiutują na giełdzie. Ale wyniki finansowe, które opublikowano w memorandum raczej odstraszą potencjalnych nabywców udziałów w Telewizji. Przez ponad pół roku – od 12 grudnia 2012 r. do końca czerwca 2013 r. – łączne przychody stacji wyniosły zaledwie 1,17 mln zł. To zaledwie ułamek tego, co zgarniają więksi nadawcy. Jednak Republika najwięcej zarobiła na sprzedaży internetowych abonamentów – ponad 730 tys. zł. Wpływy z reklam były prawie trzy razy mniejsze i wyniosły 253 tys. Co więcej, ponad 80 proc. wpływów z reklamy pochodzi od firm Forum SA (wydaje "Gazetę Polską Codziennie", jej prezesem jest Ryszard Czarnecki z PiS) oraz Słowo Niezależne (prowadzi m.in. portal Niezależna.pl). Co je łączy? Tomasz Sakiewicz, wiceprezes Telewizji Republika. Strata jest dotkliwa tym bardziej, że spółka Telewizja Niezależna ma bardzo niskie koszty funkcjonowania. Zatrudnia jedynie 58 osób, a wydatki na płace wyniosły 900 tys. zł. Wszyscy pracownicy są zatrudnieni na umowę o dzieło. Sytuacja finansowa spółki pewnie nie poprawi się dopóty, dopóki Telewizja Republika nie zostanie włączona do oferty największych sieci kablowych, takich jak UPC czy Vectra.,Kamil Sikora