Surferów można spotkać na całym świecie. Nawet w tak niespodziewanym miejscu, jak leżąca na zimnej północy Islandia. Na tutejszych wodach nietrudno trafić na fantastyczne fale, nieustępujące niczym tym, po których pływają marokańscy surferzy. Lodowate wody Oceanu Atlantyckiego mogą być naprawdę nieprzewidywalne, początkujący surferzy powinni swoich sił próbować raczej w cieplejszych miejscach. W Islandii można nauczyć się surfingu od podstaw, ale szkolenia odbywają się latem, kiedy temperatura wody jest bardziej znośna. Więcej informacji o nich można znaleźć na stronie Reykjavik Base Camp. Coraz częściej zdarza się, że na wyspę przyjeżdżają profesjonalni surferzy, którzy chcą spróbować swoich sił na islandzkich wodach. Dla przyzwyczajonego do ciepłego, słonecznego klimatu i łagodnego wiatru surferów jest to naprawdę spore wyzwanie. Zimą, wiele osób decyduje się na kilkudniowe surfersko-narciarskie wycieczki. Tego typu imprezy organizuje Arctic Surfers. Zabierając (przynajmniej średniozaawansowanych!) surferów w najpiękniejsze, dzikie miejsca. Żeby móc surfować w lodowatej wodzie, trzeba wyposażyć się w specjalistyczny sprzęt. Podstawą jest gruba (6mm) pianka, koniecznie z kapturem. Założyciele Arctic Surfers przez wiele lat pracowali jako przewodnicy w Arctic Adventures, gdzie zajmowali się organizacją sportowych wypraw. Surfing był tematem praktycznie nieodkrytym. Postanowili więc odszukać najciekawsze miejsca i stworzyli biuro, które zajmuje się organizacją wycieczek surfingowych (często połączonych z freeride snowboardingiem). Arctic Surfers cieszą się dobrą opinią. Zdjęcia z wycieczek mówią same za siebie. Islandia jest krajem spektakularnie pięknym, a ekstremalne odkrywanie wciąż niemal dziewiczych miejsc jest prawdziwie podróżniczym doświadczeniem, w które warto zainwestować swój czas.,Maja Święcicka