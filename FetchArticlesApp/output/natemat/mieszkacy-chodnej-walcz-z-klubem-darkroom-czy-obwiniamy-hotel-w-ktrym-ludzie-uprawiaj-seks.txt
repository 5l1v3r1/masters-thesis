Więcej zdjęć (2) Dziewięciu lokatorów z ul. Chłodnej na warszawskiej Woli skarży się na hałasy dochodzące z sex-klubu Darkroom. Prezes spółki D.F.K. i właściciel lokalu odpiera jednak zarzuty. – To tak jakby obwiniać hotel za to, że ludzie uprawiają w nim seks – odpowiada. Do sprawy włączyły się już władze Woli, które twierdzą, że zostały wprowadzone w błąd. Urzędnicy sądzili, że powstanie tam... pub lub kawiarnia. Po niedawnych sporach wokół lokalu Cocomo na Krakowskim Przedmieściu, teraz punktem zapalnym jest klub Darkroom, również dedykowany jedynie dorosłym. Odbywają się tam imprezy o charakterze erotycznym. Okolicznym mieszkańcom przeszkadza tymczasem hałas związany ze specyficzną działalnością klubu. Muzyka i seks – Ciągle słyszymy głośną muzykę, klienci wjeżdżają nocą na podwórko samochodami czy motorami, wychodzą na papierosa i głośno się zachowują. To nie był dobry pomysł, by klub zrobić w podwórku budynku, w którym mieszkają ludzie – skarży się w "Rzeczpospolitej" Daniel Kozakowski. Z informacji do których dotarliśmy wynika, że w tym miejscu wcześniej był klub Maszynownia, gdzie odbywały się koncerty. Jak mówi naTemat anonimowo jeden z mieszkańców rzeczonego budynku, wówczas hałas perkusji nikomu z lokatorów nie przeszkadzał. Problemy zaczęły się po zmianie najemcy, na którego skargi wpływały jeszcze przed otwarciem Darkroomu. To przeczyłoby tezie, że chodzi jedynie o hałas. Czy problem tak naprawdę nie jest erotyczny charakter lokalu? Jak wyjaśnia w rozmowie z naTemat prezes spółki D.F.K i właściciel klubu, "to tak jakby obwiniać hotel za to, że ludzie uprawiają w nim seks". Przedsiębiorca - który pragnie pozostać jednak anonimowy - dodaje, że główny przedmiot działalności jego firmy jest zgodny z umową najmu. – Nasze przychody spółki pochodzą z prowadzenia pubu, spa i odnowy biologicznej – podkreśla. Dziewięciu wspaniałych Za wynajem mieszkania od Zakładu Gospodarowania Nieruchomościami na warszawskiej Woli, D.F.K. płaci miesięcznie 10 tys. zł. – Z uwagi na brak wolności gospodarczej dla przedsiębiorców w Polsce, obawiamy się, że umowa najmu może zostać wypowiedziana – podkreśla prezes. – Zarówno skargi od mieszkańców, jak i strona internetowa klubu nie pozostawiają wątpliwości co do charakteru jego działalności – mówi w "Rzeczpospolitej" rzeczniczka wolskiego ratusza Monika Beuth-Lutyk. – Lokal miał być przeznaczony na pub, kawiarnię, działalność gastronomiczną, organizację imprez, w tym imprez muzycznych. Strony rozszerzyły działalność o usługi w zakresie odnowy biologicznej i spa. Deklarowana w konkursie ofert oraz zgodna z zapisami umowy działalność byłaby świetna na Chłodnej. Jasno jednak widać, że najemca wprowadził ZGN w błąd – dodaje. Z tymi zarzutami nie zgadza się właściciel Darkroomu. – Skarga dotyczy jedynie dziewięciu mieszkańców, z czego siedmiu z nich mieszka w jednym mieszkaniu, bo to rodzina. Podburzyli jeszcze dwóch sąsiadów – podkreśla. Nie otrzymaliśmy odpowiedzi od rzeczniki dzielnicy Wola, czy nastąpi rozwiązanie umowy najmu ze spółką D.F.K. W sprawę zaangażowana została również Alicja Tysiąc, radna SLD, który mieszka w okolicy sex-klubu. Media opisując sprawę podały adres kobiety, która jednak nie chce utożsamiać się z tą sprawą, bo – jak wyjaśnia, nie jest stroną w tym sporze. A po rozmowie z naTemat jej prawnik doradził niekomentowanie tej sytuacji w mediach.,Łukasz TrybulskiWięcej zdjęć (2) Dziewięciu lokatorów z ul. Chłodnej na warszawskiej Woli skarży się na hałasy dochodzące z sex-klubu Darkroom. Prezes spółki D.F.K. i właściciel lokalu odpiera jednak zarzuty. – To tak jakby obwiniać hotel za to, że ludzie uprawiają w nim seks – odpowiada. Do sprawy włączyły się już władze Woli, które twierdzą, że zostały wprowadzone w błąd. Urzędnicy sądzili, że powstanie tam... pub lub kawiarnia. Po niedawnych sporach wokół lokalu Cocomo na Krakowskim Przedmieściu, teraz punktem zapalnym jest klub Darkroom, również dedykowany jedynie dorosłym. Odbywają się tam imprezy o charakterze erotycznym. Okolicznym mieszkańcom przeszkadza tymczasem hałas związany ze specyficzną działalnością klubu. Muzyka i seks – Ciągle słyszymy głośną muzykę, klienci wjeżdżają nocą na podwórko samochodami czy motorami, wychodzą na papierosa i głośno się zachowują. To nie był dobry pomysł, by klub zrobić w podwórku budynku, w którym mieszkają ludzie – skarży się w "Rzeczpospolitej" Daniel Kozakowski. Z informacji do których dotarliśmy wynika, że w tym miejscu wcześniej był klub Maszynownia, gdzie odbywały się koncerty. Jak mówi naTemat anonimowo jeden z mieszkańców rzeczonego budynku, wówczas hałas perkusji nikomu z lokatorów nie przeszkadzał. Problemy zaczęły się po zmianie najemcy, na którego skargi wpływały jeszcze przed otwarciem Darkroomu. To przeczyłoby tezie, że chodzi jedynie o hałas. Czy problem tak naprawdę nie jest erotyczny charakter lokalu? Jak wyjaśnia w rozmowie z naTemat prezes spółki D.F.K i właściciel klubu, "to tak jakby obwiniać hotel za to, że ludzie uprawiają w nim seks". Przedsiębiorca - który pragnie pozostać jednak anonimowy - dodaje, że główny przedmiot działalności jego firmy jest zgodny z umową najmu. – Nasze przychody spółki pochodzą z prowadzenia pubu, spa i odnowy biologicznej – podkreśla. Dziewięciu wspaniałych Za wynajem mieszkania od Zakładu Gospodarowania Nieruchomościami na warszawskiej Woli, D.F.K. płaci miesięcznie 10 tys. zł. – Z uwagi na brak wolności gospodarczej dla przedsiębiorców w Polsce, obawiamy się, że umowa najmu może zostać wypowiedziana – podkreśla prezes. – Zarówno skargi od mieszkańców, jak i strona internetowa klubu nie pozostawiają wątpliwości co do charakteru jego działalności – mówi w "Rzeczpospolitej" rzeczniczka wolskiego ratusza Monika Beuth-Lutyk. – Lokal miał być przeznaczony na pub, kawiarnię, działalność gastronomiczną, organizację imprez, w tym imprez muzycznych. Strony rozszerzyły działalność o usługi w zakresie odnowy biologicznej i spa. Deklarowana w konkursie ofert oraz zgodna z zapisami umowy działalność byłaby świetna na Chłodnej. Jasno jednak widać, że najemca wprowadził ZGN w błąd – dodaje. Z tymi zarzutami nie zgadza się właściciel Darkroomu. – Skarga dotyczy jedynie dziewięciu mieszkańców, z czego siedmiu z nich mieszka w jednym mieszkaniu, bo to rodzina. Podburzyli jeszcze dwóch sąsiadów – podkreśla. Nie otrzymaliśmy odpowiedzi od rzeczniki dzielnicy Wola, czy nastąpi rozwiązanie umowy najmu ze spółką D.F.K. W sprawę zaangażowana została również Alicja Tysiąc, radna SLD, który mieszka w okolicy sex-klubu. Media opisując sprawę podały adres kobiety, która jednak nie chce utożsamiać się z tą sprawą, bo – jak wyjaśnia, nie jest stroną w tym sporze. A po rozmowie z naTemat jej prawnik doradził niekomentowanie tej sytuacji w mediach.,Łukasz Trybulski