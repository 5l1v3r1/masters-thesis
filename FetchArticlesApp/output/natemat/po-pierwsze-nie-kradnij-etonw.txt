Wydawałoby się, że pokerzyści to w miarę ogarnięci ludzie. Jednak, jak pokazuje historia Chana Peltona, w przypływie pokerowych emocji można zrobić zrobić sporą głupotę. A cena będzie wysoka. Wszystko wskazywało na to, że turniej WSOP Circuit Palm Beach przejdzie bez większych emocji w pokerowych mediach. Zawodnicy przyjechali, jeden z nich wygrał mistrzowski pierścień i trochę gotówki ($47,061) i tyle. Zapewne byłoby tak, gdyby nie idiotyczna decyzja Peltona. O co chodzi? Chan Pelton spotkał się w finałowym pojedynku z Christopherem Bolekiem. W trakcie gry, Pelton zabrał ze swojego stacka, którym grał żeton o nominale 25,000 (oczywiście, nie reprezentował on żadnej wartości pieniężnej). Prawdopodobnie doszło do tego już pod sam koniec gry, bo później tłumaczył się, że chciał mieć pamiątkę po zwycięstwie (jakby pierścień i pieniądze nie wystarczyły). Władze kasyna wszczęły postępowanie wyjaśniające i do czasu zbadania sprawy, zawiesiły oficjalnej ogłoszenie wyników. Oficjalne pismo poznaliśmy wczoraj (opublikowano je m.in. na pokerowym forum TwoPlusTwo). I tak, jak można było się spodziewać, Pelton boleśnie odczuje skutki swojej głupoty. Organizatorzy każdego turnieju pokerowego i każde kasyno są uczuleni na każde, nawet najmniejsze tego typu incydenty. Biorąc pod uwagę to, skąd poker wyewoluował do dzisiejszej postaci, to zrozumiałe. Nagranie wideo potwierdziło, że Pelton zabrał (lub ukradł, jak kto woli) żeton ze swojego stacka. Z tego też względu jego zachowanie nie miało wpływu na przebieg i czystość samej gry (wpływało jedynie co najwyżej na sytuację w finale samego Peltona). Jednak, jak przypomnieli organizatorzy, takie zachowanie jest naruszeniem regulaminu World Series Of Poker. Nawet zabranie ,,własnego” żetonu jest traktowane, jako ,,kradzież własności”. Nie bierze się pod uwagę intencji gracza. Karą za naruszenie tego punktu regulaminu jest dyskwalifikacja z turnieju. W związku z tym zwycięstwo przyznano Christopherowi Bolekowi, który wcześniej zajął 2. miejsce. Pelton zostanie pozbawiony także mistrzowskiego pierścienia i pieniędzy, które otrzymał. Wszyscy pokerzyści biorący udział w turnieju zostają automatycznie przesunięci o jedno miejsce wyżej i otrzymają nowe wypłaty (skorygowane o nowe miejsce. Zawodnik, który odpadł wcześniej na pierwszym niepłatnym miejscu musi czuć zadowolenie). Pelton straci także punkty i miejsce przyznawane do klasyfikacji i turnieju WSOP National Championship- grają w nim zwycięzcy turniejów WSOPC z danego sezonu i zwycięzcy klasyfikacji punktowych z każdego turnieju. Zwycięzca turnieju WSOP National Championship otrzymuje mistrzowską bransoletkę. Noah Carbone, dyrektor card roomu w Palm Beach Kennel Club mówi: . Dodaje on, że pokerzyści muszą pamiętać o tym, że żetony są własnością pokerroomów i muszą cały czas przebywać na stole, na którym toczy się gra. Pelton otrzymał także zakaz uczestniczenia w jakimkolwiek wydarzeniu w obiektach należących do Palm Beach Kennel Club. World Series Of Poker, który organizuje serię Circuit potwierdził kary nałożone przez PBKC i dorzuciło tego swoje. Pelton nie będzie mógł grać w WSOP National Championship, zostaje wykluczony ze wszystkich turniejów odbywających się pod marką WSOP, które będą odbywać się w obiektach należących do Caesars (Caesars Interactive Entertainment to właściciel WSOP). Poza tym WSOP zamierza zrobić wszystko, aby inne kasyna, które goszczą np. serię Circuit także zastosowały kary dot. dyskwalifikacji. Swoją droga, dziwi mnie zachowanie Peltona. Ten żeton (przyjmując, że chodziło o pamiątkę) nie był mu do niczego potrzebny. Gracze po to otrzymują pierścienie mistrzowskie (lub bransoletki- na WSOP), żeby po latach nadal mieli namacalny dowód swojego triumfu. Wyobrażacie sobie Phila Hellmutha, który po każdym ze swoich 13 triumfów w WSOP zabiera żeton? Zachowanie Peltona można tłumaczyć tylko głupotą. Nawet zwycięstwo w turnieju pokerowym przed tym nie chroni. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka