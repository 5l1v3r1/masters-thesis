Zespół Suzuki Endurance Racing Team rozpoczął walkę o trzynasty i czwarty z rzędu tytuł mistrzów Świata Endurance! SERT pod wodzą Dominique Melianda w składzie Vincent Philippe, Anthony Delhalle i Julien Da Costa przystępował do tego wymagającego, dwudziestoczterogodzinnego wyścigu w roli oczywistego faworyta. Niestety już na początku wyścigu Anthony Delhalle, a chwilę później Vincent Philippe zaliczyli nieprzyjemne upadki, po których ekipa techniczna musiała odbudowywać motocykl. – powiedział Vincent Philippe. Po tych dramatycznych wydarzeniach Suzuki z numerem 1 spadło prawie na sam koniec klasyfikacji i przez kolejne godziny wspinało się po drabince wyników. Czasu wystarczyło na trzecie miejsce, tak ważne w walce o obronę tytułu. By podkreślić znaczenie wyczynu zawodników Suzuki trzeba dodać, że po drugim upadku strata do późniejszych zwycięzców - zespołu Kawasaki - wynosiła 15 okrążeń, a na mecie było to tylko 11 kółek. – powiedział po wyścigu Julien Da Costa. WYNIKI BOL D’OR 2013: 1 SRC KAWASAKI 808 okrążeń 2 Monster YART Yamaha 799 3 SUZUKI ENDURANCE RACING TEAM 797 4 YAMAHA GMT 94 793 5 Junior Team LMS Suzuki 788 (1 miejsce Superstock) Historia ENDURANCE: Swoje początki wyścigi wytrzymałościowe mają w 1922 roku, kiedy to Eugene Mauve zorganizował pierwszy wyścig Bol d’Or. W latach sześćdziesiątych rozgrywano mistrzostwa pod nazwą FIM Endurance Cup. W roku 1976 EC zmienił się w European Championship, a potem w 1980 w World Endurance Championship (Mistrzostwa Świata Endurance) i pod tą nazwą seria ta funkcjonuje do dziś. Dzięki swojemu unikalnemu formatowi kilka wyścigów z kalendarza tej kategorii stało się wręcz legendarnymi np.: 24h Le Mans, 24h de Liege (tor Spa-Francorchamps), 8h Suzuka i Bol d'Or (rozgrywane obecnie na torze Magny-Cours). Obecnie wyścigi wchodzące w skład mistrzostw Świata mają format ośmio (Suzuka, Oschersleben) i dwudziestoczterogodzinny (Le Mans i Bol d’Or). Zespoły rywalizują w klasach EWC o Mistrzostw Świata, Superstock o Puchar Świata oraz Open bez klasyfikacji generalnej. Polub Baba po Garach na facebooku.,Weronika Kwapisz