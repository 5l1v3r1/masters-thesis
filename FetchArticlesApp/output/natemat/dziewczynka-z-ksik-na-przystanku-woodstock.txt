Więcej zdjęć (2) W dniach 1-3.08 w Kostrzynie nad Odrą odbył się XIX Przystanek Woodstock - nazywany “najpiękniejszym festiwalem świata”. Dlatego właśnie nasza obecność tam była obowiązkowa! Podczas woodstockowej przygody Dziewczynce z Książką towarzyszyła jak zawsze niezawodna jej “armia”: Daria, Zosia, Michał, Natalia, Ola i Emilka. Najczęściej można było nas spotkać na Akademii Sztuk Przepięknych, gdzie w towarzystwie wspaniałych, niesamowicie otwartych i chętnych do działania ludzi z MONARu, biegaliśmy z aparatem i opowiadaliśmy historię Malali. Zainteresowanie było ogromne, wszyscy chętnie nas słuchali, dopytywali się o losy młodej Pakistanki, o to czym się zajmujemy, a nawet dostaliśmy kilka bardzo ciekawych zaproszeń. Oczywiście nie mogło nas zabraknąć na fantastycznych koncertach, które przez trzy dni umilały popołudnia woodstokowiczom! Na Dużej Scenie gościli m.in. Kamil Bednarek, który otworzył festiwal, Big Cyc, Enter Shikari, Gooral & Mazowsze, Happysad, Farben Lehre i goście, Emir Kustarica & The No Smoking Orkiestra, Maria Peszek, Soja, a nawet Kaiser Chiefs! Nie zabrakło także folkowych rytmów, które rozbrzmiewały na Małej Scenie ASP. Tam mogliśmy bawić się przy utworach zespołów takich jak: Ino Ros, Panke Shava, Tabu, Artur Andrus, Kozak System, Cała Góra Barwinków, czy Big Fat Mama. Jak co roku Pokojowa Wioska Kryszny, przygotowała dla nas prawdziwą muzyczną ucztę już od środy, zapraszając wspaniałych wykonawców, wśród których pojawili się np.: Raggafaya, The analogs, Haydamaky, Koniec Świata, Ga-Ga Zielone Żabki, Tabu, Kozak System, Enej, Leniwiec, Wszyscy Byliśmy Harcerzami i Blade Loki. Jednak Przystanek Woodstock to nie tylko energetyzujące koncerty, ale również całe mnóstwo ciekawych warsztatów oraz spotkań z wyjątkowymi ludźmi. W tym roku na Akademi Sztuk Przepięknych gościli m.in.: Krzysztof Skiba, Kuba Wojewódzki, Ks. Adam Boniecki, Artur Andrus, Prof. Zbigniew Lew-Starowicz oraz Grzegorz Miecugow. Mimo doskwierających upałów, udział w dyskusjach brały niezliczone ilości woodstockowiczów, a każdy z nich miał możliwość zabrania głosu czy zadania pytania. Również wybór warsztatów był naprawdę imponujący, dzięki czemu każdy mógł znaleźć coś dla siebie. Mogliśmy wziąć udział np. w zajęciach muzycznych prowadzonych przez Piotra Bukartyka, spotkać się z historią dzięki panu Wołoszańskiemu, dowiedzieć się jak zamienić swoją pasję w biznes, a także uczestniczyć w warsztatach filmowych, improwizacji kabaretowej, ceramicznych, szybkiego czytania oraz technik pamięciowych. Najmilej jednak wspominamy spotkanie z naszym partnerem - Projektem Multikulti, prowadzonym przez Agnieszkę Doberschuetz w namiocie owsiaknet.pl! Podczas tego wydarzenia mogliśmy stworzyć kolorowe mandale, które wkrótce nadadzą kolorów ścianom szpitalnych oddziałów i przychodni. Oczywiście nie mogliśmy się powstrzymać i stworzyliśmy specjalną “dziewczynkową” mandalę z książką. Kilka dni spędzonych na XIX Przystanku Woodstock, wśród najbardziej kolorowych i otwartych ludzi na świecie, przy wesołych dźwiękach muzyki, w niesamowitej atmosferze i promieniach słonecznych napełniło nas ogromnymi pokładami pozytywnej energii, siły do działania oraz radością, którą możemy obdzielić wszystkich wkoło. DZIĘKUJEMY za czas tam spędzony, za ludzi których poznaliśmy i zabawę, której doświadczyliśmy! DO ZOBACZENIA za rok! Więcej zdjęć jest dostępnych na naszym profili na Facebook'u. tekst: Daria Nurkiewicz,Dziewczynka z książkąWięcej zdjęć (2) W dniach 1-3.08 w Kostrzynie nad Odrą odbył się XIX Przystanek Woodstock - nazywany “najpiękniejszym festiwalem świata”. Dlatego właśnie nasza obecność tam była obowiązkowa! Podczas woodstockowej przygody Dziewczynce z Książką towarzyszyła jak zawsze niezawodna jej “armia”: Daria, Zosia, Michał, Natalia, Ola i Emilka. Najczęściej można było nas spotkać na Akademii Sztuk Przepięknych, gdzie w towarzystwie wspaniałych, niesamowicie otwartych i chętnych do działania ludzi z MONARu, biegaliśmy z aparatem i opowiadaliśmy historię Malali. Zainteresowanie było ogromne, wszyscy chętnie nas słuchali, dopytywali się o losy młodej Pakistanki, o to czym się zajmujemy, a nawet dostaliśmy kilka bardzo ciekawych zaproszeń. Oczywiście nie mogło nas zabraknąć na fantastycznych koncertach, które przez trzy dni umilały popołudnia woodstokowiczom! Na Dużej Scenie gościli m.in. Kamil Bednarek, który otworzył festiwal, Big Cyc, Enter Shikari, Gooral & Mazowsze, Happysad, Farben Lehre i goście, Emir Kustarica & The No Smoking Orkiestra, Maria Peszek, Soja, a nawet Kaiser Chiefs! Nie zabrakło także folkowych rytmów, które rozbrzmiewały na Małej Scenie ASP. Tam mogliśmy bawić się przy utworach zespołów takich jak: Ino Ros, Panke Shava, Tabu, Artur Andrus, Kozak System, Cała Góra Barwinków, czy Big Fat Mama. Jak co roku Pokojowa Wioska Kryszny, przygotowała dla nas prawdziwą muzyczną ucztę już od środy, zapraszając wspaniałych wykonawców, wśród których pojawili się np.: Raggafaya, The analogs, Haydamaky, Koniec Świata, Ga-Ga Zielone Żabki, Tabu, Kozak System, Enej, Leniwiec, Wszyscy Byliśmy Harcerzami i Blade Loki. Jednak Przystanek Woodstock to nie tylko energetyzujące koncerty, ale również całe mnóstwo ciekawych warsztatów oraz spotkań z wyjątkowymi ludźmi. W tym roku na Akademi Sztuk Przepięknych gościli m.in.: Krzysztof Skiba, Kuba Wojewódzki, Ks. Adam Boniecki, Artur Andrus, Prof. Zbigniew Lew-Starowicz oraz Grzegorz Miecugow. Mimo doskwierających upałów, udział w dyskusjach brały niezliczone ilości woodstockowiczów, a każdy z nich miał możliwość zabrania głosu czy zadania pytania. Również wybór warsztatów był naprawdę imponujący, dzięki czemu każdy mógł znaleźć coś dla siebie. Mogliśmy wziąć udział np. w zajęciach muzycznych prowadzonych przez Piotra Bukartyka, spotkać się z historią dzięki panu Wołoszańskiemu, dowiedzieć się jak zamienić swoją pasję w biznes, a także uczestniczyć w warsztatach filmowych, improwizacji kabaretowej, ceramicznych, szybkiego czytania oraz technik pamięciowych. Najmilej jednak wspominamy spotkanie z naszym partnerem - Projektem Multikulti, prowadzonym przez Agnieszkę Doberschuetz w namiocie owsiaknet.pl! Podczas tego wydarzenia mogliśmy stworzyć kolorowe mandale, które wkrótce nadadzą kolorów ścianom szpitalnych oddziałów i przychodni. Oczywiście nie mogliśmy się powstrzymać i stworzyliśmy specjalną “dziewczynkową” mandalę z książką. Kilka dni spędzonych na XIX Przystanku Woodstock, wśród najbardziej kolorowych i otwartych ludzi na świecie, przy wesołych dźwiękach muzyki, w niesamowitej atmosferze i promieniach słonecznych napełniło nas ogromnymi pokładami pozytywnej energii, siły do działania oraz radością, którą możemy obdzielić wszystkich wkoło. DZIĘKUJEMY za czas tam spędzony, za ludzi których poznaliśmy i zabawę, której doświadczyliśmy! DO ZOBACZENIA za rok! Więcej zdjęć jest dostępnych na naszym profili na Facebook'u. tekst: Daria Nurkiewicz,Dziewczynka z książką