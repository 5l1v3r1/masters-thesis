Kiedy za oknem śnieg i mróz ... Kiedy za oknem śnieg i mróz w ogrodzie nie ma już co robić. Każdy działkowiec powinien już dawno zabezpieczyć rośliny przed mrozem, umyć narzędzia i zabezpieczyć działkę przed potencjalnymi intruzami. Ja mam na działce dwie kotki i mnóstwo ptaków jak sikorki dzięcioły, sójki kowaliki czy nawet drozdy, więc mimo zimy regularnie jeżdżę na działkę je dokarmiać. Pomagają mi w tym emerytowani sąsiedzi, ot maja po prostu więcej czasu. Kiedy temperatura spadnie grubo poniżej -10 stopni C wtedy jedna z kotek zostanie wzięta do domu, druga, zbyt dzika, aby ją złapać będzie musiała niestety tam zostać. Dla działkowca czy właściciela przydomowego ogródka, zima to najlepszy czas, aby zaplanować jak będą wyglądały zagonki w następny sezonie, co i gdzie będzie posadzone, jakie mniej lub bardziej istotne zmiany będzie trzeba poczynić. Ja zamierzam postawić namiot ogrodowy z pergolą, po której będą pięły się przepiękne kwiaty Milina Amerykańskiego. Poza tym chcę dokupić kilka żurawek, host i rozchodników, gdyż te, które miałam zostały zniszczone przez dziki grasujące na naszych ogródkach działkowych. Uwielbiam trawy ozdobne i zapewne znajdę miejsce na jeszcze jedną, której oczywiście nie mam. Na działce wśród wielu barwnym roślin są też i takie, które mogą wyrządzić człowiekowi szkodę na zdrowiu. Wiele roślin zawiera w różnych swoich częściach-owocach, liściach, korzeniach, łodygach-substancje trujące. Wszyscy ci, którzy maja małe dzieci, bądź wnuki, powinni zwracać baczna uwagę na rośliny, jakie sadzą w swoi ogrodzie. Takie rośliny jak ciemiernik, tojad, naparstnica, konwalia, bieluń, tytoń, rącznik czy wilczomlecz to rośliny trujące. Wśród roślin drzewiastych trującymi są: bluszcz, cis, ostrokrzew, suchodrzew, złotokap i żywotnik. Nie zniechęcam nikogo przed posadzeniem tych roślin, ale zwracam uwagę, aby wiedzieć, z czym mamy do czynienia w naszym ogrodzie i wystrzegać się zagrożenia z ich strony, szczególnie przez małe dzieci.,Beata Wielgosz