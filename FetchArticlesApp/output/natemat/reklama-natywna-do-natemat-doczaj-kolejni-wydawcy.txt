Profil Google+ Ten dzień jest naszym - naTemat - wielkim sukcesem. Nie tylko poinformowaliśmy o naprawdę fajnych statystykach pierwszego miesiąca zaprzyjaźnionego Mamadu.pl oraz chrupaliśmy żelki od Rafała Madajczaka świętując bardzo udany pierwszy dzień AszDziennik.pl. Zdarzyło się coś jeszcze. Oto Gazeta Wyborcza przyłączyła się do naTemat w promocji reklamy natywnej. Od ponad dwóch lat, mimo oporu licznych mediów mówimy, że to reklama natywna jest przyszłością marketingu w internecie. Dziś, w Dużym Formacie, znaleźliśmy sojusznika. W tej chwili zapominam o konkurencji - chwalę Gazetę, chwalę HBO oraz agencję Lubię to, która akcję prowadzi. HBO kolejny raz okazuje się firmą wyjątkową otwartą na dobre pomysły i niestandardową komunikację. Chapeau bas! naTemat kilka razy zrobiło z tym nadawcą bardzo niestandardowe kampanie, między innymi pierwszy interaktywny artykuł promujący Grę o tron, czy bardzo unikalną kampanię z okazji serialu "Pozostawieni". Teraz HBO zrobiło świetną promocję serialu Wataha. Jest ona w wielu mediach, także w naTemat, ja chcę jednak zwrócić uwagę na część zaprojektowaną, jak przeczytałem na Facebooku Yuri Drabenta, przez agencję Lubię to. Jest to dobra reklama natywna w czystej postaci. Włączyły się w nią serwisy podróżnicze i turystyczne. Te teksty znaleźć można pod #MagiczneBieszczady. Są to generalnie artykuły opisujące piękno tego regionu Polski. W akcję włączył się magazyn Playboy, który w ostatnim numerze publikuje rozbieraną sesję Izabelli Wasiniewskiej "inspirowaną serialem Wataha". W akcję włączył się wreszcie Gazeta Wyborcza, która wydała dziś specjalne bieszczadzkie wydanie Dużego Formatu. Nie jest tak, że żyję w przekonaniu, że świat się kręci dzięki nam. Ale też nie uwierzę, że taki Duży Format ukazałby się, gdyby naTemat od ponad 2 lat nie mówiło: reklama natywna, reklama natywna, reklama natywna. Mamy dziś w DF serię bardzo dobrych tekstów o Bieszczadach: Adama Wajraka poszukującego "duchów", okładkowy "Patrol z watahą", czyli tekst o Straży Granicznej i kilka innych tekstów. Duży Format opisuje ten cykl jako "Akademia opowieści HBO i Gazety Wyborczej", a nie jako "Reklama". Ja się nie zamierzam czepiać, ale gdzie jest Vadim Makarenko, słynny agorowy przeciwnik reklamy natywnej? Mam nadzieję, że Vadim zamilkł bo przekonał się do reklamy natywnej. HBO dziś dało nam - czytelnikom - dużą wartość przez bardzo wysokiej jakości treści. Poprzez historie, reportaże, zdjęcia, nadawca zbudował zainteresowanie swoją opowieścią i swoją produkcją. Dobra robota. Agencja "Lubię to" między innymi wysłała w góry fotografkę Agatę Grzybowską, której zdjęcia publikuje DF. Gdzie HBO jest w tym wszystkim? Jest przez wywołanie tematu Bieszczad, jest przez skojarzenie Bieszczady=Wataha=HBO, jest wreszcie w layoucie reklamowym na ostatniej stronie DF. Yuri Drabent napisał, że materiał "Ludzie Bieszczad" na stronie HBO ma już kilka tysięcy lajków. To jest dokładnie to co mówimy od tak dawna. Reklama natywna jest skuteczna, bo ludzie chcą ją sobie polecać. Jaki internetowy banerek ktokolwiek chciałby polecić znajomemu na Facebooku? Reklama natywna rośnie i będzie rosnąć. Na pochwałę zasługuje nie tylko Gazeta Wyborcza, ale także Press, z którym mieliśmy przecież tyle gorących sporów. Press w ostatnim numerze publikuje "tekst ekspercki" managera Piotra Szeleszczuka z firmy adidas pod dużym logotypem marki. Tekst dotyczy tego, w jak znakomity sposób adidas ograł konkurencję podczas MŚ w Brazylii i jak dzięki temu firma "utrzymała pozycję lidera rynku futbolowego zarówno w Polsce, jak i na świecie oraz powiększyła przewagę nad konkurentami". Ten tekst to znakomity przykład reklamy natywnej. Piotr Szeleszczuk poprzez artykuł buduje swoją pozycję jako eksperta oraz pozycję firmy adidas, jako lidera marketingu sportowego. I super. Co my w naTemat na to wszystko? Bardzo się, jak już napisałem, cieszymy. Ale przede wszystkim idziemy do przodu. Wczoraj Katarzyna Szpor opublikowała tekst "3 powody, dla których musisz reklamować się na AszDzienniku". Jestem przekonany, że reklama natywna w naszym serwisie z "najlepszymi zmyślonymi newsami" będzie budowała dla odważnych reklamodawców zaangażowanie użytkowników na niespotykanym dotąd poziomie. Zapraszamy odważne firmy. Rozbudowujemy butik reklamy natywnej - tylko w tym miesiącu dołączają do niego trzy nowe osoby, zapowiadam też że butik będzie miał wkrótce nowego szefa. I że będzie to głośny i bardzo znaczący transfer. Udało nam się zaprosić do naTemat wyjątkowego specjalistę.,Tomasz MachałaProfil Google+ Ten dzień jest naszym - naTemat - wielkim sukcesem. Nie tylko poinformowaliśmy o naprawdę fajnych statystykach pierwszego miesiąca zaprzyjaźnionego Mamadu.pl oraz chrupaliśmy żelki od Rafała Madajczaka świętując bardzo udany pierwszy dzień AszDziennik.pl. Zdarzyło się coś jeszcze. Oto Gazeta Wyborcza przyłączyła się do naTemat w promocji reklamy natywnej. Od ponad dwóch lat, mimo oporu licznych mediów mówimy, że to reklama natywna jest przyszłością marketingu w internecie. Dziś, w Dużym Formacie, znaleźliśmy sojusznika. W tej chwili zapominam o konkurencji - chwalę Gazetę, chwalę HBO oraz agencję Lubię to, która akcję prowadzi. HBO kolejny raz okazuje się firmą wyjątkową otwartą na dobre pomysły i niestandardową komunikację. Chapeau bas! naTemat kilka razy zrobiło z tym nadawcą bardzo niestandardowe kampanie, między innymi pierwszy interaktywny artykuł promujący Grę o tron, czy bardzo unikalną kampanię z okazji serialu "Pozostawieni". Teraz HBO zrobiło świetną promocję serialu Wataha. Jest ona w wielu mediach, także w naTemat, ja chcę jednak zwrócić uwagę na część zaprojektowaną, jak przeczytałem na Facebooku Yuri Drabenta, przez agencję Lubię to. Jest to dobra reklama natywna w czystej postaci. Włączyły się w nią serwisy podróżnicze i turystyczne. Te teksty znaleźć można pod #MagiczneBieszczady. Są to generalnie artykuły opisujące piękno tego regionu Polski. W akcję włączył się magazyn Playboy, który w ostatnim numerze publikuje rozbieraną sesję Izabelli Wasiniewskiej "inspirowaną serialem Wataha". W akcję włączył się wreszcie Gazeta Wyborcza, która wydała dziś specjalne bieszczadzkie wydanie Dużego Formatu. Nie jest tak, że żyję w przekonaniu, że świat się kręci dzięki nam. Ale też nie uwierzę, że taki Duży Format ukazałby się, gdyby naTemat od ponad 2 lat nie mówiło: reklama natywna, reklama natywna, reklama natywna. Mamy dziś w DF serię bardzo dobrych tekstów o Bieszczadach: Adama Wajraka poszukującego "duchów", okładkowy "Patrol z watahą", czyli tekst o Straży Granicznej i kilka innych tekstów. Duży Format opisuje ten cykl jako "Akademia opowieści HBO i Gazety Wyborczej", a nie jako "Reklama". Ja się nie zamierzam czepiać, ale gdzie jest Vadim Makarenko, słynny agorowy przeciwnik reklamy natywnej? Mam nadzieję, że Vadim zamilkł bo przekonał się do reklamy natywnej. HBO dziś dało nam - czytelnikom - dużą wartość przez bardzo wysokiej jakości treści. Poprzez historie, reportaże, zdjęcia, nadawca zbudował zainteresowanie swoją opowieścią i swoją produkcją. Dobra robota. Agencja "Lubię to" między innymi wysłała w góry fotografkę Agatę Grzybowską, której zdjęcia publikuje DF. Gdzie HBO jest w tym wszystkim? Jest przez wywołanie tematu Bieszczad, jest przez skojarzenie Bieszczady=Wataha=HBO, jest wreszcie w layoucie reklamowym na ostatniej stronie DF. Yuri Drabent napisał, że materiał "Ludzie Bieszczad" na stronie HBO ma już kilka tysięcy lajków. To jest dokładnie to co mówimy od tak dawna. Reklama natywna jest skuteczna, bo ludzie chcą ją sobie polecać. Jaki internetowy banerek ktokolwiek chciałby polecić znajomemu na Facebooku? Reklama natywna rośnie i będzie rosnąć. Na pochwałę zasługuje nie tylko Gazeta Wyborcza, ale także Press, z którym mieliśmy przecież tyle gorących sporów. Press w ostatnim numerze publikuje "tekst ekspercki" managera Piotra Szeleszczuka z firmy adidas pod dużym logotypem marki. Tekst dotyczy tego, w jak znakomity sposób adidas ograł konkurencję podczas MŚ w Brazylii i jak dzięki temu firma "utrzymała pozycję lidera rynku futbolowego zarówno w Polsce, jak i na świecie oraz powiększyła przewagę nad konkurentami". Ten tekst to znakomity przykład reklamy natywnej. Piotr Szeleszczuk poprzez artykuł buduje swoją pozycję jako eksperta oraz pozycję firmy adidas, jako lidera marketingu sportowego. I super. Co my w naTemat na to wszystko? Bardzo się, jak już napisałem, cieszymy. Ale przede wszystkim idziemy do przodu. Wczoraj Katarzyna Szpor opublikowała tekst "3 powody, dla których musisz reklamować się na AszDzienniku". Jestem przekonany, że reklama natywna w naszym serwisie z "najlepszymi zmyślonymi newsami" będzie budowała dla odważnych reklamodawców zaangażowanie użytkowników na niespotykanym dotąd poziomie. Zapraszamy odważne firmy. Rozbudowujemy butik reklamy natywnej - tylko w tym miesiącu dołączają do niego trzy nowe osoby, zapowiadam też że butik będzie miał wkrótce nowego szefa. I że będzie to głośny i bardzo znaczący transfer. Udało nam się zaprosić do naTemat wyjątkowego specjalistę.,Tomasz Machała