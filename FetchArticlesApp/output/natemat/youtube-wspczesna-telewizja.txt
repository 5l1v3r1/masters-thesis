Nie mam telewizji. Już od 8 lat. Od kiedy wyjechałem z rodzinnego domu nigdy nie trafiałem na mieszkanie z TV. Co więcej nie brakuje mi tego urządzenia. Bo i po co? Przecież jest Internet. O telewizji pisałem krytycznie już wielokrotnie. TU TU TU Co niby ona nam oferuje? - żenująco słabe i wielokrotnie powtarzane reklamy - programy na poziomie Warsaw Shore, Rozmowy w Toku czy Dlaczego Ja - seriale o myciu rączek, księdzu na rowerze czy o jakiejś rodzinie - a po 20:00 filmy ze Stevenem Segalem Tragedia! Telewizja nie oferuje nam niczego, czego nie może zaoferować mi Internet. Wystarczy tylko dobrze poszukać. Dzięki YouTubowi nie muszę wyczekiwać godziny, oglądać tony reklam przed i po. To ja decyduję, kiedy i co mam ochotę obejrzeć. Z każdym miesiącem polscy vlogerzy/youtuberzy (sam się już pogubiłem, która nazwa jest poprawna) są coraz lepsi. Zarówno technicznie, jak i montażowo czy scenariuszowo. Trend ten będzie rósł z każdym dniem. Każda statystyka i infografika utwierdza mnie w tym fakcie. Inaczej - współczesna gwiazda TV, Szymon Majewski, woli tworzyć swój kanał na Youtubie niż występować w telewizji. Sam ten fakt, świadczy o potędze Internetu. Jak już wyżej wspomniałem, nie każdy ma czas na szukanie odpowiednich kanałów na Youtubie, dlatego pozwoliłem sobie wypisać te, które MI w zupełności dostarczają to, czego telewizja nie jest w stanie. Zaczynamy: Gdy mam ochotę obejrzeć film: Kino to moja pasja. Zakochałem się w filmie, kiedy pierwszy raz obejrzałem Pulp Fiction. W telewizji jest/był taki cykl prowadzony przez niezniszczalną i wiecznie piękną Grażynę Torbicką. Jeden z niewielu dobrych programów w TV, niestety puszczany zawsze o późnych porach. Co mi, człowiekowi bez TV, zastępuje p. Torbicką? – czyli Jacek i Dawid rzeczowo o najnowszych produkcjach kinowych. Ostatnio odwiedził ich nawet raper - Abradab. Szczerze, mam nadzieję, że chłopcy kiedyś zaproszą Grażynę Torbicką (co Wy na to?) Kochasz film, kochasz Sfilmowanych. Jeżeli jednak wolisz słuchać niż oglądać, polecam świetny filmowy podcast Janka Urbanowicza: Małe Filmidło Janek, wspólnie z gośćmi, bezpardonowo rozprawia się ze wszelkimi filmowymi niedoskonałościami albo zachwyca i wyje wniebogłosy nad kinowymi perełkami. Gdy chcę coś zjeść: No tutaj nie będę oryginalny. Kotlet TV Jedyny kulinarny program na Youtubie, jaki oglądam. Nie dlatego, że inne są złe. Absolutnie. Po prostu Paulina i Michał tworzą tak smaczne potrawy i profesjonalnie techniczne odcinki, że nie potrzebuję alternatywy. Must have każdego smakosza. Gdy chcę dowiedzieć się, co się dzieje na świecie: Tutaj, przyznam się szczerze, korzystam głównie z tabletowej wersji TVN (Fakty). Dlaczego? Po pierwsze, mają aplikację dedykowaną na tablety, po drugie, gdy nie mam ochoty oglądać po raz enty milionowych narzekań na gender, to dany materiał przewijam, po trzecie, nie muszę siadać dokładnie o 19 przed TV, a oglądam kiedy JA mam na to ochotę i czas. Wiem, że są inne – ale ja po prostu przyzwyczaiłem się do Anity Werner... Gdy chcę pograć w grę lub poczytać książkę: W tym zestawieniu oczywiście nie mogło zabraknąć Rocka. Największa gwiazda sceny youtubowo-gameplayowej. Nie jestem jakimś wielkim graczem, ostatni raz przeszedłem Fallouta 2 i to było parę miesięcy temu, jednakże, gdy mam ochotę już sobie coś kupić, zawsze zajrzę na jego kanał i popatrzę, jak dana gra się prezentuje. Dobrym programem jest również Raport Obieżyświata prowadzony przez Janusza, Przemka i Zuzię. Tematem przewodnim są nowości ze świata fantastyki, SF. Tutaj już mamy przekrój od książek, gier, aż po relację z Falconów. Mega fajne. No i last but not least – JestKultura czyli Andrzej Tucholski. W sumie na Youtubie od niedawna (i coś ostatnio nie aktualizowane... Andrzej!), mimo to już zdobył rzesze swoich fanów. W bardzo przyjazny sposób przedstawia, dlaczego warto oglądać film w domu, czy też wyraża swoją opinię na temat książki, a jak trzeba to i wesprze WOŚP. Polecam tego allegrowicza. Gdy chcę podszkolić język polski: Tutaj przychodzi mi z pomocą Paulina, studentka polonistyki na UW. Na jej kanale – – radzi, motywuje, daje wskazówki, a przede wszystkim tłumaczy JAK używać POPRAWNIE naszego, bardzo trudnego języka polskiego. Bardzo przydatne, zwłaszcza dla wszystkich przyszłych i obecnych Grammar Nazi (jakieś 90% czytelników NaTemat). Gdy chcę zjeść śniadanie: To puszczam sobie Martina Stankiewicza. Zabawny gość ze świetnymi pomysłami na trolling (i wcale nie musi uciekać przed policją z tego powodu). Gdy chcę zjeść obiad: Obiady jem późno, koło 18:00, dlatego trafiam idealnie na chyba najsłynniejszy internetowy duet, czyli Mało obiektywni! Nie tak... Mają prawie tyle odcinków, co Klan. Włodek z Karolem czy też Karol z Włodkiem (kto w Waszym związku jest pierwszy?) w specyficzny i wypracowany przez lata sposób opisują, co w danym dniu wygrało internety. Rozbawią, rozmasują całodniowy stres, a niekiedy nawet zmuszą do przemyśleń. Sprawiają mi tym ogromną frajdę. Polecam lekko obiektywnych z całego stronniczego serca! Gdy chcę zjeść kolację: Nie jem kolacji. I całe szczęście, bo przy Krzysztofie Gonciarzu – cokolwiek przełknąć to sztuka. Dlaczego? Bo można się udławić. Ze śmiechu. Jego ostatnie odcinki to majstersztyk. Absolutnie mistrzowskie. Nikt nie toczy takiej beki jak on w polskim Youtubie. Absolutne must have subskrybcji. Gdy chcę zjeść deser: Polimaty. Skąd się wzięły nazwy potraw? Jak uratować komuś życie? Skąd pochodzi Twoje imię? Skąd pochodzą wulgaryzmy? Na te i inne pytania, bezbłędnie odpowiada - Radosław Kotarski - YouTubowy Wołoszański. Gdy zaś chcę obejrzeć film: No tu jest problem. Nie ma jeszcze w Polsce takiego programu do filmów jak Spotify, gdzie za abonament oglądasz, co chcesz. Na razie musi wystarczyć VOD i IPLA. Są dalekie od ideału, lecz lepsze to, niż nic. Przeczytałem gdzieś, że ma wchodzić do Polski Netflix... Oby to była prawda. Uh, to tyle. Macie jeszcze jakieś propozycje? (bo nie mam co oglądać przy lunchu),Wojtek Kardyś