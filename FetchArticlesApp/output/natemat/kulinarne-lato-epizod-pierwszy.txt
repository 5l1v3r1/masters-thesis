Stada uczniów w galowych ubraniach jednoznacznie sugerują, że nastąpił koniec roku szkolnego i symboliczny początek wakacji. Pakujemy walizki, plecaki i wyruszamy w Polskę i świat. W każdym zakątku można znaleźć jakieś atrakcje kulinarne. Zachęcamy Was do poszukiwań miejsc, w których można zjeść coś dobrego, podpatrzeć jak produkuje się najróżniejsze przysmaki, a może nawet do zrobienia czegoś samodzielnie. Lato to tradycyjnie gorący sezon dla wydarzeń kulinarnych, wygląda, że przed nami kolejny sezon smacznych doznań. Zatem ruszajmy w drogę. W Łodzi już od piątku trwa Festiwal Dobrego Smaku, w czasie którego organizatorzy zabierają nas w podróż sentymentalną do smaków dzieciństwa. Będą degustacje, pokazy kulinarne, dyskusje i nocne kino kulinarne. Warszawskie "Między ustami" przyzwyczaiło nas już do tego, że serwuje nam doskonałe koktajle i co chwilę czymś zaskakuje. Uwielbiamy tajemnicze mieszanki serwowane w ciężkich kryształowych szklankach. Tym razem zabiorą swoich gości w podróż do lat 50tych. Wtedy właśnie w Stanach Zjednoczonych panował moda na tiki koktajle robione w smakach Polinezji. Bazą dla nich jest rum. Będzie można pokosztować kilka najbardziej typowych z Mai Tai na czele. Nie zabraknie też stosownych do klimatu gorących wysp przekąsek i dekoracji. Wieczór umili muzyka gitarowa w wykonaniu Diabelsky'ego i pochodzącego z Brazylii Leo Vilhelma. Początek wieczoru w piątek o 19.00 na ul. Mokotowskiej 33/35 w Warszawie. Do Ostrzeszowa warto się wybrać na X Ogólnopolski Festiwal Pasztetników i potraw z gęsi. Już od piątkowego popołudnia rozpocznie się wspólne gotowanie i degustacje potraw. W sobotę od rana będzie wszyscy chętni będą mogli zgłaszać swoje potrawy do konkursu kulinarnego, którego rozstrzygnięcie nastąpi w niedzielę w czasie wielkiej gali o godzinie 11.30. W czasie trzech dni festiwalu będzie można zrobić zakupy na kiermaszu żywności regionalnej, spotkać producentów i porozmawiać z nimi o tajnikach produkcji, na odwiedzających czekają też liczne spotkania z ciekawymi ludźmi, pokazy tradycyjnego rzemiosła (nie tylko kulinarnego). Kulminacyjnym punktem imprezy, w niedzielę o godzinie 14.00 będzie odsłonięcie gwiazdy Rafała Jelewskiego w Alei Kulinarnych Gwiazd. Będzie to też okazja do spotkania wielu znakomitych kucharzy. Na koniec organizatorzy zapraszają na wielki, jubileuszowy tort. Kraków zaprasza wszystkich biofilii na obalanie piwnych mitów. Beerweek Festiwal i Fabryka zapraszają na pierwszy weekend z wielokranem po chmurką. Spotkanie z najlepszymi piwami rzemieślniczymi, wykłady o tym jak i z czego robi się piwo. Browarnicy opowiedzą o naturalnych produktach, o tym jak się je dobiera i na co muszą zwracać szczególną uwagę. Będzie można wzbogacić swoją wiedzę o złocistym napoju. Piwo pite pod gołym niebem będzie można wzbogacić przysmakami przygotowanymi przez lokalną, dobrą gastronomię. To może być fajne miejsce na spotkanie z przyjaciółmi. Piwo będzie się lało całą sobotę w Klubie Fabryka, Zabłocie 16/22. Jeżeli jesteście miłośnikami truskawek, to powinniście się dobrać do Korycina na XX Ogólnopolskie Dni Truskawek. Zapowaiada się smaczny, ale też bardzo aktywny weekend. Spływ kajakowy Kumiałką, turniej piłki plażowej, zawody w puszczaniu latawców, to tylko niektóre z atrakcji. Do tego oczywiście najlepsze truskawki i przygotowane z nich potrawy, które pojawią się na wielkim kiermaszu. My ciekawi jesteśmy wyniku truskawkowej bitwy Korycin kontra Reszta Świata, kto wie może stanie się ona równie sławna jak ta pomidorowa z Pampeluny. Nie zabraknie też spektakli teatralnych i koncertów. W finale wystąpi Ewelina Lisowska, a całość zakończy dyskoteka pod gołym niebem. Jeżeli lubicie tradycyjnie wakacje nad morzem, to w ten weekend powinniście wybrać się do Sopotu. Tam na sobotę i niedzielę molo zamieni się w plenerową restaurację z wielkim stołem. Kilkadziesiąt restauracji będzie serwowało to co najlepszego. Hasłem przewodnim są oczywiście ryby, ale nie zabraknie też kaszubskich truskawek, serów zagrodowych i wielu innych specjałów regionalnych z Pomorza. Do tego wspólne gotowanie z włodarzami miasta, aktorami, członkami slow food oraz innymi przyjaciółmi Sopotu. Zapowiada się prawdziwa nadmorska uczta, wpadajcie na Slow Fest Sopot. Południe, to doskonała pora na niedzielne śniadanie zakochanych. Lublin zaprasza na śniadanie na trawie w ramach festiwalu "Perła i frak, czyli flirt w stylu retro". Zapowiada się prawdziwa podróż w czasie. Warsztat kulinarny, przybliżający smaki dawnego Lublina poprowadzi Kamil Kotarski, propagator kuchni regionalnej. Zabierajcie więc koce, kosze piknikowe i umawiajcie się na romantyczny piknik. Początek o 12.00 trawnik Centrum Kultury na ulicy Peowiaków 12. Smacznego lata :),Wydarzenia kulinarne