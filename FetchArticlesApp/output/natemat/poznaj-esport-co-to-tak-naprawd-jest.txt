Sporty elektroniczne to specyficzne połączenie dwóch pospolitych wyrazów, które razem tworzą coś niezrozumiałego. Sporty elektroniczne nazywane są różnie: esport, cybersport. Sport czyli rozmaite formy aktywności fizycznej i umysłowej, podejmowane dla przyjemności lub współzawodnictwa. Można mówić tutaj o różnej formie aktywności fizycznej podejmowanej w celu rywalizacji – zbiorowej lub indywidualnej, na poziomie profesjonalnym lub rekreacyjnym. Elektronika, w tym związku frazeologicznym oznacza maszynę liczącą, czyli komputer. Chodzi więc o sporty komputerowe. Jest to kolejna, druga część serii "Poznaj Esport". Jeśli nie czytałeś pierwszej, to zapraszamy do wpisu pt. "Poznaj Esport: Jakub Paluch opowiada o finale Mistrzostw Świata". Wyniesienie gier wideo do postaci, w której możliwe są profesjonalne rozgrywki i rywalizacja. E-Sport lub eSport to już osobna grupa sportów, na którą składa się szereg dyscyplin. Trzy główne to - shootery z perspektywy pierwszej osoby, polegające na odpowiednim poruszaniu się i strzelaniu, strategie czasu rzeczywistego oraz gry sportowe. ( potocznie FPS, RTS oraz Sports Games ). W każdej z tych grup znajduje się kilka czy kilkanaście gier, które można nazwać mianem dyscyplin Sportów Elektronicznych. Jednym słowem – profesjonalne granie w gry komputerowe. Wynalazek armii amerykańskiej, jakim jest Internet, przyniósł wiele zmian naszemu światu. Dzisiaj służy już nie tylko do komunikacji na odległość, ale pomaga w dostępie do informacji oraz edukacji, coraz powszechniej służy jako narzędzie handlu. Wyszukiwanie, przechowywanie i archiwizacja danych nigdy nie była tak prosta i tak ogólnodostępna. Następstwa stworzenia globalnej sieci, stron www czy poczty elektronicznej są ogromne. Natomiast same komputery stoją za zmianą całego pojęcia “rozrywka”. Obok znajduje się skomputeryzowanie całej teraźniejszej cywilizacji. Od tysięcy lat ludzkość stara się na coraz bardziej wyszukane sposoby zabawić się po trudach codziennego życia. Gry i zabawy za pomocą maszyn stały się interaktywnym sposobem spędzania wolnego czasu. Dzisiaj już nie tylko zastępują książki i filmy bo za pomocą potężnych programów liczących to my sami stajemy się bohaterami i odtwórcami filmowych ról w dowolny sposób. Z czasem gry wideo przestały być kojarzone tylko z zabijaniem nudy. Przerodziły się w jedną ideę, jedną zabawę – rozgrywki polegające na współzawodnictwie, a cel jest oczywisty: bycie najlepszym pośród najlepszych. Dzisiaj emocje i rywalizacja sięgają zenitu, bo obok ambicji, potu, lat treningów pojawiają się potężne turnieje, z wielkimi pieniędzmi i innymi nagrodami. Żyjemy w erze wielkich igrzysk – staję się to sposobem, stylem życia. Odpowiedniki Mistrzostw Europy, Świata czy Olimpiady są na porządku dziennym, a okresy przestoju to czas przygotowań i koncentracji dla wszystkich. Niemal w każdym tygodniu w roku, w innej części świata odbywają się turnieje w różne dyscypliny. Natomiast zapaleni gracze, stali się profesjonalnymi sportowcami, którzy podróżując po globie, zarabiają tym na swoje życie – Sporty Elektroniczne. Kiedyś w zaciszach swojego domu, teraz za pomocą Internetu ludzie łączą się w jednej pasji. Zwiększyła się możliwość wspólnego grania, trybów kooperacji i tym samym wspólnej zabawy. Często razem, ale jeszcze częściej ludzie stają naprzeciw siebie na wirtualnych arenach, polach bitew czy to po prostu starają się pobić czyjś rekord. Bardzo szybko ludzie to zrozumieli i zaczęli z tego korzystać tworząc czaty rozmów czy to portale internetowe ułatwiające poznawanie tajników wiodących graczy – tworząc swoiste grupy społeczne tzw. sceny. Każdy sport, polega na wyłanianiu najlepszych i to właśnie przyciąga widzów. Masy kibiców podpatrują, kiedy ludzie wykonują niemożliwe akrobacje, kiedy pokonują bariery śmierci, kiedy przekraczają możliwości swoich organizmów. Gdy niemożliwe staje się możliwym. Stąd już mały krok do tego co nazywamy Sportami Elektronicznymi. Przecież ludzie zawsze muszą pokazać, że są od innych “lepsi”- nawet w gry komputerowe. Tak narodziła się wirtualna rywalizacja, przy pomocy samo zaparcia, tysięcy godzin treningów, wielkich międzynarodowych turniejów, przegranych i tych, którzy zwyciężają. Dzisiaj jeszcze mało ludzi akceptuje gry komputerowe jako sport. Na razie nieliczni przedstawiciele powyżej 25 roku życia starają się zrozumieć czy chcą zaakceptować nowy nurt. Sporty elektroniczne są w fazie wczesnego kreowania. W latach 50-tych nasi rodzice w Polsce do końca nie zdawali sobie sprawy z tego czym jest telewizja, w rozwiniętych krajach europejskich było to już oczywiste. Z Internetem jest o niebo lepiej, ale nie tak aby sprzyjało to szybkiemu rozwojowi społecznej świadomości zjawisk Sportów Elektronicznych. Jednak czy to zaprzecza wartości wyczynów cybernetycznych atletów? Czy ich zwycięstwa są czymś mniejszym lub nieporównywalnym do wyczynów szachistów czy brydżystów? Wielu znawców pisze o niebezpieczeństwach związanych z wirtualnym światem, nałogami czy wzmożoną przemocą u graczy. Wiele państw na świecie cenzuruje gry, wymazuje z nich nieprzyzwoite treści czy nawet krew. Dzisiaj wszędzie otacza nas przemoc i seks, wszystko tym wręcz ocieka. Jest to towar, który sprzedaje się zawsze i do momentu w którym społeczeństwa przestaną tego pragnąc, nic tego nie zmieni. Spotykamy się z tym na każdym niemalże kroku, w kinie, telewizji, komiksach, muzyce czy nawet literaturze. Czy tam też będą cenzurować krew, albo zabraniać jej wyświetlania w kinach? To oczywiste, że są rzeczy przeznaczone dla odpowiedniej grupy wiekowej, a nałóg dotyczący gier komputerowych jest straszny, ale dotyka zaledwie promil ludzi. Trzeba zastanowić się czy gry z przemocą faktycznie ją propagują, czy nałóg oderwania od rzeczywistości spowodowany jest samymi grami. Z wirtualnej rozrywki korzysta na całym świecie miliony ludzi, przecież to oczywiste, że są pośród nich mordercy i ludzie nie radzący sobie z życiem. Branża komputerowe jest obecnie warta więcej od przemysłów filmowego i muzycznego razem wziętych i są to jakieś argumenty – argumenty w kwocie 30 mld dolarów. Naciąganym jest twierdzenie, że ludzie zabijają pod wpływem muzyki czy nowego filmu sensacyjnego. Trzeba jednak odróżnić sztukę od prowokacji, sceny dopuszczalne od scen niesmacznych. Elektroniczni Sportowcy zajmują się ustanawianiem nowych granic i możliwości tych samych gier, przez które rzekomo się zabija. E-Sportowa pasja nie jest połączona z graniem w gry komputerowe w potocznym tego słowa znaczeniu. Skupić się należy na strategicznych i taktycznych aspektach gier. Gracze trenują również swoją zręczność, percepcję, koordynację, komunikację, umiejętność działania w grupie. Wytrenowanie tego w maksymalnym możliwym stopniu prowadzi do zwycięstw. Zapewne twórcy pionierskich dyscyplin nie zdawali sobie sprawy do czego doprowadzi chęć i ambicje młodych ludzi. Latami ćwiczy się umiejętności by na zawodach poddać je wątpliwościom i wyłonić najlepszych w danej dziedzinie. Autorem cyklu "Poznaj Esport" jest: Jakub Paluch.,Bartosz Krajewski