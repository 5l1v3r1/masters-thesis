W pierwszej piątce zawodników, którzy zakwalifikowali się do pierwszego w tym sezonie turnieju w skokach narciarskich jest aż trzech Polaków. Ba, dwóch z nich znalazło się w pierwszej trójce! Świetną formę pokazała też cała nasza reprezentacja. Już jutro w inauguracyjnym konkursie nowego sezonu w Kuusamo wystartuje siódemka Polaków. Kwalifikacje wygrał Maciej Kot, który skoczył na 141,5 metra. Drugie miejsce zajął Dawid Kubacki, który poszybował na 138 metrów. Taką samą odległość zaliczył Kamil Stoch, który zajął piąte miejsce. Do konkursu zakwalifikowali się również Klemens Murańka, Piotr Żyła, Stefan Hula i Aleksander Zniszczoł. Dzisiejsze kwalifikacje dają nadzieję na to, że po zeszłorocznym, dość nieudanym dla polskich skoczków sezonie, ten zapewni nam wiele emocji. Jest szansa, że nie raz będziemy mogli cieszyć się z obecności Polaków na podium Pucharu Świata. Pierwsze zawody już w sobotni wieczór!,Paweł Kalisz