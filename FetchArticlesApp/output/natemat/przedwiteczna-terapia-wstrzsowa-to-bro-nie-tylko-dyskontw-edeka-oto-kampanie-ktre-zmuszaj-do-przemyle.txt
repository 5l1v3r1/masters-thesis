Kampanie bożonarodzeniowe to nie tylko reklamy sklepów i produktów. Ich twórcy wiedzą, że już miesiąc przed świętami ludzie potrzebują odpowiednio się nastawić. W tym roku zwracają uwagę na samotność, szczególnie osób starszych. Agencje reklamowe chcą nauczyć nas, jak być altruistami. Oto najbardziej wzruszające i dające do myślenia spoty na Boże Narodzenie 2015. To kampania, która bazuje na silnych emocjach. Dla wielu pomysł na którym opiera się ten spot jest zbyt mocny. Stary ojciec kilkorga dzieci, samotny w każde święta. Żeby ściągnąć zapracowanych i mieszkających w różnych zakątkach świata potomków aranżuje swoją śmierć. Wydaje się, że ten makabryczny pomysł jest jedynym sposobem na to, żeby cała rodzina przyjechała do domu, w którym mieszka starzec. Przekaz: w święta nie ma nic ważniejszego, niż najbliższa rodzina. Odwiedź rodziców, póki jeszcze żyją.Niecały miesiąc temu świeżo opublikowana reklama brytyjskiego sklepu została ogłoszona najpiękniejszą i najbardziej wzruszającą. Samotny pan, który mieszka w małej chatce na Księżycu, codziennie siada na ławce i patrzy z nostalgią w stronę Ziemi. Tam żyje dziewczynka, która obserwuje mężczyznę przez teleskop, robi wszystko, żeby on również wiedział o jej istnieniu. Boże Narodzenie to czas cudów, więc udaje się jej przesłać mu lunetę. "Człowiek na Księżycu" jest częścią kampanii "Age UK", która zwraca uwagę na to, że na świecie są miliony starszych ludzi, którzy od miesięcy nie mieli do kogo się odezwać. Reklama jest wyprodukowana z wielką starannością, doczekała się wielu przeróbek, a dyskont Aldi postanowił zażartować sobie z Johna Lewisa i stworzył reklamę, w której starszy pan z Księżyca, który ma już dwa teleskopy, doczekał się prezentu w postaci damy, która przyleciała na fotelu.Justino codziennie wstaje o 22 i jedzie do fabryki manekinów. Oprócz tego, że jest tam ochroniarzem stara się sprawić przyjemność innym. Podczas swoich dyżurów ustawia manekiny w zabawny sposób i daje pracownikom fabryki codzienną dawkę uśmiechu. Kiedy wszyscy składają się na kupon w corocznej loterii, nazwisko Justino nie pojawia się na liście. Prawdopodobnie nie zwrócił na nią uwagi. Kiedy zakupiony los wygrywa, Justino otrzymuje zapłatę za swoje złote serce.Te reklamy nie są wyciskaczami łez, ale z pewnością dają do myślenia. W święta nie chodzi o to, co dostaniemy pod choinkę ani o jedzenie, tylko o bycie razem. Nawet jeśli prezent nam się nie podoba, a potrawy nie smakują, nie możemy robić przykrości naszym bliskim, którzy w przygotowania włożyli całe swoje serce. Nasz brak entuzjazmu może komuś je złamać i zrujnować długo wyczekiwane święta. Głównymi bohaterami tego filmu są dzieci, ale nauka w nim zawarta dotyczy ludzi w każdym wieku. Najcenniejsze rzeczy nie są materialne. Najlepszy prezent, jaki możemy komuś dać, to spełnienie małych marzeń. Dziewczynka za pomocą magicznego długopisu chce napisać list do Świętego Mikołaja, jednak wszystkie życzenia, które nie są wartościowe, znikają. Pozostają tylko te, które dadzą prawdziwe szczęście.Historia ze szczęśliwym zakończeniem. Samotna starsza pani codziennie przechodzi obok sklepu, nie dostrzega, że młoda ekspedientka chce się z nią zaprzyjaźnić. Seniorka jest zgorzkniała, irytują ją miłe rzeczy. Nieugięta młoda sprzedawczyni odwiedza ją w Boże Narodzenie, wręcza jej prezent i staje się cud. Smutna staruszka otwiera się na nową przyjaźń, a jej dusza młodnieje o kilkadziesiąt lat. Ta przesada daje do myślenia. Wystarczy mały gest, żeby dać komuś ogromne szczęście. Mimo że tata przebrany za Mikołaja czasem wygląda głupio, mimo że udaje tak źle, że dzieci nie mają wątpliwości, że prawdziwego Świętego Mikołaja nie ma, to ta tradycja uświadamia, jak ważne jest zapewnienie rodzinie udanych świąt. Reklama Allegro jest najbardziej wzruszającą i najmniej sztuczną polską reklamą. Odnosi się do naszej kultury i historii, sprawia, że tęsknimy za dzieciństwem. Nostalgia jest przecież nieodłącznym elementem Bożego Narodzenia, bądźmy wdzięczni swoim rodzicom za to, że co roku dbali wyprawiali nam najlepszą Gwiazdkę na świecie.,Barbara KaczmarczykKampanie bożonarodzeniowe to nie tylko reklamy sklepów i produktów. Ich twórcy wiedzą, że już miesiąc przed świętami ludzie potrzebują odpowiednio się nastawić. W tym roku zwracają uwagę na samotność, szczególnie osób starszych. Agencje reklamowe chcą nauczyć nas, jak być altruistami. Oto najbardziej wzruszające i dające do myślenia spoty na Boże Narodzenie 2015. To kampania, która bazuje na silnych emocjach. Dla wielu pomysł na którym opiera się ten spot jest zbyt mocny. Stary ojciec kilkorga dzieci, samotny w każde święta. Żeby ściągnąć zapracowanych i mieszkających w różnych zakątkach świata potomków aranżuje swoją śmierć. Wydaje się, że ten makabryczny pomysł jest jedynym sposobem na to, żeby cała rodzina przyjechała do domu, w którym mieszka starzec. Przekaz: w święta nie ma nic ważniejszego, niż najbliższa rodzina. Odwiedź rodziców, póki jeszcze żyją.Niecały miesiąc temu świeżo opublikowana reklama brytyjskiego sklepu została ogłoszona najpiękniejszą i najbardziej wzruszającą. Samotny pan, który mieszka w małej chatce na Księżycu, codziennie siada na ławce i patrzy z nostalgią w stronę Ziemi. Tam żyje dziewczynka, która obserwuje mężczyznę przez teleskop, robi wszystko, żeby on również wiedział o jej istnieniu. Boże Narodzenie to czas cudów, więc udaje się jej przesłać mu lunetę. "Człowiek na Księżycu" jest częścią kampanii "Age UK", która zwraca uwagę na to, że na świecie są miliony starszych ludzi, którzy od miesięcy nie mieli do kogo się odezwać. Reklama jest wyprodukowana z wielką starannością, doczekała się wielu przeróbek, a dyskont Aldi postanowił zażartować sobie z Johna Lewisa i stworzył reklamę, w której starszy pan z Księżyca, który ma już dwa teleskopy, doczekał się prezentu w postaci damy, która przyleciała na fotelu.Justino codziennie wstaje o 22 i jedzie do fabryki manekinów. Oprócz tego, że jest tam ochroniarzem stara się sprawić przyjemność innym. Podczas swoich dyżurów ustawia manekiny w zabawny sposób i daje pracownikom fabryki codzienną dawkę uśmiechu. Kiedy wszyscy składają się na kupon w corocznej loterii, nazwisko Justino nie pojawia się na liście. Prawdopodobnie nie zwrócił na nią uwagi. Kiedy zakupiony los wygrywa, Justino otrzymuje zapłatę za swoje złote serce.Te reklamy nie są wyciskaczami łez, ale z pewnością dają do myślenia. W święta nie chodzi o to, co dostaniemy pod choinkę ani o jedzenie, tylko o bycie razem. Nawet jeśli prezent nam się nie podoba, a potrawy nie smakują, nie możemy robić przykrości naszym bliskim, którzy w przygotowania włożyli całe swoje serce. Nasz brak entuzjazmu może komuś je złamać i zrujnować długo wyczekiwane święta. Głównymi bohaterami tego filmu są dzieci, ale nauka w nim zawarta dotyczy ludzi w każdym wieku. Najcenniejsze rzeczy nie są materialne. Najlepszy prezent, jaki możemy komuś dać, to spełnienie małych marzeń. Dziewczynka za pomocą magicznego długopisu chce napisać list do Świętego Mikołaja, jednak wszystkie życzenia, które nie są wartościowe, znikają. Pozostają tylko te, które dadzą prawdziwe szczęście.Historia ze szczęśliwym zakończeniem. Samotna starsza pani codziennie przechodzi obok sklepu, nie dostrzega, że młoda ekspedientka chce się z nią zaprzyjaźnić. Seniorka jest zgorzkniała, irytują ją miłe rzeczy. Nieugięta młoda sprzedawczyni odwiedza ją w Boże Narodzenie, wręcza jej prezent i staje się cud. Smutna staruszka otwiera się na nową przyjaźń, a jej dusza młodnieje o kilkadziesiąt lat. Ta przesada daje do myślenia. Wystarczy mały gest, żeby dać komuś ogromne szczęście. Mimo że tata przebrany za Mikołaja czasem wygląda głupio, mimo że udaje tak źle, że dzieci nie mają wątpliwości, że prawdziwego Świętego Mikołaja nie ma, to ta tradycja uświadamia, jak ważne jest zapewnienie rodzinie udanych świąt. Reklama Allegro jest najbardziej wzruszającą i najmniej sztuczną polską reklamą. Odnosi się do naszej kultury i historii, sprawia, że tęsknimy za dzieciństwem. Nostalgia jest przecież nieodłącznym elementem Bożego Narodzenia, bądźmy wdzięczni swoim rodzicom za to, że co roku dbali wyprawiali nam najlepszą Gwiazdkę na świecie.,Barbara Kaczmarczyk