Wyciekła lista potencjalnych kandydatów do nagrody Złotej Piłki, przyznawanej przez "France Football" i FIFA. W gronie 23 piłkarzy, którzy mają szansę na prestiżową nagrodę jest też Robert Lewandowski z Borussi Dortmund. Jednak według ekspertów największe szanse na wygraną w plebiscycie ma jeden z dwóch zawodników Bayernu Monachium: Frank Ribery lub Arjen Robben. Wyśrubowane procedury bezpieczeństwa FIFA zawiodły i redakcja katalońskiego dziennika "El Mundo Deportivo" dotarła do listy piłkarzy, którzy mają szansę na "Złotą Piłkę". W środę w Zurychu mieli ją ustalić uczestnicy posiedzenia Komisji Piłkarskiej FIFA. Wśród 23 nazwisk jest także Robert Lewandowski. Niemal połowa zestawienia to piłkarze Barcelony. Obok Leo Messiego na liście są też: Neymar, Andres Iniesta, Sergio Busquets, Gerard Pique, Cesc Fabregas, Dani Alves, Javier Mascherano, Xavi Hernandez i Jordi Alba. Jednak według ekspertów największe szanse na nagrodę mają według ekspertów zawodnicy Bayernu Monachium – Frank Ribery i Arjen Robben. Czy "El Mundo Deportivo" dotarł do prawidłowej listy okaże się 23 października. Wtedy bowiem swoje oficjalne typy ogłoszą FIFA i "France Footbal". Na ogłoszenie zwycięzcy trzeb będzie poczekać aż do 13 stycznia. Czy Robert Lewandowski ma szansę na wygraną?,Kamil Sikora