Jedno trzeba przyznać. Te figurki plastycznie są genialne. Ich autorka musi mieć prawdziwy talent. Twarze jak żywe, najdrobniejsze szczegóły nie do wykonania dla przeciętnego Kowalskiego, ubrania, kolory, rekwizyty – to wszystko może zrobić wrażenie. Gorzej z przekazem. Dzięki swoim figurkom Barbara Piela coraz odważniej komentuje w sieci rzeczywistość. A prawicowy internet dostaje dzięki niej niezłą pożywkę. "Kukiełkowy Świat Basi" – pod takich hasłem satyra z opozycji funkcjonuje na Twitterze. Barbara Piela równoległa zamieszcza swoje plastyczne skecze również na Facebooku. Followuje ją około 3 tysięcy osób, ale jej humor w sieci rozchodzi się coraz bardziej – u jednych wzbudzając śmiech, u drugich niesmak. Żeby zresztą tylko. – One są przerażające – zareagował jeden z redakcyjnych kolegów. Na plastusie przerobiła już chyba wszystkich, głównych polskich polityków. Był i Wałęsa, i Kwaśniewski, i Komorowski, Petru, Schetyna, Giertych, Kukiz, Tusk, Kopacz....na Kaliszu kończąc. Była Janda, Olbrychski i dziennikarze opozycyjnych mediów. A także Merkel, Timmermans, a ostatnio Juncker. Nie zabrakło Macrona i jego żony. Taki świat stworzyła Barbara Piela. Jak pisze o sobie w sieci: tłumacz patentu z miejscowości Kaczorgi Stare. Z wykształcenia chemik. Sądząc po produkcji, komentarzach i wpisach – wielki zwolennik "dobrej zmiany". "Umieram ze śmiechu" Można zażartować, że to takie "Ucho Prezesa" tylko z drugiej strony, w formie statycznej, choć jednocześnie pozornie, bo Barbara Piela ze swoich figurek tworzy całe scenki rodzajowe. Niektóre pokazuje po kilka razy, w różnych odsłonach. Na przykład ostatnio pastwi się nad Ewą Kopacz. "Uwaga, premiera nowego odcinka!" – uprzedzają się internauci. Widać, że ma grono stałych fanów i ich liczba stale rośnie. Gdy tylko wrzuci nowy "skecz", natychmiast pojawia się: "Genialne, fenomenalne, mistrz! Brawo, co za talent! Twoje zdolności są niedoścignione!" i mnóstwo innych wyrazów uznania. "Brzuch mnie boli hahaha!!!!", "Umieram...... ze śmiechu!" Ale hejt też się przelewa, i to w dużych ilościach – pod adresem opozycji, oczywiście. Niektórzy w sieci już nazywają jej produkcję "plastelinowym gangiem". "Gang, mafia, zdrajcy i pajace" – tak ktoś podsumował. Przy pierwszej scence o Kopacz padło, na przykład, pytanie dlaczego w lustrze nie ma odbicia Kopacz. "No, lustro jak widać nie wytrzymało" – odpowiedziała autorka. "Twarz trzeba mieć, żeby ją stracić. Basieńko jesteś genialna" – taką dyskusję wywołała. "Ubranka sama szyję" Chciałam spytać, jak Barbara Piela pracuje nad swoimi plastusiami, ile czasu zajmuje jej wykonanie jednego, co z nimi robi, w ogóle jakich są rozmiarów, bo tego w sieci nie widać. Jak nad nimi pracuje i skąd taki pomysł. Niestety, nie odpisała na nasze zapytanie. Gdy jednak niedawno zamieściła Pawła Kukiza, a internauci piali z zachwytu nad precyzją szczegółów, sama napisała, że dochodzi do wprawy: "A plastusie są coraz większe, więc i precyzyjniejsze". Bardzo chętnie zresztą reaguje na pytania swoich fanów. Ludzie też chcą wiedzieć, jak ona to robi, z czego. "Z plasteliny, a ubranka sama z materiałów szyję" – odpowiada. Na Twitterze rzuciła nawet poradą dla tych, co lubią lepić: "Warto jeszcze mieszać kolory tak, żeby całkiem nie wymieszać. Wtedy wszystko wygląda bardziej naturalnie". Z jej odpowiedzi wyłania się taki obraz. Barbara Piela na kilogramy kupuje plastelinę na Allegro. Na jedną figurkę schodzi około 1/2 kilograma plasteliny cielistej. Największy problem ma z włosami, bo muszą być naturalne. Mebelki kupuje w specjalnym sklepie. Aranżacje robi sama. Ubranka szyje igłą i nitką. "Następny Rysio, bo już mam włosy odpowiednie" Barbara Piela komentuje w ten sposób przede wszystkim wszystko, co nieprzychylne Prawu i Sprawiedliwości dzieje się w Polsce i za granicą. Podsumowała konwencję Nowoczesnej (Petru siedzi na drzewie i piłuje pod sobą gałąź), galę "Gazety Wyborczej" z okazji wyboru "Człowieka Roku" (Michnik wręcza Timmermansowi węża: "I jeszcze więcej jadu, Frans"), także słynne spięcie na linii marszałek Kuchciński – poseł Szczerba – to ostatnie w wersji wideo. Nie jako plastuś, jako szmaciany Muppet Show. "To próbny muppet. Następny Rysio, bo już mam włosy odpowiednie" – uprzedziła. W wersji 1:1 pojawił się też Jerzy Owsiak. "Kijowski 3D w skali 1:12, w pełni elastyczny" Tak politycznie Barbara Piela uaktywniła się na Facebooku w ubiegłym roku. Wcześniej zamieszczała mnóstwo ilustracji, humorystycznych komiksów z życia wziętych. Potem – widać to wyraźnie – po wyborach prezydenckich zaczęła robić karykatury polityków opozycji, a także przychylnych jej dziennikarzy. Plastusie i kukiełki pojawiły się mniej więcej rok temu. Pierwsza – Mateusza Kijowskiego. "3D w skali 1:12, w pełni elastyczny" – tak zaprezentowała go Barbara Piela i natychmiast rozległo się, że to mistrzostwo świata: "Cudo! Basiu jesteś niesamowita". Potem doszedł Petru, Schetyna, Wałęsa, Kwaśniewski, Janda... Scenki rodzajowe szybko zaczęły się rozrastać i pewnie jeszcze niejedną zobaczymy. Trochę przypominają kadry z animowanych "Sąsiadów" dla dzieci. Takie można by mieć skojarzenie, gdyby nie przekaz tego humoru. Kim jest W internecie nie znajdziemy wielu informacji o Barbarze Pieli. Tylko to, że jest tłumaczem, ukończyła chemię na UW w 2002 roku. Przez dwa lata pracowała w USA w słynnym laboratorium Los Alamos, do Polski wróciła 13 lat temu. Jako tłumacz specjalizuje się m.in. w tematach: rolnictwo, biologia, biotechnologia, biochemia, energetyka, farmacja, patenty. Skąd talent plastyczny? Nie wiadomo. Jednej z internautek odpisała tylko, że lepieniem z plasteliny zajmuje się praktycznie od dziecka.,Katarzyna ZuchowiczJedno trzeba przyznać. Te figurki plastycznie są genialne. Ich autorka musi mieć prawdziwy talent. Twarze jak żywe, najdrobniejsze szczegóły nie do wykonania dla przeciętnego Kowalskiego, ubrania, kolory, rekwizyty – to wszystko może zrobić wrażenie. Gorzej z przekazem. Dzięki swoim figurkom Barbara Piela coraz odważniej komentuje w sieci rzeczywistość. A prawicowy internet dostaje dzięki niej niezłą pożywkę. "Kukiełkowy Świat Basi" – pod takich hasłem satyra z opozycji funkcjonuje na Twitterze. Barbara Piela równoległa zamieszcza swoje plastyczne skecze również na Facebooku. Followuje ją około 3 tysięcy osób, ale jej humor w sieci rozchodzi się coraz bardziej – u jednych wzbudzając śmiech, u drugich niesmak. Żeby zresztą tylko. – One są przerażające – zareagował jeden z redakcyjnych kolegów. Na plastusie przerobiła już chyba wszystkich, głównych polskich polityków. Był i Wałęsa, i Kwaśniewski, i Komorowski, Petru, Schetyna, Giertych, Kukiz, Tusk, Kopacz....na Kaliszu kończąc. Była Janda, Olbrychski i dziennikarze opozycyjnych mediów. A także Merkel, Timmermans, a ostatnio Juncker. Nie zabrakło Macrona i jego żony. Taki świat stworzyła Barbara Piela. Jak pisze o sobie w sieci: tłumacz patentu z miejscowości Kaczorgi Stare. Z wykształcenia chemik. Sądząc po produkcji, komentarzach i wpisach – wielki zwolennik "dobrej zmiany". "Umieram ze śmiechu" Można zażartować, że to takie "Ucho Prezesa" tylko z drugiej strony, w formie statycznej, choć jednocześnie pozornie, bo Barbara Piela ze swoich figurek tworzy całe scenki rodzajowe. Niektóre pokazuje po kilka razy, w różnych odsłonach. Na przykład ostatnio pastwi się nad Ewą Kopacz. "Uwaga, premiera nowego odcinka!" – uprzedzają się internauci. Widać, że ma grono stałych fanów i ich liczba stale rośnie. Gdy tylko wrzuci nowy "skecz", natychmiast pojawia się: "Genialne, fenomenalne, mistrz! Brawo, co za talent! Twoje zdolności są niedoścignione!" i mnóstwo innych wyrazów uznania. "Brzuch mnie boli hahaha!!!!", "Umieram...... ze śmiechu!" Ale hejt też się przelewa, i to w dużych ilościach – pod adresem opozycji, oczywiście. Niektórzy w sieci już nazywają jej produkcję "plastelinowym gangiem". "Gang, mafia, zdrajcy i pajace" – tak ktoś podsumował. Przy pierwszej scence o Kopacz padło, na przykład, pytanie dlaczego w lustrze nie ma odbicia Kopacz. "No, lustro jak widać nie wytrzymało" – odpowiedziała autorka. "Twarz trzeba mieć, żeby ją stracić. Basieńko jesteś genialna" – taką dyskusję wywołała. "Ubranka sama szyję" Chciałam spytać, jak Barbara Piela pracuje nad swoimi plastusiami, ile czasu zajmuje jej wykonanie jednego, co z nimi robi, w ogóle jakich są rozmiarów, bo tego w sieci nie widać. Jak nad nimi pracuje i skąd taki pomysł. Niestety, nie odpisała na nasze zapytanie. Gdy jednak niedawno zamieściła Pawła Kukiza, a internauci piali z zachwytu nad precyzją szczegółów, sama napisała, że dochodzi do wprawy: "A plastusie są coraz większe, więc i precyzyjniejsze". Bardzo chętnie zresztą reaguje na pytania swoich fanów. Ludzie też chcą wiedzieć, jak ona to robi, z czego. "Z plasteliny, a ubranka sama z materiałów szyję" – odpowiada. Na Twitterze rzuciła nawet poradą dla tych, co lubią lepić: "Warto jeszcze mieszać kolory tak, żeby całkiem nie wymieszać. Wtedy wszystko wygląda bardziej naturalnie". Z jej odpowiedzi wyłania się taki obraz. Barbara Piela na kilogramy kupuje plastelinę na Allegro. Na jedną figurkę schodzi około 1/2 kilograma plasteliny cielistej. Największy problem ma z włosami, bo muszą być naturalne. Mebelki kupuje w specjalnym sklepie. Aranżacje robi sama. Ubranka szyje igłą i nitką. "Następny Rysio, bo już mam włosy odpowiednie" Barbara Piela komentuje w ten sposób przede wszystkim wszystko, co nieprzychylne Prawu i Sprawiedliwości dzieje się w Polsce i za granicą. Podsumowała konwencję Nowoczesnej (Petru siedzi na drzewie i piłuje pod sobą gałąź), galę "Gazety Wyborczej" z okazji wyboru "Człowieka Roku" (Michnik wręcza Timmermansowi węża: "I jeszcze więcej jadu, Frans"), także słynne spięcie na linii marszałek Kuchciński – poseł Szczerba – to ostatnie w wersji wideo. Nie jako plastuś, jako szmaciany Muppet Show. "To próbny muppet. Następny Rysio, bo już mam włosy odpowiednie" – uprzedziła. W wersji 1:1 pojawił się też Jerzy Owsiak. "Kijowski 3D w skali 1:12, w pełni elastyczny" Tak politycznie Barbara Piela uaktywniła się na Facebooku w ubiegłym roku. Wcześniej zamieszczała mnóstwo ilustracji, humorystycznych komiksów z życia wziętych. Potem – widać to wyraźnie – po wyborach prezydenckich zaczęła robić karykatury polityków opozycji, a także przychylnych jej dziennikarzy. Plastusie i kukiełki pojawiły się mniej więcej rok temu. Pierwsza – Mateusza Kijowskiego. "3D w skali 1:12, w pełni elastyczny" – tak zaprezentowała go Barbara Piela i natychmiast rozległo się, że to mistrzostwo świata: "Cudo! Basiu jesteś niesamowita". Potem doszedł Petru, Schetyna, Wałęsa, Kwaśniewski, Janda... Scenki rodzajowe szybko zaczęły się rozrastać i pewnie jeszcze niejedną zobaczymy. Trochę przypominają kadry z animowanych "Sąsiadów" dla dzieci. Takie można by mieć skojarzenie, gdyby nie przekaz tego humoru. Kim jest W internecie nie znajdziemy wielu informacji o Barbarze Pieli. Tylko to, że jest tłumaczem, ukończyła chemię na UW w 2002 roku. Przez dwa lata pracowała w USA w słynnym laboratorium Los Alamos, do Polski wróciła 13 lat temu. Jako tłumacz specjalizuje się m.in. w tematach: rolnictwo, biologia, biotechnologia, biochemia, energetyka, farmacja, patenty. Skąd talent plastyczny? Nie wiadomo. Jednej z internautek odpisała tylko, że lepieniem z plasteliny zajmuje się praktycznie od dziecka.,Katarzyna Zuchowicz