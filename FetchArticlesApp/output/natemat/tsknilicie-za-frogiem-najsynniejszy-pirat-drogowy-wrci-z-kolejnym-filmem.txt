Robert N., znany szerzej jako "Frog", zrobił w sieci zawrotną karierę. Swoim nagraniem z rajdu po Warszawie zawojował internautów, którzy z miejsca zaczęli się interesować tym wyjętym spod prawa kierowcą. "Frog" czeka na wyrok w swojej sprawie, ale wygląda na to, że w międzyczasie nie próżnuje. Do sieci na kanał "Frog" trafił właśnie kolejny filmik z nocnymi popisami. Na najnowszym nagraniu kierowca, że nie obchodzi go przestrzeganie obowiązujących przepisów drogowych: przejeżdża na czerwonym świetle przez skrzyżowanie, z zawrotną prędkością lawiruje między innymi samochodami i również jak wcześniej - ściga się z innymi uczestnikami ruchu. Nowe nagranie błyskawicznie zdobywa popularność wśród internautów, a popisy zdążyło już obejrzeć ponad 40 tys. osób. Kiedy ostatnio "Frog" trafił w ręce policji okazało się, że mężczyzna ma na sumieniu nie tylko nieodpowiedzialną jazdę i stwarzanie niebezpieczeństwa na drodze - prokuratura postawiła mu też dwa inne zarzuty - jeden za wyłudzanie kredytów, a drugi za przedstawienie fałszywego zaświadczenia o zarobkach. Za samo sprowadzenie bezpośredniego niebezpieczeństwa katastrofy w ruchu lądowym grozi mu kara do 8 lat pozbawienia wolności.,Dominika Majewska