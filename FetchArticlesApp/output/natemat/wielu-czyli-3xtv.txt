Minęły lata, rynek TV diametralnie się zmienił, a zasady … powracają do punktu wyjścia. Czy zdajemy sobie sprawę, co się dzieje za kulisami rynku TV? Mowa o zarządzaniu przychodami z reklamy i scenariuszem na dalsze lata. Dzisiaj rynek stacji TV to dalej kilka tzw dużych stacji jak TVP, TVN, Polsat ale także dziesiątki a może nawet setki stacji mniejszych, tzw niszowych, czy sformatowanych. Rynek ten się zmieniał przez ostatnie naście lat i stacje główne z udziałów 20%-30% kurczyły się do kilku-kilkunastu procent obecnie a "małe" stacje rosły oraz pojawiały się coraz to nowe. No i oczywiście nie było w tym nic dziwnego. Z perspektywy widza, rynku, reklamodawców, same pozytywy. Wszystko wydawało się normalne, aż do teraz. Co takiego się właśnie dzieje? Otóż większość ze stacji niszowych, tych sformatowanych była zbyt mała, aby samodzielnie coś znaczyć na rynku reklamy. Dlatego powstał broker konsolidujący te stacje, firma At Media. Działała przez wiele lat skupiając lwią część rynku, aż do teraz… Obecnie wydaje się, że TVN w raz z Polsatem przejmą większość obsługi reklamowej stacji korzystających z At Media. Oznacza to, że na rynku reklamy TVN będzie "miał" około 40%, Polsat 30%, TVP 20%… Jakie to może mieć konsekwencje? Może nie od razu, ale pewnie stacje będą starały się podnosić ceny, a w perspektywie jakiegoś czasu będą zmuszały "swoje" mniejsze stacje do mniejszych wpływów. Skoro przychody tych stacji będą w 100% uzależnione od TVN albo Polsatu, to jaki problem aby dzisiaj dać 100 a za chwilę już tylko 50? Na szczęście rynek mediów dynamicznie się zmienia, digital cały czas rośnie i jest wymierną konkurencją dla każdego. Jest cały czas szansa, że po tylu latach rozwoju rynku i zmian, jednak nie wrócimy do przeszłości ;-),Jakub Potrzebowski