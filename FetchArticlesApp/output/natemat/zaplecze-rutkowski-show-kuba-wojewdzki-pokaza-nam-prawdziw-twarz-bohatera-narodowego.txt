Krzysztof Rutkowski alias "Detektyw" alias "Rambo" alias "Bohater Narodowy" wczoraj wieczorem pojawił się w programie "Kuba Wojewódzki". Prowadzącemu udało się to, co nie udało się na przykład wytrawnej dziennikarce Katarzynie Kolendzie-Zaleskiej - totalne obnażenie tej wzbudzającej skrajne emocje postaci. "Detektyw" "Detektyw" to prawie jego imię. Jego tożsamość. Detektyw Rutkowski to prawdziwy maczo i wie o tym. Porównany do Chucka Norrisa zaczął od dowcipu na swój temat: - Jak Rutkowski oddaje krew? - Prosi o pistolet i wiadro. Potem było już tylko gorzej (lepiej?). W każdym zdaniu dawał się podpuszczać Wojewódzkiemu, tylko momentami, delikatnie się hamując. Schizofrenicznie budował swoją legendę, mówiąc o sobie momentami jakby z boku, jak aktor zafascynowany własną rolą. Z rozbrajającą szczerością, po minimalnym wahaniu, przyznał ze śmiechem na ustach, że w teczce, którą ma przy sobie, jest pistolet. Następnie opowiedział, że w domu trzyma "pompkę", czyli strzelbę powtarzalną, i cały arsenał należący do jego firmy. Rutkowski kontra świat: "Takie mam życie, jak z filmu" Rutkowski to zwierzę medialne. Miał już swój program, ale "z więzienia nie dało się go dalej prowadzić". Dzięki ostatniej sprawie może powrócić na srebrny ekran w telewizyjnym serialu fabularnym - pochwalił się, że dostał zaproszenie. Rutkowski Show trwa. To "zasługa" nie tylko byłego detektywa "Rambo" Jedną z najciekawszych rzeczy, które opowiedział, była historia o norweskich dziennikarzach, których gościł w swoim domu. O tym jak na ich spotkanie wyszło dwóch osiłków, żeby zrobić wrażenie na wejściu. O tym jak później przedstawił się jako Krzysztof "Rambo" Rutkowski. O tym jak następnie przygotował im własnoręcznie posiłek. Mistrz psychomanipulacji! Rutkowski z laleczką w rękach. Przesadził? "Rambo" ma oczywiście także masę kobiet. Teraz jest wierny jednej, ale jego przeszłe "statystyki" idą w setki. Niektóre panie pozorowały nawet przestępstwa, wystawiając się na groźbę więzienia za fałszywe zgłoszenie, by Rutkowski poświęcił im czas. "Bohater Narodowy" Po "sprawie Madzi z Sosnowca" powrócił Krzysztof Rutkowski - "Bohater Narodowy". Sondaże nie dają mu złudzeń, ok. 80% internautów na WP wskazało na niego jako tego, który rozwiązał sprawę - więc tak musi być. Zresztą mógł to zrobić w trzy godziny, ale etyka zawodowa mu na to nie pozwoliła. "Bohater" celnie i szczerze przyznał - to policja nie potrafiła pokazać ludziom wartości i ogromu swojej pracy w tej aferze. W słynnym wywiadzie, w którym stanął naprzeciw Mariusza Sokołowskiego i Katarzyny Kolendy-Zaleskiej przegrali oboje jego adwersarze. Rzecznik policji był zbyt spokojny i rzeczowy, dziennikarka - zbyt emocjonalna. "Bohater Narodowy" potrafi grać uczuciami widzów i płynąć na fali słupków oglądalności niczym najlepszy surfer. Rutkowski versus Kolenda-Zaleska. Kto ma rację? Krzysztof Rutkowski jest tak zły, że aż dobry, tak brzydki, że aż piękny. Kicz, groteska, przeciwstawne emocje - wylewają się wodospadem, gdy pojawia się na ekranie. Jest jak irytująca piosenka, do rytmu której się przytupuje. Rutkowski to Lady Gaga walki z przestępczością. I właśnie wydał nowy album - "Bohater Narodowy". Zobacz: odcinek programu "Kuba Wojewódzki" z Krzysztofem Rutkowskim,Janusz OmylińskiKrzysztof Rutkowski alias "Detektyw" alias "Rambo" alias "Bohater Narodowy" wczoraj wieczorem pojawił się w programie "Kuba Wojewódzki". Prowadzącemu udało się to, co nie udało się na przykład wytrawnej dziennikarce Katarzynie Kolendzie-Zaleskiej - totalne obnażenie tej wzbudzającej skrajne emocje postaci. "Detektyw" "Detektyw" to prawie jego imię. Jego tożsamość. Detektyw Rutkowski to prawdziwy maczo i wie o tym. Porównany do Chucka Norrisa zaczął od dowcipu na swój temat: - Jak Rutkowski oddaje krew? - Prosi o pistolet i wiadro. Potem było już tylko gorzej (lepiej?). W każdym zdaniu dawał się podpuszczać Wojewódzkiemu, tylko momentami, delikatnie się hamując. Schizofrenicznie budował swoją legendę, mówiąc o sobie momentami jakby z boku, jak aktor zafascynowany własną rolą. Z rozbrajającą szczerością, po minimalnym wahaniu, przyznał ze śmiechem na ustach, że w teczce, którą ma przy sobie, jest pistolet. Następnie opowiedział, że w domu trzyma "pompkę", czyli strzelbę powtarzalną, i cały arsenał należący do jego firmy. Rutkowski kontra świat: "Takie mam życie, jak z filmu" Rutkowski to zwierzę medialne. Miał już swój program, ale "z więzienia nie dało się go dalej prowadzić". Dzięki ostatniej sprawie może powrócić na srebrny ekran w telewizyjnym serialu fabularnym - pochwalił się, że dostał zaproszenie. Rutkowski Show trwa. To "zasługa" nie tylko byłego detektywa "Rambo" Jedną z najciekawszych rzeczy, które opowiedział, była historia o norweskich dziennikarzach, których gościł w swoim domu. O tym jak na ich spotkanie wyszło dwóch osiłków, żeby zrobić wrażenie na wejściu. O tym jak później przedstawił się jako Krzysztof "Rambo" Rutkowski. O tym jak następnie przygotował im własnoręcznie posiłek. Mistrz psychomanipulacji! Rutkowski z laleczką w rękach. Przesadził? "Rambo" ma oczywiście także masę kobiet. Teraz jest wierny jednej, ale jego przeszłe "statystyki" idą w setki. Niektóre panie pozorowały nawet przestępstwa, wystawiając się na groźbę więzienia za fałszywe zgłoszenie, by Rutkowski poświęcił im czas. "Bohater Narodowy" Po "sprawie Madzi z Sosnowca" powrócił Krzysztof Rutkowski - "Bohater Narodowy". Sondaże nie dają mu złudzeń, ok. 80% internautów na WP wskazało na niego jako tego, który rozwiązał sprawę - więc tak musi być. Zresztą mógł to zrobić w trzy godziny, ale etyka zawodowa mu na to nie pozwoliła. "Bohater" celnie i szczerze przyznał - to policja nie potrafiła pokazać ludziom wartości i ogromu swojej pracy w tej aferze. W słynnym wywiadzie, w którym stanął naprzeciw Mariusza Sokołowskiego i Katarzyny Kolendy-Zaleskiej przegrali oboje jego adwersarze. Rzecznik policji był zbyt spokojny i rzeczowy, dziennikarka - zbyt emocjonalna. "Bohater Narodowy" potrafi grać uczuciami widzów i płynąć na fali słupków oglądalności niczym najlepszy surfer. Rutkowski versus Kolenda-Zaleska. Kto ma rację? Krzysztof Rutkowski jest tak zły, że aż dobry, tak brzydki, że aż piękny. Kicz, groteska, przeciwstawne emocje - wylewają się wodospadem, gdy pojawia się na ekranie. Jest jak irytująca piosenka, do rytmu której się przytupuje. Rutkowski to Lady Gaga walki z przestępczością. I właśnie wydał nowy album - "Bohater Narodowy". Zobacz: odcinek programu "Kuba Wojewódzki" z Krzysztofem Rutkowskim,Janusz Omyliński