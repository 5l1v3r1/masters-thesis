Świat znów wywróci się do góry nogami – wynika z trailera kontynuacji "Stranger Things". Produkcja tajemniczych Braci Duffer była wielkim tryumfem Netflixa. Klimat lat 80., atmosfera grozy, humor i nieśpieszna akcja to główne atuty serialu. Co dostaniemy od twórców w listopadzie? 30-sekundowy film promocyjny zadebiutował w przerwie Super Bowl, potem wylądował na Facebooku i YouTube. W zaledwie kilka godzin od publikacji został wyświetlony ponad 8 mln razy. A mamy w nim sielankową reklamę, krzyk chłopca, przerażony wzrok słynnej "Jedenastki", niepokojący rysunek potwora i wreszcie chyba jego samego, który wynurza się z ziemi. Trailer kończy się znaną doskonale fanom melodią oraz informacją, że "Stranger Things" wróci w Halloween. Na ekranie zobaczymy ponownie Winonę Ryder, Millie Bobbie Brown, Gatena Matarazzo, Finna Wolfharda, Davida Harboura, Charliego Heatona czy Natalię Dyer. W serialu pojawią się też nowe postaci. Będziecie oglądać?,Karolina Błaszkiewicz