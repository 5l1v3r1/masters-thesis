"Od jutra drużynę prowadzi Vuko" – napisał na Twitterze zaraz po meczu z Zagłębiem Lubin prezes mistrza Polski Bogusław Leśnodorski. Zmiany były konieczne po blamażu Legii Warszawa w Lidze Mistrzów i słabej pozycji w tabeli Ekstraklasy. Mimo bolesnej porażki, albański trener Besnik Hasi nie chciał rozstawać się klubem przy Łazienkowskiej. Co prawda wprowadził Legię Warszawa do Ligi Mistrzów, to jednak 14. miejsce w lidze, a przede wszystkim przegrana 0:6 z Borussią Dortmund przesądziły sprawę. "Trener odsunięty, Michał Żewłakow odbył rozmowę z Trenerem i zaproponował podanie się do dymisji....Trener nie przyjął propozycji" – napisał chwilę później na Twitterze Leśnodorski. Hasi pracował w Legii Warszawa tylko cztery miesiące. Jego miejsce zajmie dotychczasowy asystent trenera Aleksander Vukovic.,Oskar Maya