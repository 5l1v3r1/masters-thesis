Opakowania z tworzyw sztucznych mają dewastujący wpływ na środowisko naturalne. Na świecie podejmowane są więc inicjatywy służące ponownemu wykorzystaniu niepotrzebnych już materiałów. Jedna z marek odzieżowych szczyci się akcją polegającą na produkowaniu ubrań... z plastikowych butelek. Teeki, firma odzieżowa mająca w ofercie stroje rekreacyjne dla kobiet, opowiedziała o wdrożonej przez siebie metodzie przerabiania odpadów z PET (polimer wykorzystywany na dużą skalę do produkcji naczyń i butelek) na elementy garderoby. Z plastiku wyrabia m.in. bikini czy legginsy. Przedstawiciele firmy deklarują, że proces produkcji przebiega w warunkach przyjaznych środowisku. Odbywa się w magazynach zasilanych panelami słonecznymi. Posortowane, a następnie miażdżone i szatkowane odpady są przetapiane w celu przerobienia je na włókna, które nadają się jako materiał na odzież. Z innowacyjnym asortymentem Teeki można zapoznać się na jej oficjalnej stronie internetowej.,Dawid Wojtowicz