Dziś Malala Yousafzai obchodzi 16 urodziny. Spędzi je w Nowym Jorku wraz z innymi młodymi liderami z całego świata, omawiając na forum ONZ kwestie dostępu do edukacji na świecie. Organizacja Narodów Zjednoczonych ogłosiła 12 lipca "Dniem Malali" na cześć Malali Yousafzai, pakistańskiej aktywistki działającej na rzecz edukacji. To dzień jej urodzin, które dziś obchodzi 16 raz. Mimo swojego młodego wieku, Malala Yousafzai zdołała stać się już międzynarodowym symbolem walki o dostęp do edukacji, a nawet, jak zgodnie przyznały magazyny TIME i Newsweek, jedną z najbardziej wpływowych osób na świecie. Ją samą talibowie chcieli pozbawić dostępu do szkoły, ale dzięki determinacji i odwadze, zamiast ofiarą, stała się szkolną bohaterką (historia Malali). Dziś też młodzi liderzy z 75 krajów, w tym Malala, spotkają się, by omówić problem edukacji na świecie i braku dostępu do niej. Będzie to pierwsze wystąpienie Malali od czasu zamachu na jej życie. "Dzień Malali" ma być hołdem dla młodej aktywistki oraz jej determinacji, ale też i momentem, w którym powinniśmy zastanowić się nad losem tych dzieci, które wciąż nie mają możliwości zdobycia wykształcenia. Tych najmłodszych, pozbawionych dostępu do edukacji jest dziś na świecie 57 milionów. Wysłanie ich do szkoły jest dla Malali kwestią priorytetową: "Chcę, by każde dziecko na świecie mogło chodzić do szkoły", podkreśla w swoich wypowiedziach Pakistanka, a za jej głosem idą tłumy. Coraz więcej osób dołącza się do apelu dziewczynki i popiera jej dążenia. Malala była nominowana do Międzynarodowej Dziecięcej Nagrody Pokojowej przez Desmonda Tutu. W grudniu 2011 otrzymała pierwszą Narodową Nagrodę Pokojową dla Młodzieży w Pakistanie. W czerwcu tego roku otrzymała Freedom Award na Wrocław Global Forum. Jest też najmłodszą osobą w historii nominowaną do Pokojowej Nagrody Nobla. Ją oraz jej postulaty można wesprzeć podpisując petycję: Petycja Malali, skierowana do sekretarza generalnego ONZ Ban Ki-moon'a. Tu można podpisać się pod petycją o przyznaniu Malali Pokojowej Nagrody Nobla: Petycja w sprawie Pokojowej Nagrody Nobla dla Malali. Zachęcamy także do przyłączania się do kampanii , która wspiera działania Malali. I trochę prywaty na koniec, bo dziś urodziny obchodzi też inna wspaniała dziewczyna. Agatko, oczywiście zawsze życzę Ci wszystkiego najlepszego, zawsze chcę, żeby było Ci dobrze, a urodziny to fantastyczna okazja, by o tym przypomnieć. Wszystkiego najlepszego, dziewczyny! tekst: Magdalena Chodownik,Dziewczynka z książkąDziś Malala Yousafzai obchodzi 16 urodziny. Spędzi je w Nowym Jorku wraz z innymi młodymi liderami z całego świata, omawiając na forum ONZ kwestie dostępu do edukacji na świecie. Organizacja Narodów Zjednoczonych ogłosiła 12 lipca "Dniem Malali" na cześć Malali Yousafzai, pakistańskiej aktywistki działającej na rzecz edukacji. To dzień jej urodzin, które dziś obchodzi 16 raz. Mimo swojego młodego wieku, Malala Yousafzai zdołała stać się już międzynarodowym symbolem walki o dostęp do edukacji, a nawet, jak zgodnie przyznały magazyny TIME i Newsweek, jedną z najbardziej wpływowych osób na świecie. Ją samą talibowie chcieli pozbawić dostępu do szkoły, ale dzięki determinacji i odwadze, zamiast ofiarą, stała się szkolną bohaterką (historia Malali). Dziś też młodzi liderzy z 75 krajów, w tym Malala, spotkają się, by omówić problem edukacji na świecie i braku dostępu do niej. Będzie to pierwsze wystąpienie Malali od czasu zamachu na jej życie. "Dzień Malali" ma być hołdem dla młodej aktywistki oraz jej determinacji, ale też i momentem, w którym powinniśmy zastanowić się nad losem tych dzieci, które wciąż nie mają możliwości zdobycia wykształcenia. Tych najmłodszych, pozbawionych dostępu do edukacji jest dziś na świecie 57 milionów. Wysłanie ich do szkoły jest dla Malali kwestią priorytetową: "Chcę, by każde dziecko na świecie mogło chodzić do szkoły", podkreśla w swoich wypowiedziach Pakistanka, a za jej głosem idą tłumy. Coraz więcej osób dołącza się do apelu dziewczynki i popiera jej dążenia. Malala była nominowana do Międzynarodowej Dziecięcej Nagrody Pokojowej przez Desmonda Tutu. W grudniu 2011 otrzymała pierwszą Narodową Nagrodę Pokojową dla Młodzieży w Pakistanie. W czerwcu tego roku otrzymała Freedom Award na Wrocław Global Forum. Jest też najmłodszą osobą w historii nominowaną do Pokojowej Nagrody Nobla. Ją oraz jej postulaty można wesprzeć podpisując petycję: Petycja Malali, skierowana do sekretarza generalnego ONZ Ban Ki-moon'a. Tu można podpisać się pod petycją o przyznaniu Malali Pokojowej Nagrody Nobla: Petycja w sprawie Pokojowej Nagrody Nobla dla Malali. Zachęcamy także do przyłączania się do kampanii , która wspiera działania Malali. I trochę prywaty na koniec, bo dziś urodziny obchodzi też inna wspaniała dziewczyna. Agatko, oczywiście zawsze życzę Ci wszystkiego najlepszego, zawsze chcę, żeby było Ci dobrze, a urodziny to fantastyczna okazja, by o tym przypomnieć. Wszystkiego najlepszego, dziewczyny! tekst: Magdalena Chodownik,Dziewczynka z książką