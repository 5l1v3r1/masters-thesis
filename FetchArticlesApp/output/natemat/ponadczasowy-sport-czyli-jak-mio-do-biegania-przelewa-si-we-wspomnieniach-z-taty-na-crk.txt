Linię mety wyznaczającą koniec maratonu pamiętam do dziś. Znalazłszy się za nią, płakałem, bo nareszcie skończyła się gehenna. Kiedy skończyłem Hendryk Więzik poklepał mnie po ramieniu. W tym geście było wszystko, nie trzeba było słów. Mimo to powiedziałem sobie, że nigdy więcej nie pobiegnę maratonu. Wieczorem na wspólnej kolacji, kiedy już odpocząłem, coraz bardziej skłaniałem się do zmiany podjętej decyzji. Po powrocie do Olsztyna wiedziałem, że z maratonów nie zrezygnuję. Właśnie rozpoczęłam sezon biegowy 2013. Ciężko trenuję, codziennie zostawiam litry potu na koszulce i oczami wyobraźni staję na podium swoich marzeń. Bieganie jest moją miłością, a dzięki wewnętrzej motywacji oraz dzięki osobom z mojego otoczenia, które wspierają mnie w walce - mogę powiedzieć, że odnalazłam pasję na całe życie. Tym bardziej odkopując w archiwum domowym artykuł, który ukazał się w Gazecie Olsztyńskiej 12 marca 1986 roku - na sercu robi mi się ciepło, do oczu napływają łzy radości i ogarnia mnie uczucie dumy. Tak - dumna jestem z Taty, ponieważ po 30 latach wiem, że to co wypracowywał całe swoje życie nie umarło, że żyje wraz ze mną i każdym kolejnym kilometrem, który przybliża mnie do mojego celu. Dla mnie kariery sportowej Tata nie zakończył nigdy. Przez kolejne dzieści lat biegał i zdobywał podia w swojej kategorii wiekowej, po czym podzielił pasję na wpół z kolarstwem. Dzisiaj biegam ja.,Małgorzata Nowak