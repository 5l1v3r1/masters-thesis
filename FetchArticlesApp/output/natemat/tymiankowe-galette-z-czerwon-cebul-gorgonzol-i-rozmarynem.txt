Wygląda, pachnie i smakuje! Składniki: ciasto 140 g mąki 70 g zimnego masła, pokrojonego w kostkę 1 jajko 2-3 łyżki wody 1/2 łyżeczki suszonego tymianku szczypta soli i pieprzu nadzienie 1 łyżka oliwy 1 łyżka masła 2 czerwone cebule, posiekane 1 łyżeczka cukru 1 łyżeczka soli 80-100 g sera gorgonzola, możecie dać też kozi 2 łodygi świeżego rozmarynu Składniki ciasta wrzućcie do malaksera, posiekajcie, wyjmijcie i zagniećcie. Zróbcie kulę, zawińcie w folię i włóżcie do lodówki na 1 h. Na patelni rozgrzejcie oliwę z masłem, wrzućcie na nią cebulę, sól i cukier, smażcie na średnim ogniu ok. 15 minut, aż lekko zbrązowieje. Odstawcie do ochłodzenia. Rozgrzejcie piekarnik do 180'C. Wyjmijcie ciasto z lodówki, rozwałkujcie na grubość ok. 0,5 cm, starajcie się utworzyć okrąg. Na środek wyłóżcie usmażoną cebulę, zostawiając brzeg szerokości ok. 3 cm. Na cebuli ułóżcie kawałki sera, na wierzch połóżcie rozmaryn. Zawińcie boki ciasta do środka, przykrywając lekko nadzienie. Wstawcie do piekarnika i pieczcie ok. 20-25 min, aż się brzegi ciasta zrumienią. Po wyjęciu, usuńcie upieczone gałązki rozmarynu. Smacznego!,eintopf