Tołpyga biała, słodkowodna ryba z rodziny karpiowatych. Ceniona z powodu smacznego mięsa. Wpadliśmy ostatnio na jej filety w sklepie, postanowiliśmy ją bliżej poznać... Składniki: filet z tołpygi 6 śliwek (mieliśmy mrożone z zapasów jesiennych) czerwone wytrawne wino oliwa z oliwek 1 duży ząbek czosnku cytryna pieprz czarny sól, pieprz kolorowy koperek Dzień wcześniej zamarynujcie rybę solą, pieprzem, czosnkiem i cytryną. Na rozgrzaną oliwę wrzućcie wydrylowane śliwki, podsmażcie chwilę i podlejcie trochę winem, chwilę duście. Połóżcie na śliwach filet, skórą do dołu, podlejcie jeszcze winem i duście pod przykryciem 10-15 min. Przełóżcie rybę na talerz, wraz ze śliwkami i sosem. Posypcie rozgniecionym kolorowym pieprzem i koperkiem. Dobrze smakuje z czerwonym winem w kieliszku :) Smacznego!,eintopf