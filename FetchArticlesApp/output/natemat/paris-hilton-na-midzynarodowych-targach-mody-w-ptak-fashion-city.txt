Wydarzeniem nadchodzącego tygodnia w polskim show-biznesie będzie przyjazd do Polski Paris Hilton i jej udział w Międzynarodowych Targach Mody organizowanych na terenie Ptak Fashion City. Jak podaje PtakExpo.com, III edycję Międzynarodowych Targów Mody, organizowanych na terenie Ptak Fashion City, swoją obecnością uświetni światowej sławy gwiazda, celebrytka i dziedziczka fortuny Hiltonów– Paris Hilton. Paris Hilton będzie gościem specjalnym pierwszego dnia Międzynarodowych Targów Mody – 28 sierpnia 2015 oraz Fashion Week Poland. Celebrytka pojawi się na pokazach mody polskich producentów, weźmie również udział w konferencji prasowej. Wieczorem podczas Afterparty wystąpi jako DJ. Będzie to niepowtarzalna okazja aby po raz pierwszy w Polsce zobaczyć DJ SET Paris Hilton. Dotychczasowe edycje Targów Mody odwiedziły takie osobistości jak m.in. Kenzo Takada, Patrizia Gucci czy Anna Fendi, a swoje kolekcje prezentowali znani projektanci tacy jak Paprocki & Brzozowski. Międzynarodowe Targi Mody to prezentacja najnowszych kolekcji, ale również przestrzeń wymiany branżowego know-how oraz możliwość dokonania kontraktacji. Na powierzchni 250 000 m2 będzie można obejrzeć kolekcje odzieży ponad 3000 wystawców z kraju i zagranicy – producentów, importerów i dystrybutorów odzieży, obuwia i akcesoriów. Więcej: TargiModyPtak.com,Marcin Nowak