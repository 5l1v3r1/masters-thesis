Nie oglądasz meczu, a znasz wynik? Nie wyglądasz za okno, a wiesz jaka jest pogoda? Nie widziałeś znajomej przez pięć lat, ale znasz każdy nowy ząb jej dziecka? Uroki Facebooka – można by rzec. I bądź tu mądry człowieku! Tak po prostu – Bądź mądry. Bądź mądry. to fanpage, który jest hitem ostatnich dni. Lubi go już ponad 100 tysięcy użytkowników Facebooka i nic dziwnego, nieraz można na nim odnaleźć bezpośrednie odbicie pokręconej social mediowej rzeczywistości. Proste obrazki, które w lekki, acz piętnujący sposób, podkreślają absurdy wrzucanych do sieci postów, newsów, czy zdjęć. O niektórych z nich pisaliśmy w naTemat. Szczególnie denerwujące zdają się być wszelkie doniesienia pogodowe i sportowe aktualności. Bądź mądry. nie bez przyczyny podkreśla, że śnieg wygląda zdecydowanie lepiej za oknem, niż na wall’u. Projekt znakomicie sprawdził się w polskich warunkach. Niektóre zjawiska są bowiem uniwersalne, co pokazuje angielskojęzyczny odpowiednik Bądź mądry. – Be like Bill. Ma on już niemal 1,5 miliona polubień.,Katarzyna Miłkowska