Właściciel Providenta, spółka International Personal Finance chce odwołać się od decyzji UOKIK tłumacząc, że opłaty są naliczane prawidłowo. Provident to największa firma pożyczkowa w Polsce. Udziela klientom pożyczek z własnych środków, a nie, w odróżnieniu od banków, z depozytów. W sumie International Personal Finance ma 2,4 mln klientów, z czego aż 829 tysięcy w Polsce. Urząd Ochrony Konkurencji i Konsumentów uznał, że sposób liczenia rocznej stopy oprocentowania narusza interesy konsumentów i nałożył 12 mln zł kary na właściciela spółki. – To najlepsza wiadomość na święta – piszą w komentarzach czytelnicy. – Nareszcie ktoś dobrał się do tych lichwiarzy nabierających naiwnych ludzi. Pozory pomocy ludziom potrzebujących wykorzystują w sposób bezwzględny i cyniczny – grzmią internauci. – Taka działalność to średniowiecze finansowe. Proponuję 24 mln! UOKIK uznał, że pożyczki, które charakteryzują się bardzo wysokimi kosztami, godzą w dobro klientów. Dla przykładu, rzeczywista roczna stopa oprocentowania pożyczki w wysokości 1,5 tysiąca złotych może wynosić aż 80-100 proc. w zależności od tego, jak długo będzie się ją spłacać. Właściciel Providenta nie zamierza jednak poddać się zbyt łatwo. Chce bowiem odwołać się od decyzji UOKIK i uniknąć kary.,Sandra Fizia