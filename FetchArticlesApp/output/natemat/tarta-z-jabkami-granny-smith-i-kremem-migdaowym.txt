Z ciast lubimy właśnie te z jabłkami... Składniki: kruche ciasto: 250-260 g mąki 3 łyżki cukru 70 ml wody szczypta soli 150 g zimnego masła pokrojonego w kostkę nadzienie: 2 łyżki mąki 100-120 g zmielonych migdałów 100 g masła w temp. pokojowej 100 g cukru 2 jajka 2-3 jabłka typu granny smith (albo inne twarde) 1 łyżeczka cynamonu polewa: 1/2 szklanki dżemu morelowego 2 łyżki wody Składniki ciasta wrzućcie do malaksera, zmiksujcie, wyjmijcie i zagniećcie. Rozwałkujcie na okrąg nieco większy niż Wasza forma i przełóżcie do niej ciasto. Wstawcie do lodówki na ok.40 min. Po wyjęciu nakłujcie widelcem dno ciasta i wstawcie do piekarnika rozgrzanego do 200'C na 12-15 min. Odstawcie do wystygnięcia. W międzyczasie przygotujcie krem migdałowy. Utrzyjcie masło z cukrem, dodajcie jajka, nadal ucierając dodajcie mąkę i zmielone migdały. Odstawcie. Na ostudzone ciasto wyłóżcie krem i rozsmarujcie po całej powierzchni. Obierzcie jabłka i pokrójcie w cienkie księżyce. Ułóżcie jabłka na kremie i posypcie cynamonem. Wstawcie do piekarnika rozgrzanego do 200'C i pieczcie ok. 35 min, aż się boki ciasta zrumienią. Poczekajcie aż ciasto wystygnie. Przygotujcie polewę. Dżem wrzućcie do małego garnka, dodajcie wodę i podgrzejcie, następnie przecedźcie przez sito, otrzymaną polewę przelejcie znów do garnka i chwilę zagotujcie. Polejcie nią ostudzoną tartę. Smacznego!,eintopf