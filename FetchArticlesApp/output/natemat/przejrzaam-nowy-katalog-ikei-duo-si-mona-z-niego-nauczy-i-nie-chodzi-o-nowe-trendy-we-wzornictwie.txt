Nadszedł ten czas w roku, kiedy do tysięcy skrzynek pocztowych w Polsce listonosz wrzucił nowy katalog IKEI. Szwedzki gigant od 1997 roku pokazuje Polakom jak mieszkać. Dla wielu promowany przez nich styl jest ideałem. W wielu domach peerelowskie meblościanki zostały wymienione na tanie meble z serii Lack. IKEA zmienia się wraz z klientami. W restauracji zjemy już wegańskie klopsiki. Czego uczy nas IKEA w tym roku? W tegorocznym katalogu dbałość o środowisko jest bardzo widoczna. Korkowy stół, naturalne materiały, wykorzystywanie produktów recyklingu. Polakom również na tym zależy, więc pora na to, żeby wprowadzili ekologię do swoich domów. W sklepie królują energooszczędne żarówki LED, które będą służyły przez długi czas. – Im bardziej wirtualne staje się nasze życie, tym bardziej tęsknimy za czymś namacalnym. Wykorzystaliśmy naturalne materiały, bo angażują nasze zmysły, zbliżają nas do naszych uczuć i naszych domów – twierdzą twórcy katalogu. – Recycling to wspaniały początek bardziej zrównoważonego życia w domu. Dzięki właściwym pojemnikom, sortowanie stanie się proste dla każdego – czytamy w katalogu. IKEA przekonuje, że z pojemnikami, torbami i koszami, które można kupić w sklepie, recycling jest "bajecznie prosty". Do tego podpowiada, co zrobić, żeby uniknąć nieprzyjemnego zapachu, który wydostaje się z kosza na śmieci. Na dno pojemnika należy wyrzucić suche fusy po kawie! Kuchnia ma być samowystarczalna. Na topie jest hodowanie ziół, wykorzystywanie odpadków warzyw, aby w małych szklarniach, które można kupić w sklepie, wyrosły z nich nowe, ekologiczne produkty spożywcze. – Tej rodzinie nie brakuje kreatywności, jeśli chodzi o odpady. W "strefie zielonej" dzieci uprawiają zioła i warzywa, by nauczyć się skąd tak naprawdę pochodzi ich jedzenie – twierdzi IKEA. – W kuchni i poza nią. Domowe uprawy, przetwory oraz recycling mogą stanowić zdrową rozrywkę dla całej rodziny. Mają też pozytywny wpływ na środowisko – czytamy dalej. – Domowe uprawy. W miejskim życiu przyroda może się czasem wydawać bardzo odległa, szczególnie dzieciom. Wystarczy, że zaczniesz uprawiać rośliny w domu, a szybko odzyskasz kontakt z naturą – przekonuje IKEA. – Możesz zacząć od selera lub innych warzyw – wykorzystaj kuchenne resztki – tak sklep przekonuje do kupna domowych szklarń i doniczek. Gotowanie i pieczenie z rodzicami to sposób, na podtrzymanie tradycji. Dzieci uczą się przepisów, które funkcjonują w rodzinie od lat. Dlatego IKEA przypomina, że warto poświęcić na to trochę czasu. IKEA przekonuje również, że najważniejsze w życiu są drobnostki. Poranne wyznanie miłości. Wspólne celebrowanie jedzenia, cieszenie się chwilami z najbliższymi. Dlatego jadalnia, kuchnia i pokój dzienny powinny być miejscem, w którym chce się przebywać. – Poświęć wieczorem kilka minut na nakrycie stołu, a przygotowanie śniadania zajmie ci kilka chwil mniej. Dzięki temu zyskasz więcej czasu na wspólne cieszenie się porankiem – radzą twórcy katalogu. – Trochę niechciane, a jednak przydatne. Dzięki odpowiednim pojemnikom i sprytnym przepisom dzisiejszy niedojedzony posiłek może stanowić inspirację dla jutrzejszego obiadu lub pysznej kolacji – przekonuje IKEA. Sklep oferuje duży wybór pojemników na żywność, słoików, butelek. Kuchnia ma być laboratorium. IKEA wie, że czasem najlepszym odpoczynkiem po męczącym dniu jest po prostu surfowanie po internecie, ulubiony serial, czy rozmowa z kimś, kto mieszka daleko. Dlatego w sklepie znajdziemy dużo produktów, które mają na celu poprawę komfortu korzystania z naszych laptopów i tabletów. – Wszyscy razem, każdy osobno. Jeżeli więcej czasu spędzanie patrząc w ekran laptopa lub telewizora niż na siebie – nie przejmujcie się! Czasami najbardziej relaksujące chwile to te, gdy każdy zajęty jest sobą – przekonują twórcy katalogu IKEA. Jednak IKEA przekonuje, że po wejściu do domu należy oddzielić pracę od życia prywatnego. Czasem trzeba wyłączyć telefon i komputer i po prostu zrelaksować się przy grze planszowej. – W dni, kiedy nie wyglądasz aż tak wspaniale – śliczna zasłona odgrodzi cię od twojego odbicia – czytamy w katalogu. W tym przypadku twórców poniosło. Po serii przydatnych rad i lifehacków, wkradł się chochlik. Albo ktoś zrobił sobie żart, albo twórcy nie mieli pomysłu, jak zareklamować firanki!,Barbara Kaczmarczyk