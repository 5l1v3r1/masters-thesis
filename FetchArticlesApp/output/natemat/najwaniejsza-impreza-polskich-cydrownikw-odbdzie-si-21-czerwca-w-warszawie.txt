Cydr przebojem zdobywa polski rynek i podniebienia. Ale dla prawdziwych smakoszy cydry z dużych sklepów i sieci handlowych to nie to. Najlepsze są cydry rzemieślnicze, wytwarzane w małych ilościach i bardzo trudno dostępne. Trzeci już Zlot Cydrowników Autorskich, czyli wytwórców – rzemieślników, to nie lada okazja dla miłośników fermentowanych jabłek. Do Warszawy przyjedzie kilkunastu cydrowników z całej Polski. - Już teraz wiadomo, że będzie to najliczniejsze spotkanie, a wielu nowych cydrowników spotkamy po raz pierwszy – cieszy się Tomasz Piotrowski, współorganizator zlotów cydrowników. – Wiele cydrów będzie wtedy miało swoje premiery, np. Cydr Podlaski, Cydr Kazimierski, Cydr Samo Jabłko (premiera w liście degustacji), Cydr z Winnicy de Sas, Jabłecznik - Cydr z Gospodarstwa Kościańscy, Cydr Dobra Reneta, Cydr Biogrim – wymienia jednym tchem Piotrowski, także rzemieślniczy wytwórca cydru. Poza branżowym i kameralnym spotkaniem wytwórców organizatorzy zaplanowali kilka imprez dla branży i dla publiczności. Przede wszystkim jest to branżowy panel „Polskie Cydry Rzemieślnicze” organizowany i prowadzony przez branżowy serwis Winicjatywa. Będzie to jeden z najważniejszych przeglądów cydrów w Polsce, obok konkursu EnoExpo w Krakowie. W jego trakcie odbędzie się też forum do branżowej dyskusji na temat cydru. W tym roku, w uznaniu rozwoju sektora rzemieślniczego, jak i jego jakości, Winicjatywa przeprowadzi osobno panel o cydrach cydry rzemieślniczych, a osobno o cydrach przemysłowych. W trakcie panelu będzie zaprezentowanych kilkadziesiąt cydrów autorskich. Ocena cydrów odbywa się na zasadzie „w ciemno”. Dopiero po zakończeniu oceny ujawniane są etykiety. Panel będzie dostępny tylko dla przedstawicieli branży, ale dla innych miłośników cydrów są inne atrakcje. O godzinie 13:45 odbędzie się pokaz nalewania hiszpańskiego cydru - Escanciar la sidra - Uncle and Nephew, czyli Wujek i Bratanek – opowiedzą dlaczego tak się to robi i zaprezentują na żywo tę sztukę, osobno i duecie wertykalnym (plus zajęcia praktyczne dla zainteresowanych). O 14:00 odbędzie się degustacja komentowana – InCiders, czyli „co w cydrach siedzi”. W niezwykłą podróż po najciekawszych cydrach, które nie są w oficjalnym obiegu i eksperymentalnych wersjach cydrowników oficjalnych zabiorą uczestników Wojciech Bońkowski, redaktor naczelny serwisu Winicjatywa.pl, Aleksander Baron współwłaściciel i szef restauracji Solec 44 oraz Tomasz Piotrowski, organizator imprezy. Degustacja ma pokazać różnorodność polskich cydrów rzemieślniczych i ich możliwe zastosowania, nie tylko jako napoju do bezpośredniej konsumpcji. - Zależy nam by podkreślać kulinarną rolę cydrów tak jako towarzysza potraw, jak i składnika dań – mówi Tomasz Piotrowski. - W degustacji komentowanej będzie zaprezentowanych 12-14 cydrów, niemal wszystkie będą miały swoją premierę - i co ważne - większości z nich nie będzie można spróbować poza degustacją. Będą to na przykład: - Cydr Ignaców - wersja eksperymentalna: Złota Reneta, Antonówka, Rajskie, Dzikie, 2014; - Cydr Chyliczki - wersja eksperymentalna: Ananas lub Piwniczny - Cydr z Majątku Sławno - Cidre Gajus 2014 (Winnica Gaj) - premiera - Jabłecznik Hieronima (Hieronim Błażejak) - jak zawsze to będzie niespodzianka - Jabłecznik z Gospodarstwa Kościańscy - premiera - Cydr Dobra Reneta - premiera - Cydr Kazimierski (spokojny) (Winnica Bochotnica) - premiera - Cydr Podlaski – premiera - Cydr Biogrim – wyjątkowy cydr z dodatkiem owoców granatu - premiera - Jabłecznik Trzebnicki - Cydr Lodowy - jedyny jak dotąd cydr lodowy w Europie. Bilety w cenie 25 zł można nabyć przez stronę Winicjatywy: http://tnij.org/469khf9 O godzinie 16:00 rozpocznie się degustacja „Polskie sery zagrodowe i Cydry Autorskie”, podczas której 5 niebanalnych polskich serów zagrodowych zostanie „skonfrontowane” z wyjątkowymi cydrami autorskimi. Prowadzący specjalista serowy Gieno Mientkiewicz postara się odpowiedzieć wraz z uczestnikami na pytania: jak to się łączy, czy to zagra, co o tym myśleć i jak smakować? Zestaw na razie jest niespodzianką. Bilety w cenie 20 zł można nabyć przez stronę Winicjatywy: http://winicjatywa.pl/wydarzenia/polskie-cydry-autorskie-i-sery-zagrodowe-warsztaty/ W godzinach 13-17 będzie działać Bazarek Cydrowy gdzie będzie można spotkać osobiście większość cydrowników, zakupić cydry będące w oficjalnej sprzedaży, a także spróbować części innych cydrów nieoficjalnych. Dodatkowo będą soki, octy jabłkowe, konfitury i inne przetwory z jabłek. Wstęp wolny. O wydarzeniu piszemy też tu. Orgaizatorami wydarzenia są: Cydrolot, Winicjatywa, Nadwiślański Świt.,Wydarzenia kulinarne