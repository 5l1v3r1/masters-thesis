3 dni trwały Otwarte Zimowe Mistrzostwa Polski w Szczecinie i zgromadziły aż 350 zawodników z 29 państw. Wśród nich byli m.in. paraolimpijczycy i rekordziści świata, czyli najlepsza śmietanka pływacka z całego globu. Poziom był bardzo wysoki, a ja byłam bardzo podekscytowana startem w tych zawodach. Wykonałam na tych mistrzostwach ambitny plan startów na 10 dystansach, żeby sprawdzić jakie osiągam wyniki w kontekście minimów na paraolimpiadę. I tak oto na dystansie 50 metrów stylem motylkowym uzyskałam wysoką, trzecią pozycję w klasyfikacji wszystkich grup na 20 startujących zawodniczek. Wraz z koleżankami zajęłyśmy także 3 miejsce w sztafecie 4x100 metrów stylem zmiennym. W klasyfikacji generalnej w swojej grupie uplasowałam się ostatecznie na drugim miejscu! Zawody były bardzo emocjonujące, a o ich wysokim poziomie świadczy pobity rekord świata oraz liczne kwalifikacje do Rio de Janeiro. Teraz mam jeszcze większą motywację do treningów i do walki o upragnioną kwalifikację na paraolimpiadę. W najbliższych miesiącach planuję intensywne treningi i przygotowania do zawodów w Białorusi, gdzie miałabym kolejną szansę na zdobycie minimum. Ten start już w lutym 2016 r.,Anna Omielan