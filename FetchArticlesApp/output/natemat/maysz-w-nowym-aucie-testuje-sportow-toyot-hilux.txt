Adam Małysz testuje nowe auto. Polski były skoczek narciarski przygotowuje się do Rajdu Dakar i ponownie jeździ Toyotą Hilux – tym razem jest to jednak sportowa odmiana japońskiego wozu. Były skoczek podchodzący z Wisły jeździł do tej pory seryjnym modelem, ale japońska firma przygotowała dla niego treningową odmianę Hiluxa. Ścigać się jest czym – silnik V8, moc 280 KM i moment obrotowy 420 Nm. Jak informuje portal Auto-Swiat.pl samochód, którym Adam Małysz będzie jechał w Rajdzie Dakar zostanie przygotowany w belgijskiej firmie Overdrive Racing. Po pierwszych testach wersją treningową polski zawodnik jest bardzo zadowolony. Jak przyznał „jest to samochód, który łączy cechy auta przeprawowego z samochodem do cross-country”. - Bardzo się cieszę, że Toyota zbudowała dla nas takie auto, które jest gdzieś w połowie drogi między seryjnym Hiluxem a naszą rajdówką, bo każda okazja do treningu jest przed Dakarem na wagę złota – dodał polski sportowiec. 36 – letni Polak w Rajdzie Dakar wystartuje po raz 3 w karierze. Pierwszy w karierze Rajd Dakar Małysz ukończył na 38. pozycji w klasyfikacji generalnej, ze stratą ponad 29 godzin do zwycięzcy. Drugi start to z kolei 15 pozycja, ze stratą ponad 6 godzin do zwycięzcy. Pilotem polskiego rajdowcy jest Rafał Marton. Auto-Świat.pl,Dariusz Brzezicki