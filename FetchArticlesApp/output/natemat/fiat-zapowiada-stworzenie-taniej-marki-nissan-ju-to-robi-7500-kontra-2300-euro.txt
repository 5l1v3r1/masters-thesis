Fiat zamierza produkować tanie auto, którego cena nie przekroczy 7500 euro. Nissan reaktywuje markę Datsun i planuje, że ceny produkowanego w Rosji auta budżetowego mają się zaczynać od 2300 euro. Koncern Fiat zapowiada stworzenie taniego auta, którego cena ma nie przekraczać 7500 euro. Dla nikogo nie jest tajemnicą, że Fiat przeżywa spore trudności ze sprzedażą swoich aut (odczuwa to na przykład boleśnie polska fabryka w Tychach). Przyczyną może być wywindowanie cen niektórych modeli (np. mikrusa Fiata 500), które dla wielu Europejczyków są za drogie (jak na auto tej klasy) i przegrywają z konkurencją, czego skutkiem jest widoczne zmniejszenie zainteresowania produktami Fiata. Przykładowo w 2011 roku Fiat sprzedał w Europie 671131 aut, o 17,3% mniej niż w 2010 roku. W Polsce, w 2012 roku Fiat sprzedał 22191 aut, o 17,74% mniej niż rok wcześniej. Nic zatem dziwnego, że władze Fiata zazdrośnie patrzą w stronę Renault, które podreperowało sobie budżet Dacią i podbiła jej produktami wiele rynków. I stąd pomysł na stworzenie taniej marki w rodzinie Fiata, która mogłaby konkurować z Dacią. Zobacz także: Tymczasem Chińczycy chcą za swoje auto 20000 euro! Na nic jednak nadzieje na produkcję nowych, tanich aut w Polsce. Samochód będzie najprawdopodobniej produkowany w Azji. Tylko tak bowiem, zdaniem prezesa Fiata Sergio Marchionne, możliwe będzie wyprodukowanie samochodu kosztującego w salonie mniej niż 7500 euro. Najprawdopodobniej tanie auto będzie produkowane pod marką Innocenti. Wprowadzenie z powrotem na rynek aut pod tą marką Fiat rozważa od pięciu lat. Innocenti wraz z grupą De Thomaso stało się własnością Fiata w 1990 roku. Nissan już działa Fiat od pięciu lat zastanawia się nad reaktywacją marki Innocenti, a tymczasem konkurencja nie śpi i działa. Do grona producentów tanich aut dołączył Nissan, który wskrzesza markę Datsun. Prezes Nissana, Carlos Ghosn ogłosił, że pierwsze auta pod marką Datsun pojawią się w salonach już w 2014 roku. Na początek będą sprzedawane w Indiach, Indonezji i Rosji. Fabryka nowych Datsunów początkowo miała mieścić w Indonezji, w miejscowości Cikampek. Koszt inwestycji to 395 mln dolarów. Do 2014 roku zakłady miały produkować 250 tysięcy aut rocznie, a ich załoga ma liczyć 3300 osób. Zgodnie z najnowszymi doniesieniami, auta marki Datsun mają być także produkowane w Rosji, w Togliatti (Nissan produkuje tam model Almera, przeznaczony na rosyjski rynek). Auto ma być oparte o płytę podłogową Łady Kaliny, a jego ceny mają zaczynać się od 2300 euro. Pierwsze auta produkowane pod marką Datsun mają być zaprezentowane w połowie bieżącego roku. Zobacz także: Co ma wspólnego szynka parmeńska i piękne, włoskie auto?,Michał Lisiak