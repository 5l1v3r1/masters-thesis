Ogólnopolskie Stowarzyszenie Księgarzy chce ustawy o książkach, w której miałby się znaleźć zapis, że we wszystkich źródłach konkretne tytuły mają być sprzedawane po takiej samej cenie. Pomysł ten popiera również część wydawców. – To nielegalna zmowa – ostrzega Urząd Ochrony Konkurencji i Konsumentów. Rewolucja na rynku literackim ma być bardziej głęboka. Polska Izba Książki, która wspiera i inicjuje zmiany poza wprowadzeniem sztywnych cen książek, chce również nałożyć obowiązek stosowania takich samych rabatów w stosunku do wszystkich sprzedawców detalicznych. Kontrowersje wzbudza również zakaz sprzedaży książek poza księgarniami. Zmiany mają na celu powstrzymanie upadku setek księgarni dostępnych na rynku. Ich zdaniem nie może być tak, że książka według ceny okładkowej kosztuje 39,90 zł, a w popularnych dyskontach można ją kupić o 40 proc. taniej – za 24 zł. Andrzej Kuryłowicz, szef wydawnictwa Albatros, na swoim profilu na Facebooku tak skwitował propozycje księgarzy: „Jako wolny człowiek nie zgadzam się, aby członkowie jakichś organizacji związkowych narzucali mi, jak mam ustalać ceny na wydawane przez siebie książki. Raczej należy zlikwidować te organizacje, bo to towarzystwa kanapowe i wzajemnej adoracji, które służą tylko nielicznej grupie swoich członków (...). Dlaczego jakiś p******ny polityk ma wtrącać się do mojej działalności gospodarczej?”. Pomysł przede wszystkim szkodzi księgarniom internetowym. Taka forma działalności pozwala na przyciągnięcie klienta bardziej atrakcyjną ceną. Rynek wydawniczy warty jest około 3 mld zł z czego prawie 10 proc. stanowi e-sprzedaż. Sprzeciw UOKiK wskazuje jednak na to, że do książkowego komunizmu nie dojdzie. Czytaj także: "Powiedz mi co masz na półce, a powiem ci kim jesteś". Jakie książki czytają nudziarze, a jakie imprezowicze? Wirtualne książki zamiast tradycyjnych w gdańskich tramwajach. To jedyna rada na złodziejstwo Źródło: Dziennik Gazeta Prawna,Dariusz BrzezickiOgólnopolskie Stowarzyszenie Księgarzy chce ustawy o książkach, w której miałby się znaleźć zapis, że we wszystkich źródłach konkretne tytuły mają być sprzedawane po takiej samej cenie. Pomysł ten popiera również część wydawców. – To nielegalna zmowa – ostrzega Urząd Ochrony Konkurencji i Konsumentów. Rewolucja na rynku literackim ma być bardziej głęboka. Polska Izba Książki, która wspiera i inicjuje zmiany poza wprowadzeniem sztywnych cen książek, chce również nałożyć obowiązek stosowania takich samych rabatów w stosunku do wszystkich sprzedawców detalicznych. Kontrowersje wzbudza również zakaz sprzedaży książek poza księgarniami. Zmiany mają na celu powstrzymanie upadku setek księgarni dostępnych na rynku. Ich zdaniem nie może być tak, że książka według ceny okładkowej kosztuje 39,90 zł, a w popularnych dyskontach można ją kupić o 40 proc. taniej – za 24 zł. Andrzej Kuryłowicz, szef wydawnictwa Albatros, na swoim profilu na Facebooku tak skwitował propozycje księgarzy: „Jako wolny człowiek nie zgadzam się, aby członkowie jakichś organizacji związkowych narzucali mi, jak mam ustalać ceny na wydawane przez siebie książki. Raczej należy zlikwidować te organizacje, bo to towarzystwa kanapowe i wzajemnej adoracji, które służą tylko nielicznej grupie swoich członków (...). Dlaczego jakiś p******ny polityk ma wtrącać się do mojej działalności gospodarczej?”. Pomysł przede wszystkim szkodzi księgarniom internetowym. Taka forma działalności pozwala na przyciągnięcie klienta bardziej atrakcyjną ceną. Rynek wydawniczy warty jest około 3 mld zł z czego prawie 10 proc. stanowi e-sprzedaż. Sprzeciw UOKiK wskazuje jednak na to, że do książkowego komunizmu nie dojdzie. Czytaj także: "Powiedz mi co masz na półce, a powiem ci kim jesteś". Jakie książki czytają nudziarze, a jakie imprezowicze? Wirtualne książki zamiast tradycyjnych w gdańskich tramwajach. To jedyna rada na złodziejstwo Źródło: Dziennik Gazeta Prawna,Dariusz Brzezicki