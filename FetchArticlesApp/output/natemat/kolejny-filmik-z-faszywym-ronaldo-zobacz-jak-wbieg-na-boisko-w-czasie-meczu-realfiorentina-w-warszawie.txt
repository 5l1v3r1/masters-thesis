Weekendowy mecz Real-Fiorentina na Stadionie Narodowym w Warszawie był niebywałym widowiskiem. Zachodnie media w nieco szyderczym tonie komentowały, że to jedyna szansa aby zobaczyć światowej klasy zawodników grających nad Wisłą. Jednak prawdziwym smaczkiem tego meczu był wybryk pewnego kibica, który w przebraniu Ronaldo dostał się na murawę i zaczął grać. Pierwszy filmik, który pokazuje wbiegającego na murawę kibica szybko stał się hitem internetu. Ludzie śmiejąc się zwracali jednocześnie uwagę na to, że przez "Ronaldo" prawdopodobnie ktoś straci pracę. Trzeba jednak przyznać, że nie można odmówić mu skuteczności. Na filmie nagranym z bliskiej odległości widać, jak dwunasty zawodnik czeka na odpowiedni moment, aby wtargnąć na boisko. Gdy tylko nadarza się okazja, przeskakuje przez płot, a zdezorientowany ochroniarz jedynie spogląda w jego stronę nie reagując. Większość komentujących "wyczyn" Ronaldo reaguje na niego pozytywnie, podobnie jak to miało miejsce na Stadionie Narodowym. Gratulują skuteczności i żartu, na który pozwolił sobie dobrze przygotowany do akcji mężczyzna.,Krzysztof Majak