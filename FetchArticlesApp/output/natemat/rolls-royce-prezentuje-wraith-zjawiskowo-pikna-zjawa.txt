Wraith (zjawa) jest zjawiskowo piękna i bogata duchowo dzięki szlachetnym koniugacjom rodzinnym. Wraith to odmiana coupe modelu Ghost. Auto jest tylko nieco krótsze (o 130mm), szersze (o 40mm) i niższe (o43mm) od modelu Ghost a ponadto ma zredukowany (o 183mm) rozstaw osi. Napęd Zjawy zapewnia silnik V12 o mocy 624KM. Dzięki niemu auto rozpędzi się do setki w 4.6 sekundy i swoimi możliwościami przestraszy każdego, kto zechce z nim konkurować na drodze. Zobacz także: Piotr Frankowski, jako jedna z nielicznych osób na świecie, odwiedził muzeum Porsche w Stuttgarcie. Zobacz, co dla nas opisał i sfotografował. Prawdziwą ciekawostką jest ośmiobiegowa skrzynia automatyczna ZF. Zawiera ona moduł GPS, który odpowiedzialny jest za ustalanie, czy wybrany bieg odpowiada bieżącym warunkom drogowym. Zjawę od Ducha odróżnia także usztywnione zawieszenie i układ kierowniczy o sile wspomagania zależnej od prędkości jazdy. Wnętrze auta jest niemalże identyczne, jak w przypadku Ducha (tapicerka skórzana, prawdziwe drewno, metaliczne akcenty dekoracyjne), różni się tylko tym, że Wraith jest przeznaczony dla czterech pasażerów. Szczęśliwym posiadaczem Zjawy będzie można się stać już jesienią tego roku. Cena, jak na auto tej klasy, nie powinna nikogo wystraszyć. Za Zjawę trzeba zapłacić 215 000 funtów. Zobacz także: Zarobić na Rolls Royce nie jest łatwo. Jak można to zrobić w Polsce?,Michał Lisiak