Domy i apartamenty wakacyjne proponuje  Kuszące ceny oraz nowoczesna infrastruktura stały się charakterystycznymi cechami słowackich ośrodków sportów zimowych. Bliskość Polski oraz sprawnie działająca komunikacja sprawiają, że ferie zimowe spędza na słowackich stokach coraz większa grupa polskich narciarzy. Słowacja – kraj niezwykły Niedoceniana przez wiele lat Słowacja stała się w ostatnim czasie hitem wśród polskich turystów. Szczególnie atrakcyjne zaczęły być te regiony, które leżą w pobliżu granicy z Polską. Orawa, Spisz i Tatry oferują turystom możliwość zwiedzenia wspaniałych zabytków i mogą się poszczycić coraz lepszym zagospodarowaniem. Tatry słowackie, które stały się modne dzięki pobliskim basenom termalnym, zaczęły jednocześnie przyciągać wyciągami narciarskimi. W efekcie w niewielkiej odległości od Zakopanego polscy pasjonaci sportów zimowych odkryli na nowo takie kurorty, jak Tatrzańska Łomnica czy Stary Smokowiec. W ich rejonie o noclegi w przystępnej cenie martwić się nie trzeba. Strona edom.pl zapewnia każdemu miłośnikowi sportów zimowych dostęp do ponad 300 domów i apartamentów w słowackich Tatrach, z których można skorzystać już za 2,5 tysiąca złotych tygodniowo. Taka cena dla 8 osób chcących wypocząć w wakacyjnym domu z pełnym wyposażeniem jest wyjątkowo atrakcyjną propozycją. A jak wygląda sytuacja na stokach i w ich pobliżu? Między Smokowcem a Łomnicą Tereny leżące pomiędzy Starym Smokowcem a Tatrzańską Łomnicą uchodzą za najbardziej atrakcyjne pod względem turystycznym w Wysokich Tatrach. Latem wiele atrakcji czeka tu na miłośników pieszych wędrówek, zimą – na narciarzy i snowboardzistów. Sporo ciekawostek czeka też miłośników łyżwiarstwa, dla których od kilku dekad ośrodkiem wyjątkowo ważnym jest Stary Smokowiec. Największym uznaniem cieszą się tu jednak nie lodowiska i trasy piesze, lecz trasy zjazdowe na stokach Łomnicy. Wyciągi, nartostrady oraz bazy turystyczne przyciągają pięknym otoczeniem oraz cenami, które czynią ze Słowacji doskonałą alternatywę dla znacznie droższego Zakopanego. Słowackie naj… Zabudowa Starego Smokowca czy piękne położenie Jeziora Szczyrbskiego to ogromne walory słowackich Tatr. Zachwyca też zębata kolejka turystyczna, która pozwala na szybkie przemieszczanie się po tym górskim terenie i delektowanie się piękną scenerię jednocześnie. Największym powodzeniem cieszą się jednak tutejsze jaskinie. Jaskinia Lodowa czy Jaskinia Bielska są częstymi celami wycieczek nie tylko tych, którzy wypoczywają w słowackich kurortach, ale i dla turystów spędzających ferie w Zakopanem. Liczne atrakcje turystyczne oraz piękna okolica sprawiły, że słowackie Tatry pobiły serca narciarzy nie tylko doskonałymi warunkami do uprawiania sportów zimowych. Te okolice mogą śmiało konkurować z polskimi kurortami narciarskimi, dlatego zdecydowanie warto wziąć je pod uwagę, planując zimowy wyjazd.,Edom.pl