Gdy Jarosław Kaczyński wypowiedział słowa o „najgorszym sorcie Polaków”, nikt nie spodziewał się, że sformułowanie zrobi taką karierę. Jak się okazuje, na popularności hasła można całkiem nieźle zarobić. Michał Górecki, twórca koszulek z cytatem z ust prezesa PiS-u, tłumaczy, jak osiągnął rekordy sprzedaży. Górecki napisał tekst, w którym podsumował całe zamieszanie. Umieścił hasło we wzorze "explicit lyrics", które jest stosowana na płytach zawierających piosenki z niecenzuralnymi słowami. Trykoty okazały się hitem zakupowym minionego weekendu. Autor pisał, że hasło było najpopularniejszym "strzałem" w całej historii produkowania przez jego firmę nadruków na koszulki. Jak podkreślił, w ciągu jednego dnia sprzedaż wyniosła poziom kwartalny. Powodem było idealne wstrzelenie się w tzw. Real Time Marketing, czyli sprzedawanie na koszulkach tego, co jest aktualnie modne. Były więc koszulki "Jesteś zwycięzcą", czy 3 gramy karmy... nawiązujące do przesyłki do psa piosenkarki Kory Jackowskiej. Jeśli chodzi o polityczne koszulki, popularny był cytat minister Bieńkowskiej: "Sorry taki mamy klimat". Górecki podkreślał, że Real Time Marketing w jego firmie jest pozbawiony politycznych klimatów i chodzi o to, by wyprodukować koszulki, które komentują rzeczywistość. – Zawsze mówię – jesteśmy trochę jak gazeta, czy rysownik satyryczny. Odnosimy się do rzeczywistości i trochę ją parafrazujemy. Na tym między innymi polega nasza rola. Oraz na pozwalaniu ludziom wyrażać siebie – pisze Górecki, podając przy okazji porady jak robić Real Time Marketing oraz statystyki odwiedzin swojego sklepu, czym bez wątpienia zainteresuje nie tylko przeciwników Kaczyńskiego, ale i marketingowców liczących na zyski z trendów. To bowiem oni mają szansę zostać zwycięzcami wojny polsko-polskiej. Jak mówi stare przysłowie: gdzie dwóch się bije, tam trzeci korzysta.,Piotr CelejGdy Jarosław Kaczyński wypowiedział słowa o „najgorszym sorcie Polaków”, nikt nie spodziewał się, że sformułowanie zrobi taką karierę. Jak się okazuje, na popularności hasła można całkiem nieźle zarobić. Michał Górecki, twórca koszulek z cytatem z ust prezesa PiS-u, tłumaczy, jak osiągnął rekordy sprzedaży. Górecki napisał tekst, w którym podsumował całe zamieszanie. Umieścił hasło we wzorze "explicit lyrics", które jest stosowana na płytach zawierających piosenki z niecenzuralnymi słowami. Trykoty okazały się hitem zakupowym minionego weekendu. Autor pisał, że hasło było najpopularniejszym "strzałem" w całej historii produkowania przez jego firmę nadruków na koszulki. Jak podkreślił, w ciągu jednego dnia sprzedaż wyniosła poziom kwartalny. Powodem było idealne wstrzelenie się w tzw. Real Time Marketing, czyli sprzedawanie na koszulkach tego, co jest aktualnie modne. Były więc koszulki "Jesteś zwycięzcą", czy 3 gramy karmy... nawiązujące do przesyłki do psa piosenkarki Kory Jackowskiej. Jeśli chodzi o polityczne koszulki, popularny był cytat minister Bieńkowskiej: "Sorry taki mamy klimat". Górecki podkreślał, że Real Time Marketing w jego firmie jest pozbawiony politycznych klimatów i chodzi o to, by wyprodukować koszulki, które komentują rzeczywistość. – Zawsze mówię – jesteśmy trochę jak gazeta, czy rysownik satyryczny. Odnosimy się do rzeczywistości i trochę ją parafrazujemy. Na tym między innymi polega nasza rola. Oraz na pozwalaniu ludziom wyrażać siebie – pisze Górecki, podając przy okazji porady jak robić Real Time Marketing oraz statystyki odwiedzin swojego sklepu, czym bez wątpienia zainteresuje nie tylko przeciwników Kaczyńskiego, ale i marketingowców liczących na zyski z trendów. To bowiem oni mają szansę zostać zwycięzcami wojny polsko-polskiej. Jak mówi stare przysłowie: gdzie dwóch się bije, tam trzeci korzysta.,Piotr Celej