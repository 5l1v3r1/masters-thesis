Premier Ewa Kopacz podpisała rozporządzenie pozwalające wezwać na obowiązkowe ćwiczenia wojskowe każdego, kto jest zdolny do służby. Do tej pory powołania mogli otrzymywać wyłącznie ci, którzy mają za sobą czynną służbę. Gen. Polko przewiduje, że efektem tych działań będą co najwyżej ucieczki do Londynu przed niechcianą służbą. – Panuje chaos informacyjny – mówi w rozmowie z naTemat. Informacja o rozporządzeniu dopuszczającym powszechne ćwiczenia wojskowe pojawiła się w mediach we wtorek wieczorem i od razu zaniepokoiła internautów. Część pisze w komentarzach, że w obecnej sytuacji można było się tego spodziewać, a inni protestują, bo nie mają zamiaru w jakikolwiek sposób angażować się w obronę kraju. Potencjalny uczestnik szkolenia, którym jest każdy z nas, wie dziś tyle, co nic. Z MON-u nie wyszła na ten temat żadna informacja, więc wszyscy potencjalnie zainteresowani bazują jedynie na Dzienniku Ustaw. Ministerstwo Obrony zaś poinformowało nas, że odbywa się dziś roczna odprawa, w związku z czym otrzymanie jakiejkolwiek informacji na temat szkoleń nie jest możliwe. Były szef MON Romulad Szeremietiew zwraca uwagę, że rozporządzenie dotyczące ćwiczeń dotyczy ogromnej liczby Polaków. – Mamy do czynienia z całkiem „zielonym” towarzystwem i ich trzeba uczyć abecadła wojskowego. Widać więc, że muszą być przynajmniej dwa cykle szkolenia. Czy i jak zostanie to rozwiązane? Jest jeszcze problem, który pojawiał się już wcześniej: czy obecna armia zawodowa ma wystarczającą ilość instruktorów i możliwości prowadzenia tego typu szkoleń, bo to jednak jest duży wysiłek – cytuje radiomaryja.plAby dowiedzieć się czegoś więcej o ćwiczeniach, dzwonimy do wiceprzewodniczącego sejmowej komisji obrony narodowej - Stanisława Wziątka. – Nie było debaty na ten temat na komisji obrony – mówi poseł. – Skąd zwykły obywatel może coś wiedzieć na ten temat, skoro ja nawet w komisji się tym zajmowałem – dziwi się poseł. Przyznaje jednocześnie, że rozporządzenie jest próbą reakcji na zagrożenie pojawiające się na Wschodzie. Młodzi uciekną do Londynu? Równie zdziwiony jest gen. Roman Polko. – Gdy tak wielu Polaków zaniepokojonych jest niebezpieczeństwem i w naturalny sposób ludzie zastanawiają się, czy nie powinni się przeszkolić, informacja staje się elementem kluczowym – mówi naTemat. Jak twierdzi, zamiast niej, w przekazie medialnym pojawiają się kampanijne hasła, ogłaszanie kolejnych poborów i namawianie ochotników do zgłaszania się. – A gdy już się zgłaszają, odbijają sie od drzwi, bo nawet w WKU nic na ten temat nie wiedzą – mówi. Polko źle ocenia system informowania ludzi o stanie bezpieczeństwa państwa oraz możliwych szkoleń. – Takie sygnały to dezinformacja. Po raz kolejny wypływa na zewnątrz, że rezerwiści będą szkoleni, wzywani, więc ludzie mają powody do niepokoju. Nawet zwykłe zaproszenie do WKU, aby porozmawiać, jest odczytywane jako pobór do wojska. Konsekwencja jest taka, że delikwent się zastanawia, czy nie uciec do Londynu i udawać, że przypadkiem go nie ma w Polsce – mówi Roman Polko. Zagospodarować to, co mamy Generał Polko twierdzi, że należałoby się przede wszystkim zastanowić, w jaki sposób wykorzystać rezerwistów, którzy odbyli zawodową służbę. – Jakie mają przydziały mobilizacyjne? Jakie zadania się dla nich przewiduje? W jaki sposób będą podtrzymywać swoją kondycję aby nie utracić potencjału. Dopiero później można mówić o masowym szkoleniu ludzi, którzy w ogóle w wojsku nie byli – mówi gen. Polko. Zdaniem Stanisława Wziątka, należy zastanowić się nad przywróceniem służby zasadniczej, ale jedynie dla tych, którzy chcą iść do wojska. – Moim zdaniem to jest kierunek, w którym powinna zmierzać polska armia. Nie każdy przymuszony, tylko każdy, kto chce – mówi wiceprzewodniczący sejmowej komisji obrony.,Krzysztof MajakPremier Ewa Kopacz podpisała rozporządzenie pozwalające wezwać na obowiązkowe ćwiczenia wojskowe każdego, kto jest zdolny do służby. Do tej pory powołania mogli otrzymywać wyłącznie ci, którzy mają za sobą czynną służbę. Gen. Polko przewiduje, że efektem tych działań będą co najwyżej ucieczki do Londynu przed niechcianą służbą. – Panuje chaos informacyjny – mówi w rozmowie z naTemat. Informacja o rozporządzeniu dopuszczającym powszechne ćwiczenia wojskowe pojawiła się w mediach we wtorek wieczorem i od razu zaniepokoiła internautów. Część pisze w komentarzach, że w obecnej sytuacji można było się tego spodziewać, a inni protestują, bo nie mają zamiaru w jakikolwiek sposób angażować się w obronę kraju. Potencjalny uczestnik szkolenia, którym jest każdy z nas, wie dziś tyle, co nic. Z MON-u nie wyszła na ten temat żadna informacja, więc wszyscy potencjalnie zainteresowani bazują jedynie na Dzienniku Ustaw. Ministerstwo Obrony zaś poinformowało nas, że odbywa się dziś roczna odprawa, w związku z czym otrzymanie jakiejkolwiek informacji na temat szkoleń nie jest możliwe. Były szef MON Romulad Szeremietiew zwraca uwagę, że rozporządzenie dotyczące ćwiczeń dotyczy ogromnej liczby Polaków. – Mamy do czynienia z całkiem „zielonym” towarzystwem i ich trzeba uczyć abecadła wojskowego. Widać więc, że muszą być przynajmniej dwa cykle szkolenia. Czy i jak zostanie to rozwiązane? Jest jeszcze problem, który pojawiał się już wcześniej: czy obecna armia zawodowa ma wystarczającą ilość instruktorów i możliwości prowadzenia tego typu szkoleń, bo to jednak jest duży wysiłek – cytuje radiomaryja.plAby dowiedzieć się czegoś więcej o ćwiczeniach, dzwonimy do wiceprzewodniczącego sejmowej komisji obrony narodowej - Stanisława Wziątka. – Nie było debaty na ten temat na komisji obrony – mówi poseł. – Skąd zwykły obywatel może coś wiedzieć na ten temat, skoro ja nawet w komisji się tym zajmowałem – dziwi się poseł. Przyznaje jednocześnie, że rozporządzenie jest próbą reakcji na zagrożenie pojawiające się na Wschodzie. Młodzi uciekną do Londynu? Równie zdziwiony jest gen. Roman Polko. – Gdy tak wielu Polaków zaniepokojonych jest niebezpieczeństwem i w naturalny sposób ludzie zastanawiają się, czy nie powinni się przeszkolić, informacja staje się elementem kluczowym – mówi naTemat. Jak twierdzi, zamiast niej, w przekazie medialnym pojawiają się kampanijne hasła, ogłaszanie kolejnych poborów i namawianie ochotników do zgłaszania się. – A gdy już się zgłaszają, odbijają sie od drzwi, bo nawet w WKU nic na ten temat nie wiedzą – mówi. Polko źle ocenia system informowania ludzi o stanie bezpieczeństwa państwa oraz możliwych szkoleń. – Takie sygnały to dezinformacja. Po raz kolejny wypływa na zewnątrz, że rezerwiści będą szkoleni, wzywani, więc ludzie mają powody do niepokoju. Nawet zwykłe zaproszenie do WKU, aby porozmawiać, jest odczytywane jako pobór do wojska. Konsekwencja jest taka, że delikwent się zastanawia, czy nie uciec do Londynu i udawać, że przypadkiem go nie ma w Polsce – mówi Roman Polko. Zagospodarować to, co mamy Generał Polko twierdzi, że należałoby się przede wszystkim zastanowić, w jaki sposób wykorzystać rezerwistów, którzy odbyli zawodową służbę. – Jakie mają przydziały mobilizacyjne? Jakie zadania się dla nich przewiduje? W jaki sposób będą podtrzymywać swoją kondycję aby nie utracić potencjału. Dopiero później można mówić o masowym szkoleniu ludzi, którzy w ogóle w wojsku nie byli – mówi gen. Polko. Zdaniem Stanisława Wziątka, należy zastanowić się nad przywróceniem służby zasadniczej, ale jedynie dla tych, którzy chcą iść do wojska. – Moim zdaniem to jest kierunek, w którym powinna zmierzać polska armia. Nie każdy przymuszony, tylko każdy, kto chce – mówi wiceprzewodniczący sejmowej komisji obrony.,Krzysztof Majak