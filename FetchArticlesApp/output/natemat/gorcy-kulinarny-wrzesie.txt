W ten weekend będzie aż gęsto od wydarzeń kulinarnych. Można się pouczyć historii przez pryzmat kulinariów, porozmawiać z polskimi winiarzami i cydrownikami, zrobić zakupy na licznych targach i nauczyć się gotować w duchu slow food. Najważniejsze w tych wszystkich wydarzeniach jest to, że są pretekstem do spędzenia dobrego czasu z rodziną i przyjaciółmi. Już w piątek można wybrać się do Biskupina. Tam, przez cały weekend będzie można odbyć kulinarną podróż w czasie. Kuchnia neolitu, Słowian i starożytnych Rzymian, to tylko część atrakcji. Do tego wykłady, warsztaty i pokazy. Wszystko przy dźwiękach dawnej muzyki. Wpadnijcie na wykład profesora Jarosława Dumanowskiego o najstarszych przepisach albo na spotkanie z Hanną i Pawłem Lisami, autorami książki o kulinariach dawnych Słowian. Od piątku do niedzieli w godzinach 10.00-18.00. Nie raz już pisaliśmy o Koziarni. Tym razem zaprasza do niej Stowarzyszenie Kobiety i Wino na warsztaty coachingowo - sommelierskie. Połączenie pracy nad sobą z rozwijaniem umiejętności sommelierskich może być ciekawą formułą na spędzenie weekendu. Spotkanie potrwa od piątkowego wieczoru do niedzielnego popołudnia. Od kilku lat stale przybywa nam ciekawych gastronomicznych miejsc. Nie wszystkie koncepty okazują się sukcesem. Są takie, które szybko znikają, są takie które radzą sobie świetnie. Warszawska Flamberia należy do tej drugiej i chce się podzielić ze swoimi gośćmi radością i zaprosić na pierwsze urodziny restauracji. Podobno przerobili 2 tysiące kilogramów mąki. Będą ich alzackie placki w specjalnej wersji, zaskakujące koktajle w specjalnych cenach. Wpadajcie przez cały weekend, Warszawa ul. Hoża 61. Również pierwsze urodziny będzie świętować Studio Kulinarne Twój Kucharz, będą połączone z otwarciem delikatesów i cukierni. Będzie urodzinowy toast i tort. Ale najważniejsi jak zawsze będą ludzie, czyli goście Twojego Kucharza. Kraków, Ślusarska 3/1 od 18.00 do 23.00. Octoberfest w Krakowie? Oczywiście! Browar Lubicz zaprasza w swoje progi. Przygotowali dla swoich gości specjalne piwne menu i doskonałą ofertę na piwo. Nie potrzeba nic więcej, żeby umówić się z przyjaciółmi na wieczorne spotkanie. Kraków, ul. Lubicz 17J od 11.00do 24.00. W Krakowie piwo, a w Warszawie polskie wino i cydr. Koneser przy Ząbkowskiej 27/31 będzie miejscem, w którym spotkają się producenci i miłośnicy tych napojów. Będzie można pokosztować tego co najlepsze powstało w polskich cydrowniach i winnicach, porozmawiać z producentami, a to wszystko przy dźwiękach dobrej muzyki na żywo. Sobota od 12.00 do 23.00. Targ Węglowy w Gdańsku zamieni się w weekend na Targ Kulinarny O Kuchnia. Stoiska z regionalną żywnością, pokazy kulinarne, zabawy dla dzieci i muzyka na żywo. Głodnych nakarmią liczne Food Trucki i trójmiejscy restauratorzy. Będzie tez można zaopatrzyć się w książki kulinarne i najróżniejsze akcesoria dla domowych szefów kuchni. Gdańsk, Targ Węglowy, sobota od 10.00 do 21.00. Interesująco zapowiada się sobotni Clash Kulinarny, czyli gotowanie na zadany temat za którym stoi Skład Bananów. W szranki staną drużyny kucharzy amatorów. Do tego dużo muzyki, tańca i najróżniejszych plenerowych atrakcji. Sobota, warszawski Park Szczęśliwicki, od 11.00 do 21.00. TOTOMATO zaprasza na kolejne niedzielne śniadanie. W roli głównej wystąpi polskie jabłko, a opowiadaczem jabłkowych historii będzie Joanka Szewczyk z Zamęcina, sadowniczka, propagatorka polskich jabłek w starych odmianach. Jabłka i soki z sadu Joanki pojawią się w śniadaniowych potrawach. Warszawa, Piękna 28/34 od 10.30 do 12.30. Po dobre jedzenie można się wybrać do Domu Handlowego braci Jabłkowskich na Warszawski SMAK. Będzie można kupić produkty z całego świata, często niedostępne na sklepowych półkach, pokosztować smakowitych dań. Pojawią się blogerzy kulinarni i pokażą, że naprawdę potrafią gotować. Warto też zajrzeć na stoiska ze wszystkim co jest potrzebne w kuchni. Na koniec weekendu można nauczyć się gotować sezonowo, w duchu slow food. Uczyć będzie Karolina Nej, szefowa kuchni Porananas. Zaprasza warszawski Slow Food Youth. Korzystajcie z pięknej jesieni, zabierzcie dzieci, ciocie lub przyjaciół i wybierzcie się na jakieś wydarzenie kulinarne albo Targ Śniadaniowy,Wydarzenia kulinarne