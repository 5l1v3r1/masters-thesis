Jeszcze chwilę temu wokół rozbrzmiewał szum końca karnawału, muzyka, szalone koktajle i obfitość jedzenia. Teraz czas na lekkie spowolnienie i solidne przygotowanie sie na nadejście wiosny. W ten weekend możecie wpaść na charytatywne pieczenie ciasteczek, degustacje i warsztaty. Jeszcze dzisiaj Winne Bielany zapraszają na Festiwal Win Mołdawskich. Możecie sami, sensorycznie sprawdzić, jak rozwija się winiarstwo tego małego kraju. Okazuje się, że można tam znaleźć sporo interesujących smaków Piątek 3 marca, 16.00-22.00 Warszawa, ul. Magiera 13a Jewish Comunity Center zaprasza wszystkie panie na spotkanie Grupy Kobiecej z okazji nadchodzącego święta Purim.Tym razem czekają Was warsztaty pieczenia humentaszy z Marylą Musidłowską. A piec będziecie nie ot tak (do Purim wszak jeszcze trochę czasu), lecz na Kiermasz Purimowy następnego dnia! Czyli podwójna przyjemność – wypieki i to z charytatywnym wydźwiękiem, bo cały dochód ze sprzedaży kiermaszowej humentaszy pójdzie na pomoc Sarze. Powoli zaczynamy przyzwyczajać się do Florentin Warszawa. Tym razem wspólnie z Whisky Live Warsaw zapraszają na pierwsze z serii spotkań "Rozmów przy Whisky". Jest to inicjatywa, która ma przybliżyć bogaty świat whisky single malt. Cała opowieść rozpoczyna się w Irlandii – stamtąd też wyruszymy wraz z Teeling Whiskey Company. Degustacja whiskey: Teeling Single Grain Cabernet Sauvignon Cask, Teeling Small Batch Rum Finish, Teeling Single Malt (z pięciu beczek). — Jarek Buss (Whisky Live Warsaw, juror — World Whiskies Awards), — Wit Szychowski (szef kuchni restauracji Florentin, uczestnik Top Chef Polska). Data: 4 marca 2017 r. Godz: 20.00 Cena: 150 zł /os. Warszawa, ul. Smolna 40 Gospodarze Reduty Banku Polskiego zapraszają na 10 – daniową kolację degustacyjną wraz z dobranym do każdego dania polskim winem. Szef Kuchni Marek Kropielnicki razem z trzema wybitnymi kucharzami – Zbigniewem Kopyckim, Arturem Nijakowskim oraz Samir Motwani, zapowiadają, że pokażą wyraziste smaki polskich ziół i przypraw. Degustację 10 polskich win z renomowanych winnic – starannie dobranych do każdej potrawy poprowadzi sommelier Łukasz Bester. w menu znajdziecie polskie produkty: jagnięcinę wrzosówkę, łososia wiślanego, sarninę, polskie ślimaki oraz świnię złotnicką. Zapowiada podróż smakowa po polskiej ziemi, pełna wrażeń, sensacji i pasji przekazanej od Szefów. Cena 375 zł/osobę obejmuje: 10 dań degustacyjnych 10 win degustacyjnych Warszawa, Bielańska 10, start 18.00 Smakowitego weekendu :),Wydarzenia kulinarne