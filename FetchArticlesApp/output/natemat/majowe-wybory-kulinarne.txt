To będzie weekend wyborów, na szczęście nie tylko politycznych. Warto skorzystać z pięknej pogody, wybrać się na majówkę albo tylko wyjść z domu i wspólnie z przyjaciółmi przejść się na warsztat kulinarny, żeby pokosztować szparagów i botwinki w nowych wersjach. Poszukać dzikich roślin do kuchni i nauczyć się oszczędzać jedzenie z Basią i Piotrem Adamczewskimi. Poznań pomoże wybrać najlepsze rieslingi na letni sezon, Gdańsk nauczy kuchni Abruzji, a Warszawa zaprosi w plener. Będzie się dużo i smacznie działo. Dzisiaj możecie wpaść do Akademii Kulinarnej Fumenti w Gdańsku. Tam niezrównana propagatorka włoskiej kuchni regionalnej Claudia Filippi-Chodorowska będzie wprowadzała uczestników warsztatów w tajniki kuchni Abruzji i Molise. Będziecie zaskoczeni jej pikantnością mięs i intensywnością ziół w likierze Centerbe. Warsztat rozpoczyna się o 18.00 przy ul. Karola Chodkiewicza 13a w Gdańsku. Będziecie zaskoczeni pikantnością jej mięs i intensywnością ziół w likierze Centerbe. Warsztat rozpoczyna się o 18.00 przy ul. Karola Chodkiewicza 13a w Gdańsku. Wrocław zaprasza na kolejne spotkanie Ulicożerców. Klimatyczne przestrzenie Browaru Mieszczańskiego będą gościły kilkadziesiąt Food Trucków. W takim miejscu nie może zabraknąć też dobrego piwa, które będzie serwował Beer o'clock. Zapowiada się prawdziwa wiosenna fiesta w sobotę i niedzielę w godzinach 10.00-18.00 przy ulicy Hubskiej 44 we Wrocławiu. We Wrocławiu można sobie zrobić też chwilę przerwy w degustowaniu ulicznego jedzenia i odkryć tajemnice pobliskiego Nadodrza. Piękne secesyjne kamienice, stare zakłady rzemieślnicze i ludzie, którzy postanowili przywrócić blask tej dzielnicy miasta. O wszystkim opowie Marta Miniewicz. Będzie też kulinarnie, bo zajrzycie do piekarni Krajewskich i kultowej lodziarni Roma. Początek wycieczki w sobotę o godzinie 11.00 na Dworcu Wrocław Nadodrze. Poznańska restauracja Figa zaprasza na wyjątkową kolację przygotowaną przez Lecha Plucińskiego. Bohateram spotkania będzie King Riesling. O tym jak produkuje się te fantastycznie pasujące do lekkich, wiosennych dań wina opowiedzą dwaj właściciele winnic: Matthias Meierer i Reinhold Haart. Możecie się tam wybrać w sobotę o godzinie 19.30, Poznań przy ulicy Grunwaldzkiej 512. Po zimie Otwarty Jazdów zaprasza na Jazdowisko, czyli targ w środku miasta, gdzie pojawią się warzywa, zioła i mnóstwo prawdziwej żywności z pod znaku Slow Food. Organizatorzy zapowiadają, że przez cały sezon, dwa razy w tygodniu będzie tu można zrobić zakupy. To otwarcie jest symbolem nowego życia klimatycznego osiedla, czyli zabytkowych domków fińskich położonych pośród starych drzew, które zostały ocalony przez miejskich aktywistów przed zagładą, to miejsce, gdzie faktycznie można się poczuć slow. Warszawa, Jazdów 4/12 od 10.00. Bazar Kocha wychodzi w ten weekend na ulicy. Nie jest to jednak zapowiedź systemowego buntu, a zaproszenie do ogródka. Wszyscy, którzy lubią sączyć poranną kawę, jeść dobre śniadanie i obserwować życie miasta powinni się wybrać na Rauben Sandwiche przygotowane w otwartej kuchni przez Paulę. Bedą też premierowe desery i wiosenne lemoniady. Sobotnie, długie śniadanie podadzą nam od 9.00 do 15.00 przy uli. Mokotowskiej 35 w Warszawie. Jeżeli jeszcze nie wiecie, jakie wina wybrać na nowy sezon do powinniście się wybrać w sobotę na degustację do Propagandy Alkoholi przy Alei KEN 51/U5 od 16.00 do 21.00. Organizatorzy obiecują wyśmienite smaki, dyskusje i konkursy. Warszawskie Totomato przyzwyczaja nas do kulinarnej edukacji. Tym razem będzie można dowiedzieć się czegoś więcej o Kuchni Pięciu Przemian. wykład poparty przykładami poprowadzi doświadczona adeptka tej sztuki Kasia Jaszczyk-Górska. Zatem najpierw poranny, niedzielny wykład, a potem świadome zakupy i gotowanie. To wszystko będzie się działo w niedzielę od godziny 10.00 ul. Pięknej 28/34 w Warszawie. Początek maja to prawdziwa uczta dla miłośników kina dokumentalnego. Od pewnego czasu na Festiwalu Docs Again Gravity , który właśnie trwa w Warszawie, Bydgoszczy i Wrocławiu gości też tematyka kulinarna. W niedzielę Magazyn Kuchnia oraz Barbara i Piotr Adamczewscy zapraszają na międzypokoleniowe śniadanie. Warsztat dyskusja wokół kuchni z resztek i niemarnowania jedzenia poprzedzi projekcję filmu "Zjedź to" Spotkanie rozpocznie się w niedzielę o godzinie 12.00 w Kinotece przy Placu Defilad 1 w Warszawie. Przy Bulwarze Flotylli Wiślanej w Warszawie w niedzielę będziecie mogli wpaść na otwarcie klubowej przestrzeni Hocki Klocki. Śniadanie, obiad czy podwieczorek? Sami dokonacie wyboru, która pora będzie najlepsza na degustacje wegetariańskich dań. O kulinaria zadbają reprezentanci wegetariańskich miejsc oraz niezależnych inicjatyw kuchennych. Na koniec o 18.30 dla wszystkich plażowiczów zagra The Stubs. Meteorolodzy straszą nas burzami w weekend. W razie deszczu, żeby się nie nudzić można wpaść do otwartej właśnie nowej restauracji. Szef kuchni, Paweł Kibart obiecuje krótką kartę, częste zmiany w menu i polską kuchnie w wersji Gourmet. Warszawa ul. Grójecka 70, otwarte codziennie od 12.00. Jednym z niedzielnych wyborów mogą być też warsztaty "Dzikiej kuchni". Uczestnicy spotkania w osadzie Gongsterland nauczą się rozpoznawać, zbierać, a następnie przyrządzać wyśmienite potrawy z tego co rośnie na wiosennych łąkach. Jeżeli chcecie zrobić sobie sałatkę z krwawnikiem albo twarożek z pokrzywą wybierzcie się 10 maja na sześciogodzinne warsztaty do Wałdowa Królewskiego. Życzymy Wam dobrych wyborów!,Wydarzenia kulinarne