Od kilkunastu lat są w znakomitych relacjach i nie jest tajemnicą, że łączy ich wieloletnia przyjaźń. Wiele razy odwiedzali się prywatnie, razem jeździli na nartach, media niejednokrotnie pokazywały jak świetnie czują się w swoim towarzystwie. Swego czasu miały przyjaźnić się ich córki, Putin miał nawet zaproponować Berlusconiemu stanowisko ministra gospodarki w rosyjskim rządzie. Ale tym urodzinowym prezentem były premier Włoch naprawdę zaskoczył wielu. 7 października Władimir Putin obchodził 65 urodziny. Tego dnia w kilkudziesięciu miastach Rosji odbyły się protesty przeciwko jego rządom. Tysiące ludzie domagały się przede wszystkim wypuszczenia z aresztu lidera opozycji Aleksieja Nawalnego. Ale najwyraźniej nie przeszkodziło to prezydentowi Rosji świętować swoich urodzin. Jak donoszą włoskie gazety, z tej okazji do Moskwy, z nietypowym prezentem, udał się Silvio Berlusconi. "W ciągu 16 minionych lat zmieniły się gabinety, role, porządki polityczne, współpracownicy, przyjaciele, sojusze, urzędy, nazwy partii, a także ich towarzyszki życia. Tylko jedno pozostaje to samo: ich głęboka, nietypowa relacja polityczna oraz ludzka, która być może nie ma sobie równych" – podsumowała gazeta. Co postanowił podarować były premier Włoch swojemu przyjacielowi? Poszwę na kołdrę. Z wydrukowanym na niej zdjęciem – obu polityków, którzy mocno ściskają sobie dłoń. Ich przyjaźń sięga 2001 roku. Berlusconi jest sporo starszy od Putina – skończył 81 lat. Zawsze jednak świetnie bawią się w swoim towarzystwie. Tu pisaliśmy, jak rozwścieczyli ukraińskiego prokuratora – z powodu konsumpcji 240-letniego hiszpańskiego wina Jeres de la Frontera, które odkorkowali podczas zwiedzania winiarni na Krymie.,Katarzyna ZuchowiczOd kilkunastu lat są w znakomitych relacjach i nie jest tajemnicą, że łączy ich wieloletnia przyjaźń. Wiele razy odwiedzali się prywatnie, razem jeździli na nartach, media niejednokrotnie pokazywały jak świetnie czują się w swoim towarzystwie. Swego czasu miały przyjaźnić się ich córki, Putin miał nawet zaproponować Berlusconiemu stanowisko ministra gospodarki w rosyjskim rządzie. Ale tym urodzinowym prezentem były premier Włoch naprawdę zaskoczył wielu. 7 października Władimir Putin obchodził 65 urodziny. Tego dnia w kilkudziesięciu miastach Rosji odbyły się protesty przeciwko jego rządom. Tysiące ludzie domagały się przede wszystkim wypuszczenia z aresztu lidera opozycji Aleksieja Nawalnego. Ale najwyraźniej nie przeszkodziło to prezydentowi Rosji świętować swoich urodzin. Jak donoszą włoskie gazety, z tej okazji do Moskwy, z nietypowym prezentem, udał się Silvio Berlusconi. "W ciągu 16 minionych lat zmieniły się gabinety, role, porządki polityczne, współpracownicy, przyjaciele, sojusze, urzędy, nazwy partii, a także ich towarzyszki życia. Tylko jedno pozostaje to samo: ich głęboka, nietypowa relacja polityczna oraz ludzka, która być może nie ma sobie równych" – podsumowała gazeta. Co postanowił podarować były premier Włoch swojemu przyjacielowi? Poszwę na kołdrę. Z wydrukowanym na niej zdjęciem – obu polityków, którzy mocno ściskają sobie dłoń. Ich przyjaźń sięga 2001 roku. Berlusconi jest sporo starszy od Putina – skończył 81 lat. Zawsze jednak świetnie bawią się w swoim towarzystwie. Tu pisaliśmy, jak rozwścieczyli ukraińskiego prokuratora – z powodu konsumpcji 240-letniego hiszpańskiego wina Jeres de la Frontera, które odkorkowali podczas zwiedzania winiarni na Krymie.,Katarzyna Zuchowicz