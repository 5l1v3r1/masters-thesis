Fundacja Akanksha jest organizacją non-profit, której misją jest zapewnienie dzieciom z biednych środowisk wysokiej jakości edukacji, umożliwiając im zmianę swojego dotychczasowego życia. Dwadzieścia dwa lata temu, młoda studentka wkroczyła do slumsów w Bombaju i postanowiła nauczać mniej uprzywilejowane dzieci, które żyły na ulicy. Były to pierwsze kroki w kierunku powstania Fundacji Akanksha. Tą młodą dziewczyną była Shaheen Mistry, założycielka fundacji, która obecnie stoi na czele Teach for India. Obecnie w Indiach 96% dzieci w wieku szkolnym uczęszcza do szkoły, jednak jakość nauczania jest niezmiennie na bardzo niskim poziomie. Z początkiem XXI wieku rozpoczął się trend wśród ludzi żyjących w ubogich społecznościach na zapisywanie dzieci do szkół prywatnych "na każdą kieszeń". Aktualnie tylko około 40% z 1,1 mln dzieci żyjących w Bombaju uczęszcza do szkół państwowych. Co motywuje działania Fundacji Akanksha? 1. Wskaźnik analfabetyzmu w Indiach wynosi 70%. 2. 50% dzieci w wieku szkolnym nie zdaje do 5 klasy. 3. 90% dzieci w wieku szkolnym nie zdaje do 10 klasy. 4. Przeciętny 5-klasista czyta na poziomie 2 klasy podstawówki. 5. 80% uczniów korzystających z ośrodków i programów Akanksha idzie do college'u. W 1991 roku centra Akanksha powstawały z wizją uzupełniania poważnych braków w systemie szkolnictwa. Miały też łączyć naukę z zabawą. Dzisiaj fundacja pomaga ponad 4000 dzieci, otworzyła 25 ośrodków i 15 szkół w Bombaju i Pune. Akanksha dokłada wszelkich starań, aby dać dzieciom ze slumsów wykształcenie, umiejętności i silny charakter, których potrzebują, aby prowadzić godne życie. Oferuje naukę w dwóch modelach - w pozaszkolnych ośrodkach dydaktycznych oraz w formalnych szkołach, prowadzonych przy udziale rządu. Ośrodki zapewniają wsparcie dla każdego dziecka, oferując wykształcenie, dobrze spędzony czas, wzmocnienie poczucia własnej wartości, a także pomoc w układaniu planów na przyszłość czy pomysłów jak zarobić na stałe utrzymanie. To wszystko składa się na wielki krok w kierunku poprawy standardu życia dzieci pochodzących z ubogich społeczeństw. Niestety problemem z jakim boryka się Akanksha to brak wystarczającej ilości wolontariuszy, którzy chcieliby nauczać w szkołach. Jednym z pomysłów Fundacji Akanksha na poszukiwanie kadry nauczycielskiej było zorganizowanie kampanii pod hasłem “Zostaniesz naszym nauczycielem?”. Dzieci korzystające z programu edukacyjnego Fundacji wyszły na ulice Bombaju i zachęcały przechodniów, aby choć na chwilę stali się ich nauczycielami. Niektórzy uczyli angielskiego, inni historii czy matematyki, jeszcze inni tańca, języków, aktorstwa... W ten sposób wielu mieszkańców tego miasta miało okazję przekonać się jak niewiele wysiłku trzeba włożyć, aby przekazać dzieciom swoją wiedzę i umiejętności. Fundacja powstała z prostego przekonania, że człowiek ma nieograniczone możliwości, i że wszystkie dzieci, bez względu na ich pochodzenie, zasługują na szansę by odkryć i wykorzystać swój potencjał. Akanksha została uznana “Organizacją Pozarządową Roku 2010" przez Fundację Rockefeller i Resource Alliance. Chcesz wspomóc działania fundacji lub dowiedzieć się więcej? Zapraszamy na stronę internetową, Facebooka oraz bloga fundacji. Opracowanie: Daria Nurkiewicz,Dziewczynka z książkąFundacja Akanksha jest organizacją non-profit, której misją jest zapewnienie dzieciom z biednych środowisk wysokiej jakości edukacji, umożliwiając im zmianę swojego dotychczasowego życia. Dwadzieścia dwa lata temu, młoda studentka wkroczyła do slumsów w Bombaju i postanowiła nauczać mniej uprzywilejowane dzieci, które żyły na ulicy. Były to pierwsze kroki w kierunku powstania Fundacji Akanksha. Tą młodą dziewczyną była Shaheen Mistry, założycielka fundacji, która obecnie stoi na czele Teach for India. Obecnie w Indiach 96% dzieci w wieku szkolnym uczęszcza do szkoły, jednak jakość nauczania jest niezmiennie na bardzo niskim poziomie. Z początkiem XXI wieku rozpoczął się trend wśród ludzi żyjących w ubogich społecznościach na zapisywanie dzieci do szkół prywatnych "na każdą kieszeń". Aktualnie tylko około 40% z 1,1 mln dzieci żyjących w Bombaju uczęszcza do szkół państwowych. Co motywuje działania Fundacji Akanksha? 1. Wskaźnik analfabetyzmu w Indiach wynosi 70%. 2. 50% dzieci w wieku szkolnym nie zdaje do 5 klasy. 3. 90% dzieci w wieku szkolnym nie zdaje do 10 klasy. 4. Przeciętny 5-klasista czyta na poziomie 2 klasy podstawówki. 5. 80% uczniów korzystających z ośrodków i programów Akanksha idzie do college'u. W 1991 roku centra Akanksha powstawały z wizją uzupełniania poważnych braków w systemie szkolnictwa. Miały też łączyć naukę z zabawą. Dzisiaj fundacja pomaga ponad 4000 dzieci, otworzyła 25 ośrodków i 15 szkół w Bombaju i Pune. Akanksha dokłada wszelkich starań, aby dać dzieciom ze slumsów wykształcenie, umiejętności i silny charakter, których potrzebują, aby prowadzić godne życie. Oferuje naukę w dwóch modelach - w pozaszkolnych ośrodkach dydaktycznych oraz w formalnych szkołach, prowadzonych przy udziale rządu. Ośrodki zapewniają wsparcie dla każdego dziecka, oferując wykształcenie, dobrze spędzony czas, wzmocnienie poczucia własnej wartości, a także pomoc w układaniu planów na przyszłość czy pomysłów jak zarobić na stałe utrzymanie. To wszystko składa się na wielki krok w kierunku poprawy standardu życia dzieci pochodzących z ubogich społeczeństw. Niestety problemem z jakim boryka się Akanksha to brak wystarczającej ilości wolontariuszy, którzy chcieliby nauczać w szkołach. Jednym z pomysłów Fundacji Akanksha na poszukiwanie kadry nauczycielskiej było zorganizowanie kampanii pod hasłem “Zostaniesz naszym nauczycielem?”. Dzieci korzystające z programu edukacyjnego Fundacji wyszły na ulice Bombaju i zachęcały przechodniów, aby choć na chwilę stali się ich nauczycielami. Niektórzy uczyli angielskiego, inni historii czy matematyki, jeszcze inni tańca, języków, aktorstwa... W ten sposób wielu mieszkańców tego miasta miało okazję przekonać się jak niewiele wysiłku trzeba włożyć, aby przekazać dzieciom swoją wiedzę i umiejętności. Fundacja powstała z prostego przekonania, że człowiek ma nieograniczone możliwości, i że wszystkie dzieci, bez względu na ich pochodzenie, zasługują na szansę by odkryć i wykorzystać swój potencjał. Akanksha została uznana “Organizacją Pozarządową Roku 2010" przez Fundację Rockefeller i Resource Alliance. Chcesz wspomóc działania fundacji lub dowiedzieć się więcej? Zapraszamy na stronę internetową, Facebooka oraz bloga fundacji. Opracowanie: Daria Nurkiewicz,Dziewczynka z książką