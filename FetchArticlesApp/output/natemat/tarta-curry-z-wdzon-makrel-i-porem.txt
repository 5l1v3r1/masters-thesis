Ostatnio przyjechał do nas transport wędzonych ryb z Trójmiasta. Makrelę postanowiliśmy wykorzystać jako nadzienie do tarty. Składniki dla czterech osób. Ciasto curry: 250 g mąki, 125 g zimnego masła, 70 ml wody, 1 żółtko, 2 łyżki curry, szczypta soli. Wsypcie mąkę do miski malaksera, Dodajcie sól i curry. Wymieszajcie. Dodajcie pokrojone w kostkę masło, żółtko. Wymieszajcie przy pomocy malaksera. Dodajcie wodę i ponownie włączcie malakser. Jak składniki się połączą przełóżcie ciasto na stolnicę, chwilę zagniećcie, zawińcie w folię i wstawcie na godzinę do lodówki. Ciasto wyjmijcie z lodówki, rozwałkujcie na placek o średnicy 3-4 cm większej niż średnica formy. Dokładnie wypełnijcie formę ciastem. Spód nakłujcie widelcem. Na wierzch nasypcie trochę fasoli albo kamyków do obciążania i wstawcie na 12 minut do piekarnika rozgrzanego do 180 stopni. Przygotujcie nadzienie. 140 g wędzonej makreli, 2 małe pory, 100 ml mleka, 100 ml śmietany 18%, 1 jajko, 1 żółtko, 1 łyżka curry, oliwa, sól, pieprz. Na patelni rozgrzejcie odrobinę oliwy. Wrzućcie pokrojonego pora smażcie przez ok. 10 minut na średnim ogniu. Posólcie go i popierzcie. W rondelku zagotujcie mleko i wrzućcie obraną, rozdrobnioną makrelę. Gotujcie przez 2-3 minuty. Potem odcedźcie, zostawiając mleko z gotowania. Dodajcie do niego śmietanę, jajko, żółtko i curry, wymieszajcie składniki. Dodajcie do tego makrelę i usmażone pory. Wyłóżcie ciasto masą, posypcie lekko curry i wstawcie do pieca rozgrzanego do 180'C na 40 min. Smacznego!,eintopf