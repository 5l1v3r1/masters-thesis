Wygląda na to, że mamy pierwszego beneficjenta naprawdę dobrej zmiany, która zaszła formie reprezentacji Polski w piłce nożnej. W niedzielę legendarny francuski Paris Saint-Germain potwierdził, że defensywny pomocnik polskiej kadry narodowej podpisał z tym klubem kontrakt na co najmniej 5 lat! Oznacz to, że Grzegorza Krychowiaka czeka zawodowa przeprowadzka z hiszpańskiej Sewilli - gdzie grał od 2014 - do stolicy Francji. Z aklimatyzacją na murawach Ligue 1 jedna z najjaśniejszych gwiazd polskiej reprezentacji jednak nie powinna mieć większych problemów. To właśnie we Francji 26-latek z Mrzeżyna zaczynał wielką karierę. Wcześniej reprezentował już barwy klubów z Bordeaux, Reims i Nantes. W historii futbolu klubowego Grzegorz Krychowiak już od kilku lat figurował jako jeden z najdroższych polskich zawodników. Koszt jego ostatniego transferu ze Stade Reims do FC Sevilla opiewał na 5,5 mln euro. Od dziś jest jednak w piłkarskim świecie Polakiem najdroższym. Według nieoficjalnych informacji, PSG zapłaciło za niego aż 30 mln euro!Wcześniej najdroższy transfer polskiego zawodnika opiewał na 7,4 mln euro. Tyle za Jerzego Dudka w 2001 roku Liverpool F.C. zapłacił Feyenoordowi Rotterdam. Wkrótce cena za innego Polaka może pobić jednak rekord ustanowiony przy okazji nowego kontraktu Grzegorza Krychowiaka. Nie jest tajemnicą, że od kilku lat o kapitana reprezentacji Roberta Lewandowskiego walczy Real Madryt. Dziś "Los Galacticos" oferują Bayernowi Monachium podobno nawet 200 mln euro! Należy się spodziewać, że po znakomitym występie Polaków na Euro 2016 na rynku transferowym wzrosną ceny także innych członków ekipy Adama Nawałki. Wśród kolejnych beneficjentów faktu znalezienia się Polski wśród 8 najlepszych drużny Europy upatruje się przede wszystkim Michała Pazdana, który obecnie gra w Legii Warszawa, oraz Bartosza Kapustkę z Cracovii Kraków. Należy się spodziewać, że wkrótce założą oni koszulki znacznie bardziej renomowanych klubów.,Jakub Noch