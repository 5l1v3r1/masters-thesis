Zdarzyło się Wam kiedyś zostawić psa w samochodzie w upalny, letni dzień? Oczywiście “na chwilkę”. Zanim zrobicie to jeszcze raz, weźcie pod uwagę, że w takich warunkach temperatura w aucie po 10 minutach może sięgnąć nawet 60 stopni Celsjusza, a zwierzę może stracić życie zaledwie po kwadransie. Martin Usborne jest fotografem, który w marcu 2013 roku opublikował album zatytułowany “The Silence of Dogs in Cars” (“Milczenie psów zamkniętych w autach”). Brytyjczyk prezentuje w nim 40 wysmakowanych zdjęć zrobionych na przestrzeni ostatnich 3 lat, stanowiących poruszające studium psiej samotności i tęsknoty. Choć komentatorzy podkreślają, że zdjęcia Usborne’a można interpretować wielopoziomowo, trudno uciec od ich podstawowej, najbardziej oczywistej wymowy: psy mogą cierpieć z naszego powodu, a co więcej, często są wobec tego cierpienia zupełnie bezbronne. Uchylone okno nic nie zmienia O ile czworonogi ze zdjęć Usborne’a zdają się patrzeć na nas ze smutkiem podszytym tęsknotą i obawą, że nikt po nie nie wróci, o tyle na co dzień bez trudu możemy spotkać psy, które siedząc w zamkniętych autach, po prostu fizycznie cierpią. – To jest ludzka głupota! Przecież w czasie upału nawet zostawianie 2 czy 3 cm uchylonego okna nic nie zmienia – mówi Barbara Szymańska z Trójmiejskiego Patrolu Obrony Praw Zwierząt. Z jej doświadczenia wynika, że najczęściej swojego pupila w aucie zostawiają ludzie idąc na zakupy. Media donoszą jednak o przypadkach osób, które na kilka godzin udają się do urzędu, albo beztrosko spędzają czas na wypoczynku Dlaczego ludzie zamykają psy w autach? Jak słusznie mówi Barbara Szymańska, chyba przede wszystkim z bezmyślności. Przecież każdy z nas może sobie wyobrazić, jak czułby się zamknięty w aucie, które nagrzewa się do 50-60 stopni. A trzeba wiedzieć, że psy znacznie gorzej od ludzi znoszą wysokie temperatury: gruczoły potowe mają jedynie na poduszkach swoich czterech łap, do tego mogą ratować się "ziajaniem", jak profesjonalnie określa się psie dyszenie. To jednak zdecydowanie za mało, żeby przetrwać w panującym w aucie ukropie. "Już tylko leżał i ledwo dyszał" Dokładnie taką historię opowiada mi Janek z Warszawy. Choć nie skończyła się śmiercią psa, do końca życia skazała zwierzę na dolegliwości związane z oddychaniem. – Moi znajomi zostawili go w samochodzie bez otwartych szyb na parę godzin w potężny upał i poszli robić zakupy w galerii handlowej. Jak wrócili to już tylko leżał i ledwo dyszał. Weterynarz go wyratował, ale pies nie wrócił nigdy do pełni zdrowia – mówi Janek. Trudno określić skalę problemu: Barbara Szymańska mówi, że w ubiegłe lato jej Patrol dostał 10 tego typu zgłoszeń z terenu Trójmiasta, ale w tym roku – jeszcze ani jednego. Pytanie jednak, o ilu przypadkach nikt się nie dowiaduje? Amerykańska organizacja PETA na swojej stronie internetowej zaleca, by w razie zauważenia psa zamkniętego w aucie, powiadomić policję, a po oswobodzeniu napoić go, przenieść w chłodniejsze miejsce, okryć wilgotnym ręcznikiem. Barbara Szymańska twierdzi jednak, że w Polsce ani policja, ani straż miejska raczej nie zaryzykuje np. wybicia szyby dla ratowania zwierzęcia. Dzwonić, działać, nie odpuszczać Przemysław Piwecki z poznańskiej straży miejskiej odpiera jednak zarzuty dotyczące postępowania strażników: – Pozostawienie psa w samochodzie w takich warunkach wedle nowego ustawodawstwa uznawane jest za znęcanie się nad zwierzęciem, czyli przestępstwo. Policja czy strażnicy miejscy są w takiej sytuacji uprawnieni, by wybić szybę w samochodzie. To stan wyższej konieczności – tłumaczy Piwecki. Jeśli więc kiedykolwiek znajdziecie się w podobnej sytuacji, bez wahania wzywajcie straż miejską. Aby uniknąć późniejszych nieporozumień i pretensji ze strony właściciela auta, warto zebrać świadków i udokumentować konieczność interwencji, np. robiąc zdjęcie zamkniętego w samochodzie psa. Poradnik na stronie organizacji PETA podkreśla jednak przede wszystkim, aby pozostać na miejscu dopóki sytuacja nie zostanie wyjaśniona. Bo pokusa, by zbagatelizować sprawę i zostawić problem innym, jest bardzo duża. Niestety, nasza obojętność może czasem kosztować jedno psie życie.,Michał FalZdarzyło się Wam kiedyś zostawić psa w samochodzie w upalny, letni dzień? Oczywiście “na chwilkę”. Zanim zrobicie to jeszcze raz, weźcie pod uwagę, że w takich warunkach temperatura w aucie po 10 minutach może sięgnąć nawet 60 stopni Celsjusza, a zwierzę może stracić życie zaledwie po kwadransie. Martin Usborne jest fotografem, który w marcu 2013 roku opublikował album zatytułowany “The Silence of Dogs in Cars” (“Milczenie psów zamkniętych w autach”). Brytyjczyk prezentuje w nim 40 wysmakowanych zdjęć zrobionych na przestrzeni ostatnich 3 lat, stanowiących poruszające studium psiej samotności i tęsknoty. Choć komentatorzy podkreślają, że zdjęcia Usborne’a można interpretować wielopoziomowo, trudno uciec od ich podstawowej, najbardziej oczywistej wymowy: psy mogą cierpieć z naszego powodu, a co więcej, często są wobec tego cierpienia zupełnie bezbronne. Uchylone okno nic nie zmienia O ile czworonogi ze zdjęć Usborne’a zdają się patrzeć na nas ze smutkiem podszytym tęsknotą i obawą, że nikt po nie nie wróci, o tyle na co dzień bez trudu możemy spotkać psy, które siedząc w zamkniętych autach, po prostu fizycznie cierpią. – To jest ludzka głupota! Przecież w czasie upału nawet zostawianie 2 czy 3 cm uchylonego okna nic nie zmienia – mówi Barbara Szymańska z Trójmiejskiego Patrolu Obrony Praw Zwierząt. Z jej doświadczenia wynika, że najczęściej swojego pupila w aucie zostawiają ludzie idąc na zakupy. Media donoszą jednak o przypadkach osób, które na kilka godzin udają się do urzędu, albo beztrosko spędzają czas na wypoczynku Dlaczego ludzie zamykają psy w autach? Jak słusznie mówi Barbara Szymańska, chyba przede wszystkim z bezmyślności. Przecież każdy z nas może sobie wyobrazić, jak czułby się zamknięty w aucie, które nagrzewa się do 50-60 stopni. A trzeba wiedzieć, że psy znacznie gorzej od ludzi znoszą wysokie temperatury: gruczoły potowe mają jedynie na poduszkach swoich czterech łap, do tego mogą ratować się "ziajaniem", jak profesjonalnie określa się psie dyszenie. To jednak zdecydowanie za mało, żeby przetrwać w panującym w aucie ukropie. "Już tylko leżał i ledwo dyszał" Dokładnie taką historię opowiada mi Janek z Warszawy. Choć nie skończyła się śmiercią psa, do końca życia skazała zwierzę na dolegliwości związane z oddychaniem. – Moi znajomi zostawili go w samochodzie bez otwartych szyb na parę godzin w potężny upał i poszli robić zakupy w galerii handlowej. Jak wrócili to już tylko leżał i ledwo dyszał. Weterynarz go wyratował, ale pies nie wrócił nigdy do pełni zdrowia – mówi Janek. Trudno określić skalę problemu: Barbara Szymańska mówi, że w ubiegłe lato jej Patrol dostał 10 tego typu zgłoszeń z terenu Trójmiasta, ale w tym roku – jeszcze ani jednego. Pytanie jednak, o ilu przypadkach nikt się nie dowiaduje? Amerykańska organizacja PETA na swojej stronie internetowej zaleca, by w razie zauważenia psa zamkniętego w aucie, powiadomić policję, a po oswobodzeniu napoić go, przenieść w chłodniejsze miejsce, okryć wilgotnym ręcznikiem. Barbara Szymańska twierdzi jednak, że w Polsce ani policja, ani straż miejska raczej nie zaryzykuje np. wybicia szyby dla ratowania zwierzęcia. Dzwonić, działać, nie odpuszczać Przemysław Piwecki z poznańskiej straży miejskiej odpiera jednak zarzuty dotyczące postępowania strażników: – Pozostawienie psa w samochodzie w takich warunkach wedle nowego ustawodawstwa uznawane jest za znęcanie się nad zwierzęciem, czyli przestępstwo. Policja czy strażnicy miejscy są w takiej sytuacji uprawnieni, by wybić szybę w samochodzie. To stan wyższej konieczności – tłumaczy Piwecki. Jeśli więc kiedykolwiek znajdziecie się w podobnej sytuacji, bez wahania wzywajcie straż miejską. Aby uniknąć późniejszych nieporozumień i pretensji ze strony właściciela auta, warto zebrać świadków i udokumentować konieczność interwencji, np. robiąc zdjęcie zamkniętego w samochodzie psa. Poradnik na stronie organizacji PETA podkreśla jednak przede wszystkim, aby pozostać na miejscu dopóki sytuacja nie zostanie wyjaśniona. Bo pokusa, by zbagatelizować sprawę i zostawić problem innym, jest bardzo duża. Niestety, nasza obojętność może czasem kosztować jedno psie życie.,Michał Fal