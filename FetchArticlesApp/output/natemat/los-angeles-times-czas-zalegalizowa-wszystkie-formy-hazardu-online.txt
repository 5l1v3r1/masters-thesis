Ważny i potrzebny komentarz redakcyjny ukazał się w dzienniku ,,Los Angeles Times”. W tekście pt. ,,Licencjonujmy i uregulujmy wszystkie formy hazardu, nie tylko Daily Fantasy Sports” możemy przeczytać: Przypomnijmy, że DFS to odmiana lig fantasy, gdzie za wirtualne pieniądze kupujemy zawodników do naszych zespołów, a punkty zdobywamy na podstawie ich występów w prawdziwych meczach. Tradycyjne ligi rozgrywane są w okresie całego sezonu np. Premier League lub Serie A. Natomiast DFS to jednodniowe ligi fantasy. ,,Turnieje” z różnym wpisowym mogą obejmować np. daną kolejkę NBA lub NHL. Sposób działania ,,turniejów” w DFS jest podobny do turniejów pokerowych. Tam również opłacamy wpisowe, a najlepsi otrzymują nagrody. W mistrzostwach organizowanych przez firmę DraftKings, po tytuł sięgnął zawodowy pokerzysta Aaron Jones, który otrzymał w nagrodę 5 milionów dolarów. Jak przypomina ,,L.A. Times”, prawo federalne zakazuje hazardu online, jednak nie dotyczy DFS. Kongres uznał je za grę, gdzie umiejętności odgrywają większą rolę niż szczęście. Poszczególne stany zaczęły jednak przyjmować własne regulacje prawne dot. DFS. Dotychczas prokuratorzy generalni pięciu stanów uznali, że DFS to gry hazardowe, a więc naruszają prawo. Prokuratorzy generalni dwóch stanów mają odmienne zdanie. Natomiast w Kalifornii trwa właśnie publiczna debata nad tą sprawą. Jak mogliście przeczytać na początku, DFS to wielomiliardowy biznes. Udziały w firmach z tej branży mają m.in. największe sieci telewizyjne. Dziennik zauważa: ,,proszenie o przebaczenie zamiast o pozwolenie wydaje się być modus operandi biznesu internetowego. Niemniej może być za późno, aby zakazać DFS, które stało się dużą częścią fenomenu gier online. Ligi przyciągnęły miliony graczy, podobnie jak poker online pomimo sprawy legalności. Fakt, że DFS i inne gry online są legalne w niektórych miejscach oznacza, że będzie trudno, jeśli nie niemożliwe zakazanie ludziom gry w DFS, nawet jeśli są nielegalne”. Dalej czytamy: Kalifornia już od wielu lat próbuje zalegalizować i uregulować pokera online. Na przeszkodzie stają jednak interesy poszczególnych grup, w tym plemion indiańskich i torów wyścigowych. Teraz Adam Gray (polityk, który przedstawiał w przeszłości projekt ustawy pokerowej w Kalifornii) próbuje walczyć o regulację DFS. Jednak i tutaj efekty mogą być podobne. ,,Już czas, aby stanowa legislatura stanęła przeciw rywalizującym grupom interesów i przyjęła zasady bezpieczeństwa, które będą dotyczyć wszystkich gier online”- kończy ,,Los Angeles Times”. Komentarz ,,Los Angeles Times” w swoim komentarzu redakcyjnym apeluje: Licencjonujmy i uregulujmy wszystkie formy hazardu online, nie tylko Daily Fantasy Sports. Szkoda, że w Polsce media nie potrafią spojrzeć na sprawę legalizacji hazardu i pokera w podobny sposób. Media mają dużą siłę, a tak ważne tytuły jak 'Gazeta Wyborcza', 'Polityka', 'Newsweek' lub NaTemat powinny nadawać ton w dyskusji także na temat hazardu. Tego mi brakuje. Zapowiadane zmiany w ustawie hazardowej, a szczególnie część dot. pokera, cieszą. Jednak to tylko połowa sukcesu. Druga połowa to zainteresowanie się mediów hazardem i pokerem od strony rozwiązań prawnych stosowanych na całym świecie. Najlepsze polskie media inicjują wiele ważnych dyskusji, jak te dot. uchodźców, dyskryminacji mniejszości, ksenofobii, rasizmu, legalizacji leczniczej marihuany, przemocy domowej, ochrony środowiska, państwa prawa i przyszłości demokracji. Mam nadzieję, że w najbliższym czasie podejmą także temat hazardu i pokera. Ta dyskusja jest potrzebna. Zalegalizować czy nie? Jeśli tak, to które formy gier? Na jakich zasadach- brać przykład z Wielkiej Brytani i Danii, czy z Włoch? To pytania, na które my- osoby grające zawodowo w pokera, piszące o pokerze, zajmujące się branżą hazardową- już sobie w większości odpowiedzieliśmy. Czas, aby przez najważniejsze media przetoczyła się podobna debata. Potrzebny jest głos obu stron. Niech media udostępnią swoje łamy przedstawicielom Ministerstwa Finansów, specjalistom od leczenia uzależnień od hazardu, przedstawicielom bukmacherów i środowiska pokerowego. Poważna debata o hazardzie i pokerze jest w Polsce potrzebna. Można jej unikać, ale to nie sprawi, że kwestia odpowiedniej legalizacji zniknie. .,Jakub Suszka