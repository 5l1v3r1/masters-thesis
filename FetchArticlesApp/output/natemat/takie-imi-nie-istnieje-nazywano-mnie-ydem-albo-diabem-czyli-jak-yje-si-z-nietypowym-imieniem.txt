Armand Ryfiński nazywany był diabłem albo Żydem, Witowi Dzikiemu tłumaczono, że nie ma takiego imienia, a Bożydar Iwanow musi dwa razy się przedstawiać. Rząd planuje liberalizację zasad nadawania imion. Możemy spodziewać się wysypu imion inspirowanych ukochanymi gwiazdami rocka, bohaterami seriali i kreskówek. Czy nietypowe imię to przekleństwo, czy życiowe ułatwienie? Tradycja, Kira, Chelsea, Thorgal, Ziemomysł i Toro – to kilka najbardziej oryginalnych imion, jakie w swojej nietypowej “kolekcji” ma Bartłomiej Górny, warszawski programista. Pan Bartłomiej ma wyjatkową pasję – od ponad 8 lat prowadzi statystyki imion dzieci, które urodziły się w warszawskich szpitalach. W rozmowie z naTemat mówił: Psychologowie twierdzą jednak, że także bardzo nietypowe imiona mogą dzieciom szkodzić, bo narażają je na drwiny rówieśników. Czy to rzeczywisty problem? Ktoś powie, że nie, ale wszystko wskazuje na to, że niezwykłych imion będzie w Polsce coraz więcej. Środowa “Rzeczpospolita” poinformowała, że rząd pracuje nad zmianą przepisów, która ma znacznie zliberalizować zasady nadawania dzieciom imion. Dopuszczone zostaną m.in. formy zdrobniałe oraz bezpłciowe. Czy czeka nas więc, jak sugeruje autor tekstu w “Rzeczpospolitej”, zalew takich imion jak Fifi, Angel czy Szasza? Wiele osób obawia się właśnie takiego scenariusza, wskazując na potencjalne problemy, z jakimi mogą spotkać się dzieci. Armand, Żyd i diabeł – Nie sądzę, żeby to decyzja rodziców była krzywdząca. Nasze zaniepokojenie powinny wzbudzać raczej wszelkie formy dyskryminacji, jakie stosują wobec dzieci ich rówieśnicy, niezależnie od powodów – mówi Armand Ryfiński, poseł Ruchu Palikota, który sam nosi rzadko spotykane imię. Czytaj też: Tradycja, Kira, Chelsea, Thorgal, Ziemomysł i Toro. Hobby: Od 8 lat spisuje imiona noworodków Ryfiński przyznaje, że w rodzinnej Warszawie nigdy nie spotykały go przykrości z tego powodu. – Co prawda w urzędach wielokrotnie przekręcano mi imię na Arnolda, Alfreda, a nawet Arkadiusza, ale za to wiele pań zachwycało się, że Armand to jak “Z damy kameliowej” albo “Trzech muszkieterów”. – mówi. Nie wszędzie było jednak tak sympatycznie: – W mniejszych miejscowościach ubliżano mi, nazywano Żydem albo diabłem. To wynik zaściankowego myślenia, średniowiecznych zabobonów – ocenia. Dlatego trzyma kciuki za rządowy projekt liberalizujący przepisy dotyczące imion. Bożo, czyli Darek – Kiedy zapisuję się do lekarza i mówię “Bożydar”, często słyszę: “A imię?” – mówi Bożydar Iwanow, komentator sportowy. Dziwi się też, że w rzekomo głęboko religijnym kraju, jakim jest Polska, tak wiele osób pyta go o to, czy jego imię pisze się przez “rz” czy “ż”. – Nowo poznani ludzie dopytują też, jak się je zdrabnia. Jedni mówią Boż, inni Boży, Bożo, ale np. Andrzej Strejlau zdrabnia drugą “część” imienia mówić do mnie Darek – śmieje się Iwanow. Sam dał córce na imię Carla, choć przyznaje, że były z tym problemy: – Według przepisów imię powinno być zapisywane zgodnie z jego wymową, dlatego urzędnicy oczekiwali “Karli” zamiast “Carli”. Ktoś powie, że to snobizm z mojej strony, ale takie właśnie imię sobie wymyśliłem – wspomina. – Uważam, że każdy powinien mieć prawo nazwać syna lub córkę tak, jak chce. Ostatecznie, później dziecko będzie mogło zmienić sobie imię – mówi Iwanow. – Dajmy ludziom więcej swobody – mówi. Lepszy Wit niż Lew – W szkole podstawowej jedna z nauczycielek przez lata uporczywie twierdziła, że takie imię jak Wit w ogóle nie istnieje – wspomina Wit Dziki, wokalista zespołu Funky Trip Foundation, prezenter telewizyjny i producent muzyczny. – Nawet przywoływanie postaci Wita Stwosza nie pomagało – śmieje się. Do dziś zresztą wiele osób myśli, że “Wit Dziki” to pseudonim artystyczny, a nie autentyczne imię i nazwisko. Zobacz: Żyraf, Nestor i Sindi. Nadawanie egzotycznych imion może zrobić dzieciom krzywdę – Rodzice od początku chcieli mi dać krótkie imię. I przyznam, że z “Wita” jestem całkiem zadowolony, bo podobno pierwotnie miał być “Lew”. Lew Dziki to byłoby już za dużo – śmieje się mój rozmówca. Pośrednio przyznaje też rację Ryfińskiemu, który twierdził, że to nie nietypowe imiona są problemem, ale raczej nastawienie innych osób. – Mam czarnoskórego przyjaciela, który ma na imię Wiesław, a także nosi typowe polskie nazwisko. Nie raz zdarzało się, że ludzie w urzędach albo policjanci nie wierzyli mu, kiedy się przedstawiał. “Nie rób sobie jaj” – słyszał – wspomina Dziki.,Michał FalArmand Ryfiński nazywany był diabłem albo Żydem, Witowi Dzikiemu tłumaczono, że nie ma takiego imienia, a Bożydar Iwanow musi dwa razy się przedstawiać. Rząd planuje liberalizację zasad nadawania imion. Możemy spodziewać się wysypu imion inspirowanych ukochanymi gwiazdami rocka, bohaterami seriali i kreskówek. Czy nietypowe imię to przekleństwo, czy życiowe ułatwienie? Tradycja, Kira, Chelsea, Thorgal, Ziemomysł i Toro – to kilka najbardziej oryginalnych imion, jakie w swojej nietypowej “kolekcji” ma Bartłomiej Górny, warszawski programista. Pan Bartłomiej ma wyjatkową pasję – od ponad 8 lat prowadzi statystyki imion dzieci, które urodziły się w warszawskich szpitalach. W rozmowie z naTemat mówił: Psychologowie twierdzą jednak, że także bardzo nietypowe imiona mogą dzieciom szkodzić, bo narażają je na drwiny rówieśników. Czy to rzeczywisty problem? Ktoś powie, że nie, ale wszystko wskazuje na to, że niezwykłych imion będzie w Polsce coraz więcej. Środowa “Rzeczpospolita” poinformowała, że rząd pracuje nad zmianą przepisów, która ma znacznie zliberalizować zasady nadawania dzieciom imion. Dopuszczone zostaną m.in. formy zdrobniałe oraz bezpłciowe. Czy czeka nas więc, jak sugeruje autor tekstu w “Rzeczpospolitej”, zalew takich imion jak Fifi, Angel czy Szasza? Wiele osób obawia się właśnie takiego scenariusza, wskazując na potencjalne problemy, z jakimi mogą spotkać się dzieci. Armand, Żyd i diabeł – Nie sądzę, żeby to decyzja rodziców była krzywdząca. Nasze zaniepokojenie powinny wzbudzać raczej wszelkie formy dyskryminacji, jakie stosują wobec dzieci ich rówieśnicy, niezależnie od powodów – mówi Armand Ryfiński, poseł Ruchu Palikota, który sam nosi rzadko spotykane imię. Czytaj też: Tradycja, Kira, Chelsea, Thorgal, Ziemomysł i Toro. Hobby: Od 8 lat spisuje imiona noworodków Ryfiński przyznaje, że w rodzinnej Warszawie nigdy nie spotykały go przykrości z tego powodu. – Co prawda w urzędach wielokrotnie przekręcano mi imię na Arnolda, Alfreda, a nawet Arkadiusza, ale za to wiele pań zachwycało się, że Armand to jak “Z damy kameliowej” albo “Trzech muszkieterów”. – mówi. Nie wszędzie było jednak tak sympatycznie: – W mniejszych miejscowościach ubliżano mi, nazywano Żydem albo diabłem. To wynik zaściankowego myślenia, średniowiecznych zabobonów – ocenia. Dlatego trzyma kciuki za rządowy projekt liberalizujący przepisy dotyczące imion. Bożo, czyli Darek – Kiedy zapisuję się do lekarza i mówię “Bożydar”, często słyszę: “A imię?” – mówi Bożydar Iwanow, komentator sportowy. Dziwi się też, że w rzekomo głęboko religijnym kraju, jakim jest Polska, tak wiele osób pyta go o to, czy jego imię pisze się przez “rz” czy “ż”. – Nowo poznani ludzie dopytują też, jak się je zdrabnia. Jedni mówią Boż, inni Boży, Bożo, ale np. Andrzej Strejlau zdrabnia drugą “część” imienia mówić do mnie Darek – śmieje się Iwanow. Sam dał córce na imię Carla, choć przyznaje, że były z tym problemy: – Według przepisów imię powinno być zapisywane zgodnie z jego wymową, dlatego urzędnicy oczekiwali “Karli” zamiast “Carli”. Ktoś powie, że to snobizm z mojej strony, ale takie właśnie imię sobie wymyśliłem – wspomina. – Uważam, że każdy powinien mieć prawo nazwać syna lub córkę tak, jak chce. Ostatecznie, później dziecko będzie mogło zmienić sobie imię – mówi Iwanow. – Dajmy ludziom więcej swobody – mówi. Lepszy Wit niż Lew – W szkole podstawowej jedna z nauczycielek przez lata uporczywie twierdziła, że takie imię jak Wit w ogóle nie istnieje – wspomina Wit Dziki, wokalista zespołu Funky Trip Foundation, prezenter telewizyjny i producent muzyczny. – Nawet przywoływanie postaci Wita Stwosza nie pomagało – śmieje się. Do dziś zresztą wiele osób myśli, że “Wit Dziki” to pseudonim artystyczny, a nie autentyczne imię i nazwisko. Zobacz: Żyraf, Nestor i Sindi. Nadawanie egzotycznych imion może zrobić dzieciom krzywdę – Rodzice od początku chcieli mi dać krótkie imię. I przyznam, że z “Wita” jestem całkiem zadowolony, bo podobno pierwotnie miał być “Lew”. Lew Dziki to byłoby już za dużo – śmieje się mój rozmówca. Pośrednio przyznaje też rację Ryfińskiemu, który twierdził, że to nie nietypowe imiona są problemem, ale raczej nastawienie innych osób. – Mam czarnoskórego przyjaciela, który ma na imię Wiesław, a także nosi typowe polskie nazwisko. Nie raz zdarzało się, że ludzie w urzędach albo policjanci nie wierzyli mu, kiedy się przedstawiał. “Nie rób sobie jaj” – słyszał – wspomina Dziki.,Michał Fal