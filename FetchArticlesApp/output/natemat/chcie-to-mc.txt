W ubiegły piątek we Władysławowie zakończyły się Mistrzostwa Europy Kadetek i Juniorek w Boksie. Na turnieju tym wystartowały także dwie zawodniczki sekcji bokserskiej, którą pomagam prowadzić. Dziewczyny przyniosły nam wiele radości, bowiem przywiozły z tych prestiżowych zawodów dwa medale. Warto przy tej okazji zaznaczyć, że w obu kategoriach wiekowych polskie pięściarki przywiozły aż 17 medali! Dziewczyny dały przykład ich kolegom z męskiej reprezentacji, jak powinno boksować się na dużych imprezach. Sekcję Ludowego Klubu Sportowego w Dąbrowie Chełmińskiej reprezentowały Basia Niedziela oraz Grażyna Grygiel. Obie w kategorii kadetek. Ta pierwsza przywiozła z Cetniewa srebrny medal w wadze do 52 kg, z kolei jej klubowa koleżanka brąz w limicie do 60 kg. Blisko startu na europejskim czempionacie była kolejna nasza zawodniczka, Ala Niedziela. Jednak na zgrupowaniu kadry narodowej przegrała rywalizację z Wiktorią Sądej i Moniką Kobylarz. Jak się później okazało obie we Władysławowie stanęły na drugim stopniu podium. Sukces dziewczyn daje nam ogromną satysfakcję. Nam, czyli kierownikowi Grześkowi Gerce, trenerom Wojtkowi Kończalskiemu i Rafałowi Zbylutowi, mojej skromnej osobie, a także wszystkim ludziom zaangażowanym w działalność sekcji. Warto zaznaczyć, że działamy zaledwie od 2009 roku. Od tego czasu możemy pochwalić się kilkunastoma medalami zdobytymi na Mistrzostwach Polski i Pucharze Polski. Co ciekawe, zdobywały je tylko dziewczęta. Tak się jakoś złożyło, że chłopcy w naszym klubie należą do dość młodej grupy, która dopiero czeka na swoje pierwsze walki. Co ważne, treningi odbywają się bezpłatnie. Nie zarabiamy na tym. Tworzymy zgrany zespół. Każdy w kierownictwie zna swoje miejsce. Każdy jest od czegoś i bez oglądania się na innych robi co do niego należy. Nie zawsze jednak jest kolorowo. Czasem przydałoby się więcej pieniędzy. Bez tego ciężko regularnie wyjeżdżać na zawody, czy zmieniać sprzęt na nowszy. Mimo, że otrzymujemy pomoc z Urzędu Gminy oraz od kilku darczyńców, to przydałby się sekcji chociaż jeden duży sponsor. Osoba prywatna, czy firma która uwierzyłaby w potencjał, jaki drzemie w naszych zawodnikach. Liczymy, że niedawny sukces na europejskim czempionacie pomoże kogoś takiego pozyskać. Piszę o tym wszystkim, bo warto zwrócić uwagę, że duże sukcesy to nie tylko domena dużych klubów. Jesteśmy przykładem na to, że chcieć to móc. Na koniec chciałbym dodać, że warto poświęcić się dla młodzieży. Zapałem i miłością do ukochanej dyscypliny można zarazić innych i w konsekwencji doprowadzić ich do naprawdę sporych sukcesów. Wyników, które dają ogromną satysfakcję. Więcej informacji o naszej działalności znaleźć można na stronie LKSboks.wordpress.com.,Marek RugowskiW ubiegły piątek we Władysławowie zakończyły się Mistrzostwa Europy Kadetek i Juniorek w Boksie. Na turnieju tym wystartowały także dwie zawodniczki sekcji bokserskiej, którą pomagam prowadzić. Dziewczyny przyniosły nam wiele radości, bowiem przywiozły z tych prestiżowych zawodów dwa medale. Warto przy tej okazji zaznaczyć, że w obu kategoriach wiekowych polskie pięściarki przywiozły aż 17 medali! Dziewczyny dały przykład ich kolegom z męskiej reprezentacji, jak powinno boksować się na dużych imprezach. Sekcję Ludowego Klubu Sportowego w Dąbrowie Chełmińskiej reprezentowały Basia Niedziela oraz Grażyna Grygiel. Obie w kategorii kadetek. Ta pierwsza przywiozła z Cetniewa srebrny medal w wadze do 52 kg, z kolei jej klubowa koleżanka brąz w limicie do 60 kg. Blisko startu na europejskim czempionacie była kolejna nasza zawodniczka, Ala Niedziela. Jednak na zgrupowaniu kadry narodowej przegrała rywalizację z Wiktorią Sądej i Moniką Kobylarz. Jak się później okazało obie we Władysławowie stanęły na drugim stopniu podium. Sukces dziewczyn daje nam ogromną satysfakcję. Nam, czyli kierownikowi Grześkowi Gerce, trenerom Wojtkowi Kończalskiemu i Rafałowi Zbylutowi, mojej skromnej osobie, a także wszystkim ludziom zaangażowanym w działalność sekcji. Warto zaznaczyć, że działamy zaledwie od 2009 roku. Od tego czasu możemy pochwalić się kilkunastoma medalami zdobytymi na Mistrzostwach Polski i Pucharze Polski. Co ciekawe, zdobywały je tylko dziewczęta. Tak się jakoś złożyło, że chłopcy w naszym klubie należą do dość młodej grupy, która dopiero czeka na swoje pierwsze walki. Co ważne, treningi odbywają się bezpłatnie. Nie zarabiamy na tym. Tworzymy zgrany zespół. Każdy w kierownictwie zna swoje miejsce. Każdy jest od czegoś i bez oglądania się na innych robi co do niego należy. Nie zawsze jednak jest kolorowo. Czasem przydałoby się więcej pieniędzy. Bez tego ciężko regularnie wyjeżdżać na zawody, czy zmieniać sprzęt na nowszy. Mimo, że otrzymujemy pomoc z Urzędu Gminy oraz od kilku darczyńców, to przydałby się sekcji chociaż jeden duży sponsor. Osoba prywatna, czy firma która uwierzyłaby w potencjał, jaki drzemie w naszych zawodnikach. Liczymy, że niedawny sukces na europejskim czempionacie pomoże kogoś takiego pozyskać. Piszę o tym wszystkim, bo warto zwrócić uwagę, że duże sukcesy to nie tylko domena dużych klubów. Jesteśmy przykładem na to, że chcieć to móc. Na koniec chciałbym dodać, że warto poświęcić się dla młodzieży. Zapałem i miłością do ukochanej dyscypliny można zarazić innych i w konsekwencji doprowadzić ich do naprawdę sporych sukcesów. Wyników, które dają ogromną satysfakcję. Więcej informacji o naszej działalności znaleźć można na stronie LKSboks.wordpress.com.,Marek Rugowski