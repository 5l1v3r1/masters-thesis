Dobre pomysły warto promować. A takim bez wątpienia jest projekt Radia ZET, które wspólnie ze znanym lektorem delikatnie podrasowało popularne i znane wszystkim piosenki. Nie ma chyba Polaka, który nie kojarzyłby głosu Stanisława Olejniczaka. To jeden z najpopularniejszych polskich lektorów. Teraz mamy jednak okazję usłyszeć go w innej, nietypowej dla siebie roli. Audycja Radia ZET "Dzień dobry bardzo" na swojej stronie internetowej uruchomiła projekt "Piosenki z lektorem". Możemy tam posłuchać znanych na całym świecie utworów z lektorem czytającym ich tekst. Efekt? Absurdalnie zabawny. Aktualnie do przesłuchania jest 40 kawałków, na które mogą głosować słuchacze. W każdej chwili można także zaproponować kolejną piosenkę do przeczytania przez profesjonalnego lektora. Są tam zarówno aktualne hity, jak i te sprzed lat. Eiffel 65 Blue, Sia Chandelier, Michael Jackson Smooth Criminal, Lady Gaga Poker Face, O-Zone Dragostea Din Tei, Modern Talking You're my heart, you're my soul, Shakira Whenever, wherever – to tylko niektóre z nich. Chcieliśmy wybrać najlepszy, ale naprawdę jest ciężko. Piosenki z lektorem możecie przesłuchać pod tym linkiem. Warto!,Bartosz Świderski