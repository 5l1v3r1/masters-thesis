Na oficjalnej stronie Kancelarii Prezesa Rady Ministrów opublikowano archiwalny film, w którym Donald Tusk występuje w dość niecodziennej roli. Ubrany w zieloną marynarkę w kratę i wyraźnie speszony, przyszły premier śpiewa kolędę w programie "Szansa na sukces". – Pan Donald Tusk... pan do nas przyjechał skąd? – zagaja w swoim niepowtarzalnym stylu Wojciech Mann 39-letniego wówczas polityka Unii Wolności. Ubrany w bardzo gustowną (jak na owe czasy) zieloną marynarkę w kratę przyszły premier przyznaje w dalszej części rozmowy, że “trema jest duża”, po czym śpiewa wylosowaną przez Manna kolędę “Wśród nocnej ciszy” i... na koniec chowa twarz w dłoniach. Czytaj też: Polska to nie Stany, naszym politykom zawsze będzie brakować luzu Obamy Taki właśnie film umieściła na swojej oficjalnej stronie Kancelaria Prezesa Rady Ministrów. Przedstawia on bożonarodzeniowe wydanie popularnego programu “Szansa na sukces” z 1996 roku. Zobacz również: Śpiewać każdy może? Tak, ale nie każdy powinien. Zwłaszcza statystyczny Polak Warto przypomnieć, że swoim talentem wokalnym chwalili się także inni politycy, m.in. Tadeusz Cymański i Beata Kempa, która na wiecu wyborczym w Łomży zaśpiewała "Zabrałeś serce moje".,Michał Fal