Rozwiązania stosowane w elektronicznym wyposażeniu wnętrz są coraz bardziej zaskakujące. Technologicznie zaawansowane urządzenia AGD Amica IN. mają pełen wachlarz funkcji, dzięki którym możesz je obsługiwać i mieć nad nimi kontrolę nawet podczas nieobecności w domu. To wygoda i bezpieczeństwo dla zapracowanych osób. „Smart Home” - dom sterowany smartfonem Inteligentne domy nie pozostają już jedynie w sferze marzeń. Po erze smartfonów, nastał okres pożądania „smart home”, w których inteligentne urządzenia AGD i RTV komunikują się bezprzewodowo. Być może już niedługo w każdym z naszych domów zwykłe sprzęty elektroniczne zastąpią ich inteligentne odpowiedniki. Na razie dopiero zaczynamy je poznawać i zachwycać się ich nowoczesną technologią i możliwościami, jakie dają zwykłemu użytkownikowi. Inspirująca, innowacyjna i inteligentna – taka jest najnowsza, ekskluzywna linia urządzeń AGD Amica IN. Przy jej tworzeniu inżynierowe sięgnęli po możliwości jakie daje Internet Rzeczy. Oznacza to, że wszystkie urządzenia AGD Amica IN. komunikują się ze sobą bezprzewodowo, mogą być sterowane zdalnie, dzięki intuicyjnej, dedykowanej aplikacji na smartfony i tablety. Dla wielu zapracowanych osób, takie udogodnienie w domu to komfort, bezpieczeństwo i oszczędność czasu. Kuchnię na miarę XXI wieku charakteryzuje nie tylko system bezprzewodowej komunikacji między urządzeniami. Sprzęty AGD do zabudowy z linii Amica IN. zostały zaprojektowane jak nowoczesne komputery i smartfony. Piekarnik uruchamia się po kilku kliknięciach w ekran smartfona i jest wyposażony w intuicyjny wyświetlacz z ekranem dotykowym. Świecący uchwyt piekarnika informuje nas o tym, że urządzenie jest włączone. Okap uruchamia się i dostosowuje swoją moc wyciągu powietrza – zwiększając lub zmniejszając zasysanie – w zależności od pracy płyty grzejnej. A to tylko niektóre z technologicznych możliwości linii Amica IN. On gotuje, a ty śpisz „Centrum dowodzenia” dla wszystkich urządzeń AGD z linii Amica IN. jest piekarnik. Dzięki zdalnemu sterowaniu przez dedykowaną aplikację na tablet czy smartfon (dostępny dla systemów iOS, Windows oraz Android), można go włączyć – podobnie jak pozostałe urządzenia - nawet kiedy jesteśmy w pracy czy w drodze do domu. Piekarnik ma wiele programów, więc daje różne możliwości przygotowywania potraw nawet podczas naszej nieobecności. Po powrocie do domu możemy więc cieszyć się zapachem ciepłego obiadu lub kolacji. Piekarnik uruchamiany i wyłączany dotykowo kilkoma kliknięciami, ma wiele funkcji: rozmrozi mięso, upiecze ciasto, podgrzeje posiłek. Słowem – zastąpi perfekcyjną gospodynię domową. Można go również zaprogramować tak, aby włączył się w nocy, kiedy odpoczywamy. Sprawi również, że o poranku przywita nas zapach świeżo upieczonego chleba… Technologia, którą wykorzystano do stworzenia najnowszej linii AGD Amica IN. wybiega w przyszłość. Wszystkie urządzenia kuchenne mogą się komunikować ze sobą pod warunkiem, że są połączone z bezprzewodową siecią wi-fi. Dzięki temu, okap włączy się automatycznie po uruchomieniu płyty grzejnej i dostosuje swoją pracę do jej mocy. Nie musimy więc podczas wizyty gości, kiedy zależy namna czasie, zastanawiać się nad wyborem właściwych parametrów w trakcie gotowania kolacji. Dlatego to doskonałe rozwiązanie dla amatorów wygody w kuchni, którzy podczas przyrządzania jedzenia wolą koncentrować się na doprawianiu potraw, zamiast na ustawianiu odpowiedniej mocy urządzeń. Funkcjonalność i wygoda Sprzęty kuchenne z ekskluzywnej linii Amica IN. spełniają oczekiwania osób zabieganych i zapracowanych. Możemy nie tylko ugotować obiad czy upiec ciasto, będąc poza domem i obsługując urządzenia zdalnie. Za pomocą dedykowanej aplikacji , możemy także sprawdzić, czy wyłączyliśmy wszystkie urządzenia w kuchni. Takie rozwiązanie daje poczucie bezpieczeństwa i jest idealne dla osób, które są ciągle w biegu i mają mnóstwo obowiązków. Trzymając telefon lub tablet możemy kontrolować to, co dzieje się w naszych domach i czy zdążyliśmy wyłączyć piekarnik lub płytę grzejną przed wyjściem. Urządzenia Amica IN. są nie tylko użyteczne i piękne, ale także funkcjonalne. Dzięki możliwości kontrolowania i sterowania sprzętem AGD z telefonu, oszczędzamy cenny czas i nie narażamy się na dodatkowy stres i pośpiech. Kuchnia może stać się spokojnym azylem, który kojarzy się z gotowaniem i celebrowaniem posiłków.Piekarnik łagodzi obyczaje Zdalne sterowanie urządzeniami i inteligentna współpraca między sprzętami AGD, to tylko niektóre z możliwości jakie daje najnowsza linia Amica IN. Inżynierowie zadbali też o jeszcze większą przyjemność spędzania czasu w kuchni, więc podczas pieczenia, gotowania czy przygotowywania śniadania można słuchać muzyki, która płynie z… piekarnika! Dzięki technologii blue tooth w piekarniku i zainstalowanym w nim głośnikom, można odtwarzać ulubioną muzykę ze swojego smartfonu czy tabletu. Na dobry początek, albo na koniec dnia. Amica IN. to urządzenia AGD, które nie tylko zachwycają nowoczesną technologią. Pozwalają zaoszczędzić nasz czas i umilić chwile spędzane w kuchni podczas przygotowania jedzenia lub w trakcie posiłków z rodziną i przyjaciółmi. Stres, zabieganie i zapracowanie nie są już przeszkodą. Za jednym kliknięciem, dzięki dedykowanej intuicyjnej aplikacji, można ustawić urządzenia według preferowanych przez nas parametrów, stojąc w korku lub w kolejce. To komfort i bezpieczeństwo, jakiego do tej pory w domu nie było. Inteligentne urządzenia Amica IN. są już w zasięgu naszych możliwości. Tym samym inteligentna kuchnia przestała istnieć jedynie w sferze marzeń.,Marcin Długosz