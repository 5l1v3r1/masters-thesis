TVP wzięła na celownik Fundację Otwarty Dialog, która przedstawiła pokojowe sposoby na opór społeczny wobec łamania Konstytucji przez PiS (chodzi o ustawy sądownicze). Pracownicy telewizji publicznej, w tym Samuel Pereira, zarzucają FOD, że handlowała bronią. Tymczasem okazuje się, że Fundacja zapewniała... kamizelki kuloodporne, by chronić życie ludzi na Majdanie. Fundacja Otwarty Dialog to obecnie dla telewizji publicznej wróg numer jeden. Jak twierdzą pracownicy prawicowych mediów, celem fundacji jest krwawe odsunięcie PiS od władzy. To nieprawda, bo FOD pisała o pokojowych metodach oporu wobec łamania prawa przez władzę.TVP Info odkryło, że za rządów PO-PSL fundacja otrzymała koncesję na handel bronią. To prawda, FOD dostała taką koncesję, ale tylko dlatego, że dzięki niej mogła zapewnić ludziom na Majdanie kamizelki kuloodporne, czyli ratować im życie. Nawet Wojciech Mucha, dziennikarz sympatyzującej PiS "Gazety Polskiej Codziennie", nie wytrzymał kłamstw TVP Info. Wymysły o handlu bronią nazwał "fake newsem". Pokazał też zdjęcie z Ukrainy, gdzie relacjonował wydarzenia. Był ubrany właśnie w kamizelkę użyczoną przez Fundację Otwarty Dialog. Mucha nie wytrzymał i dosadnie skomentował.,Włodzimierz Szczepański