Zbigniew Bródka zdobył złoty medal w łyżwiarstwie szybkim na igrzyskach w Soczi. To kolejny sukces Polaka, który wcześniej wygrywał m.in. Puchar Świata. Bródka jest trzecim Polakiem, po Kamilu Stochu i Justynie Kowalczyk, który wywalczył w Soczi złoto. Bródka pokonał na dystansie 1500 metrów Holendra Koena Verwija o 0,003 sekundy (czas Polaka: 1:45.006). Trzecie miejsce zajął Kanadyjczyk Denny Morrison. W finale Bródka ścigał się w parze z Shanim Davisem, wicemistrzem olimpijskim z Vancouver i Turynu. Początkowo Bródka jechał za Amerykaninem, ale pod koniec wyścigu przyśpieszył i uzyskał najlepszy czas finału. 15. miejsce zajął w Soczi Jan Szymański, 20. był Konrad Niedźwiedzki. Zbigniew Bródka jest na co dzień strażakiem (Komenda Powiatowa PSP w Łowiczu), dlatego jego sukces szczególnie ucieszył Ministerstwo Spraw Wewnętrznych. Z gratulacjami ruszyli także inni politycy. Zbigniew Bródka urodził się 8 października 1984 roku w Głownie. Jest polskim łyżwiarzem szybkim, który specjalizuje się w dystansie 1500 metrów. Jest pierwszym Polakiem, który zdobył Puchar Świata w łyżwiarstwie szybkim na dystansie 1500 m (sezon 2012/2013). Swoimi wrażeniami z Soczi Bródka dzieli się na Facebooku.,Tomasz Baliszewski