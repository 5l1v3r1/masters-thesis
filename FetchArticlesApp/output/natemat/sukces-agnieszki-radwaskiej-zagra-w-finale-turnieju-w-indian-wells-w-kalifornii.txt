Agnieszka Radwańska awansowała do finału turnieju z cyklu WTA Tour w Indian Wells w Kalifornii. W nocy z piątku na sobotę wygrała półfinałowe spotkanie z Rumunką Simoną Halep. Polka powalczy o mistrzowski tytuł z Włoszką Flavią Pennettą. Dojście do finału WTA Tour to spory sukces Agnieszki Radwańskiej. Wcześniej bowiem, i to cztery lata temu, udało jej się dojść "tylko" do półfinału. Wygrane spotkanie z Simoną Halep było dość wyrównane, choć Agnieszka Radwańska szybko wyszła na prowadzenie. Później jednak Rumunce udało się odbić i obie zawodniczki prezentowały podobny poziom przez niemal cały mecz. - Jestem bardzo szczęśliwa, że osiągnęłam swój pierwszy finał w Indian Wells - mówiła po meczu Radwańska. Zaznaczyła przy tym, że jej rywalka z półfinału grała bardzo dobrze. Awans do finału oznacza dla "Isi" nie tylko prestiż w świecie tenisa, ale też całkiem wymierną korzyść w postaci premii o wysokości 500 tysięcy dolarów.,Michał Wąsowski