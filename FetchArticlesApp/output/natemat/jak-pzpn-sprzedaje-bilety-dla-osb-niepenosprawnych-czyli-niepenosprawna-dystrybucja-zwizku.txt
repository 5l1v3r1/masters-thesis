PZPN postanowił przejąć zadania komisji orzekających o stopniach niepełnosprawności. Robi to jednak o wiele sprawniej i szybciej, bo za pomocą e-maila. Wchodząc na stronę można przeczytać, że chcąc zamówić bilet dla osoby niepełnosprawnej wystarczy wysłać maila na wskazany adres, aby dokonać rezerwacji miejscówki za 15 PLN dla ON i opiekuna takiej osoby. Aktualnie widnieje informacja, że to bilet dla osoby na wózku, a jeszcze kilka dni temu było „osoby niepełnosprawne”. To nie jest jednak najważniejsze. Istotne jest to, że PZPN w ogóle w taki sposób kategoryzuje osoby niepełnosprawne. Najwidoczniej Związek (albo portal kupbilet.pl – mimo wszystko PZPN powinien tego dopilnować, bo to ich bilety!) patrząc na ten piktogram: widzi tylko i wyłączenie osobę na wózku, a to już najdelikatniej mówiąc nie świadczy zbyt dobrze o dystrybutorach (i ich inteligencji) tychże biletów. Korespondencja z kupbilet.pl nie była zbyt długa, a odpowiedzi lakoniczne: Moje pytanie jest następujące – kto dał PZPN prawo do orzekania o niepełnosprawności? Z jakiego powodu dyskryminowane są osoby niepełnosprawne nie jeżdżące na wózku? Analogiczna sytuacja miała miejsce w roku 2011, przed meczem Polska – Włochy, wtedy udało mi się to przeforsować, jednak jak widać PZPN nie wyciąga wniosków (to jest ułamek korespondencji): Czy osoba z niepełnosprawnością ruchową musi jeździć tylko na wózku? Wtedy bilet został sprzedany (dla osoby z niepełnosprawnością ruchową, nie na wózku), miałem nadzieję, że pomoże to innym osobom z podobnym problem, w tym roku jednak to się powtarza, stąd ten tekst. Wtedy tłumaczono to tak: Jak się okazało ograniczeń nie było, a osoba ta (nie na wózku) dostała bilet w sektorze dla osób niepełnosprawnych i miała swoje miejsce siedzące. W tym roku sytuacja się powtarza i mam nadzieję, że ten wpis przyczyni się do tego, że PZPN (albo kupbilet.pl, nie wiem do końca po czyjej stronie jest odpowiedzialność) zaprzestanie praktyk tego typu i osoby niepełnosprawne, bez różnicy czy są na wózku czy o kulach, czy nawet bez niczego będą mogły korzystać z udogodnień dla osób niepełnosprawnych także w tym tzw. „betonowym” świecie jakim jest cała otoczka polskiej piłki nożnej. Takie miejsca im się należą, bez znaczenia czy jest to bilet z ulgą czy bez, najważniejszy jest sektor wydzielony, dla bezpieczeństwa osób niepełnosprawnych, bo Drodzy Włodarze PZPN, pamiętajcie, że osoba niepełnosprawna także jest i może być kibicem reprezentacji Polski i jest w stanie pojechać za nią na koniec świata, poświęcając ostatnie oszczędności, ale bez Waszej pomocy to się nie uda! Nawet na polskich stadionach jak widać… Przemek.,Bracia-Biccy