GPS to technologia, bez której wielu z nas nie wyobraża sobie jazdy samochodem. Jednak ślepe zaufanie do tego wynalazku może mieć groźne konsekwencje. Przekonała się o tym 20-latka kierująca samochodem w Brzesku. O dużym szczęściu może mówić młoda kobieta, która samochodem zjechała ze skarpy w miejscu remontowanego mostu na drodze krajowej nr 75 w Brzesku – informuje Komenda Powiatowa Policji w Brzesku. 20-letnia kobieta kierująca samochodem zignorowała znaki drogowe informujące o objeździe w związku z robotami drogowymi. Zamiast tego zdała się w pełni na GPS, który niespodziewanie poprowadził ją... na skarpę. Samochód zjechał kilka metrów w dół. Mimo że sytuacja wyglądała groźnie, ani kierującej pojazd, ani pasażerowi na szczęście nic się nie stało – wydostali się z auta o własnych siłach. Jednak samochód został poważnie uszkodzony. "Pamiętajmy, że na drodze musimy się kierować przede wszystkim znakami drogowymi, nawet najnowocześniejsze urządzenie, choć ułatwi podróż, to jednak nie zastąpi zdrowego rozsądku i obserwacji sytuacji drogowej" – apeluje policja.,Redakcja naTematGPS to technologia, bez której wielu z nas nie wyobraża sobie jazdy samochodem. Jednak ślepe zaufanie do tego wynalazku może mieć groźne konsekwencje. Przekonała się o tym 20-latka kierująca samochodem w Brzesku. O dużym szczęściu może mówić młoda kobieta, która samochodem zjechała ze skarpy w miejscu remontowanego mostu na drodze krajowej nr 75 w Brzesku – informuje Komenda Powiatowa Policji w Brzesku. 20-letnia kobieta kierująca samochodem zignorowała znaki drogowe informujące o objeździe w związku z robotami drogowymi. Zamiast tego zdała się w pełni na GPS, który niespodziewanie poprowadził ją... na skarpę. Samochód zjechał kilka metrów w dół. Mimo że sytuacja wyglądała groźnie, ani kierującej pojazd, ani pasażerowi na szczęście nic się nie stało – wydostali się z auta o własnych siłach. Jednak samochód został poważnie uszkodzony. "Pamiętajmy, że na drodze musimy się kierować przede wszystkim znakami drogowymi, nawet najnowocześniejsze urządzenie, choć ułatwi podróż, to jednak nie zastąpi zdrowego rozsądku i obserwacji sytuacji drogowej" – apeluje policja.,Redakcja naTemat