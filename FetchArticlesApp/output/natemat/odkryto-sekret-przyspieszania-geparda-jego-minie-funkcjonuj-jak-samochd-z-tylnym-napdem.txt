Najszybsi ludzie przebiegają 100 m w niecałe 10 sekund. Gepardy pokonują ten dystans w 6 sekund. Okazuje się, że zawdzięczają to w dużej mierze włóknom mięśni ich tylnych kończyn, które funkcjonują jak samochód z tylnym napędem. BBC Nature ujawniło, że japońscy uczeni zbadali włókna geparda, który słynie z tego, że osiąga najlepsze wyniki w przyspieszaniu wśród wszystkich zwierząt. Porównując jego mięśnie z tymi domowych kotów i psów, zespół odkrył szczególne cechy mięśni jego tylnych kończyn. Różnego rodzaju włókna sprawdzają się w różnych sytuacjach. Na przykład włókna Typu I wytwarzają mało energii, ale są odporne na zmęczenie. Włókna typu IIx pozwalają wytworzyć dużo siły, ale powodują, że mięśnie są mało wytrzymałe. Mają one kluczowe znaczenie w szybkim bieganiu. Czytaj też: Panda przyszła na świat w Chinach. Ludzie znów wygrali bitwę w wojnie o zagrożony gatunek Mięśnie przednich kończyn geparda zawierają najwięcej włókien typu I spośród trzech przebadanych zwierząt. A z kolei mięśnie tylnych kończyn mają dużo włókien typu IIx. Funkcjonalna różnica między przednimi i tylnymi kończynami geparda jest najbardziej zaskakująca. Wyniki badań wskazują, że cała siła bierze się z tylnych łap. Można to porównać do samochodu z tylnym napędem. Z danych dotyczących przednich kończyn wynika, że nie zawierają szybkich włókien. Natomiast te dotyczące tylnych kończyn, cechują się dużą koncentracją włókien IIx. Czytaj też: Ferguson spełnia marzenie Usaina Bolta. Sprinter zagra w Manchesterze United w meczu z Realem Madryt Ale nawet kierowcy samochodów z tylnym napędem nie mogą się pochwalić przyspieszeniem geparda, który 100 km/h osiąga w 3 sekundy (przypomnijmy, że Usain Bolt osiąga swoją maksymalną prędkość 44 km/h dopiero po 6 sekundach). Poprzednie badania naukowców dotyczące szybkości geparda koncentrowały się na 7-metrowych susach najszybszego z kotowatych. Dzięki długim i elastycznym włóknom gepard dodatkowo bardzo szybko odpycha się od ziemi, dzięki czemu większość czasu spędza w powietrzu.,Fryderyk Schneider