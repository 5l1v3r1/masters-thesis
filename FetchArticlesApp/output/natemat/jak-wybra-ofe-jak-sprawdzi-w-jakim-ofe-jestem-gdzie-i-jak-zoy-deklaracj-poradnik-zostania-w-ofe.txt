Jak sprawdzić, w jakim jestem OFE? Jak wybrać OFE, by nie trafić automatycznie do ZUS? Czy muszę pójść do ZUS-u, żeby zostać w OFE, czy można to zrobić z domu? Oto mini-poradnik dla wszystkich, którzy czują się zagubieni w emerytalnej biurokracji. Tylko do 31 lipca mamy czas, by zadeklarować, czy chcemy zostać w OFE. Jeśli nie złożymy odpowiedniej deklaracji, nasza dotychczasowa umowa z funduszem automatycznie zostanie rozwiązana, a posiadane tam przez nas aktywa – przeniesione do ZUS-u. Jak więc wybrać OFE? A przede wszystkim – jak dowiedzieć się, w jakim OFE jesteśmy, jeśli zapisaliśmy się do niego kilka czy kilkanaście lat temu? Gdy w 1999 roku weszła w życie reforma emerytalna, przyszli emeryci mogli wybrać OFE lub – jeśli tego nie zrobili – byli losowani do jednego z funduszy. Dlatego też dzisiaj wiele osób po prostu nie pamięta, w jakim jest funduszu. Jak w takim razie sprawdzić, w jakim jestem OFE? 1. Można pójść do oddziału ZUS-u i zapytać o to osobiście – informację dostaniemy od razu. 2. Można wysłać do ZUS-u pisemne zapytanie i czekać na odpowiedź. 3. OFE powinny co jakiś czas wysyłać wyciągi z saldem naszego konta – można to po prostu sprawdzić, jeśli ktoś kolekcjonuje takie dokumenty. 4. Warto uważnie przeglądać pocztę – większość OFE, jeśli nie wszystkie, wysłały do swoich klientów listowne przypomnienie o tym, że jeśli chcemy dalej być w funduszu, musimy złożyć taką deklarację. Warto podkreślić tutaj, że nie musimy wiedzieć, w jakim jesteśmy OFE – deklaracje zostały skonstruowane tak, że jeśli nie wpiszemy nazwy funduszu, do którego mają być kierowane składki, to i tak będą one trafiać do tego OFE, w którym byliśmy wcześniej zapisani. To prowadzi nas jednak do kolejnego punktu, czyli: Deklaracje o pozostaniu w OFE są dostępne zarówno w oddziałach ZUS-u, jak i w internecie. Oświadczenie można pobrać tutaj. Wypełnienie deklaracji nie powinno nikomu sprawiać problemów. Podajemy swoje dane: imię, nazwisko, PESEL, adres itd. Dalej wpisujemy, do jakiego funduszu emerytalnego mają iść nasze składki. Jeśli nie wpiszemy nic – trafią automatycznie do OFE, do którego jesteśmy już zapisani. Możemy też wpisać nazwę innego funduszu emerytalnego niż ten, do którego jesteśmy zapisani – wtedy składki trafią tam. Przy czym trzeba wówczas pamiętać, że jeśli nie podpiszemy umowy ze wskazanym przez nas w deklaracji nowym funduszem, składki będą automatycznie kierowane do OFE, w którym byliśmy zapisani wcześniej. Do wyboru mamy dwie metody złożenia deklaracji o OFE. Pierwsza to tradycyjna, druga – elektroniczna. W przypadku sposobu tradycyjnego wypełnione oświadczenie po prostu zanosimy do jakiegokolwiek oddziału ZUS. Można też wysłać je do ZUS-u listownie. Jeśli chcemy użyć poczty, to warto skorzystać z formularza na oficjalnej stronie ZUS-u. By to zrobić, NIE musimy nigdzie się rejestrować – jest to specjalny formularz dla niezalogowanych. Na stronie wypełniamy deklarację, już wypełnioną drukujemy i zanosimy/wysyłamy pocztą. W placówkach Zakładu mają też stać specjalne automaty, w których można wypełnić i wysłać swoją deklarację. Droga elektroniczna jest nieco bardziej skomplikowana. Trzeba wejść na www.pue.zus.pl i tam się zarejestrować. A potem jeszcze pójść do oddziału ZUS i potwierdzić rejestrację konta. Jeśli mamy już konto w systemie EPUAP, to możemy się zalogować w PUE na dane z EPUAP – wówczas odpada cały proces rejestracji. Jeśli nie musimy się rejestrować, bo zrobiliśmy to wcześniej, wystarczy wejść na PUE i tam wypełnić deklarację i wysłać elektronicznie. Z powodu konieczności potwierdzenia rejestracji w PUE, metoda elektroniczna dla wielu osób będzie mało opłacalna – bo skoro i tak trzeba pójść do oddziału ZUS, by potwierdzić założenie konta, to równie dobrze można po prostu osobiście złożyć tam oświadczenie. Nie, chociaż okazja do zmiany OFE nie nadarzy się prędko. Na kwiecień 2016 zaplanowano tzw. "okienko transferowe", trwające do 31 lipca. W tym czasie można złożyć deklarację o zmianie funduszu. Po 2016 rząd planuje takie okienka transferowe raz na 4 lata. Jednocześnie pragnę przypomnieć, że nawet jeśli zdecydujemy się pozostanie w OFE, to na 10 lat przed przejściem na emeryturę nasze aktywa i pieniądze zgromadzone w funduszu automatycznie zostaną przekazane do ZUS. ZUS zaś wypłaci je obecnym emerytom, nam zostawiając w zamian obietnicę wypłaty przyszłej emerytury.,Michał WąsowskiJak sprawdzić, w jakim jestem OFE? Jak wybrać OFE, by nie trafić automatycznie do ZUS? Czy muszę pójść do ZUS-u, żeby zostać w OFE, czy można to zrobić z domu? Oto mini-poradnik dla wszystkich, którzy czują się zagubieni w emerytalnej biurokracji. Tylko do 31 lipca mamy czas, by zadeklarować, czy chcemy zostać w OFE. Jeśli nie złożymy odpowiedniej deklaracji, nasza dotychczasowa umowa z funduszem automatycznie zostanie rozwiązana, a posiadane tam przez nas aktywa – przeniesione do ZUS-u. Jak więc wybrać OFE? A przede wszystkim – jak dowiedzieć się, w jakim OFE jesteśmy, jeśli zapisaliśmy się do niego kilka czy kilkanaście lat temu? Gdy w 1999 roku weszła w życie reforma emerytalna, przyszli emeryci mogli wybrać OFE lub – jeśli tego nie zrobili – byli losowani do jednego z funduszy. Dlatego też dzisiaj wiele osób po prostu nie pamięta, w jakim jest funduszu. Jak w takim razie sprawdzić, w jakim jestem OFE? 1. Można pójść do oddziału ZUS-u i zapytać o to osobiście – informację dostaniemy od razu. 2. Można wysłać do ZUS-u pisemne zapytanie i czekać na odpowiedź. 3. OFE powinny co jakiś czas wysyłać wyciągi z saldem naszego konta – można to po prostu sprawdzić, jeśli ktoś kolekcjonuje takie dokumenty. 4. Warto uważnie przeglądać pocztę – większość OFE, jeśli nie wszystkie, wysłały do swoich klientów listowne przypomnienie o tym, że jeśli chcemy dalej być w funduszu, musimy złożyć taką deklarację. Warto podkreślić tutaj, że nie musimy wiedzieć, w jakim jesteśmy OFE – deklaracje zostały skonstruowane tak, że jeśli nie wpiszemy nazwy funduszu, do którego mają być kierowane składki, to i tak będą one trafiać do tego OFE, w którym byliśmy wcześniej zapisani. To prowadzi nas jednak do kolejnego punktu, czyli: Deklaracje o pozostaniu w OFE są dostępne zarówno w oddziałach ZUS-u, jak i w internecie. Oświadczenie można pobrać tutaj. Wypełnienie deklaracji nie powinno nikomu sprawiać problemów. Podajemy swoje dane: imię, nazwisko, PESEL, adres itd. Dalej wpisujemy, do jakiego funduszu emerytalnego mają iść nasze składki. Jeśli nie wpiszemy nic – trafią automatycznie do OFE, do którego jesteśmy już zapisani. Możemy też wpisać nazwę innego funduszu emerytalnego niż ten, do którego jesteśmy zapisani – wtedy składki trafią tam. Przy czym trzeba wówczas pamiętać, że jeśli nie podpiszemy umowy ze wskazanym przez nas w deklaracji nowym funduszem, składki będą automatycznie kierowane do OFE, w którym byliśmy zapisani wcześniej. Do wyboru mamy dwie metody złożenia deklaracji o OFE. Pierwsza to tradycyjna, druga – elektroniczna. W przypadku sposobu tradycyjnego wypełnione oświadczenie po prostu zanosimy do jakiegokolwiek oddziału ZUS. Można też wysłać je do ZUS-u listownie. Jeśli chcemy użyć poczty, to warto skorzystać z formularza na oficjalnej stronie ZUS-u. By to zrobić, NIE musimy nigdzie się rejestrować – jest to specjalny formularz dla niezalogowanych. Na stronie wypełniamy deklarację, już wypełnioną drukujemy i zanosimy/wysyłamy pocztą. W placówkach Zakładu mają też stać specjalne automaty, w których można wypełnić i wysłać swoją deklarację. Droga elektroniczna jest nieco bardziej skomplikowana. Trzeba wejść na www.pue.zus.pl i tam się zarejestrować. A potem jeszcze pójść do oddziału ZUS i potwierdzić rejestrację konta. Jeśli mamy już konto w systemie EPUAP, to możemy się zalogować w PUE na dane z EPUAP – wówczas odpada cały proces rejestracji. Jeśli nie musimy się rejestrować, bo zrobiliśmy to wcześniej, wystarczy wejść na PUE i tam wypełnić deklarację i wysłać elektronicznie. Z powodu konieczności potwierdzenia rejestracji w PUE, metoda elektroniczna dla wielu osób będzie mało opłacalna – bo skoro i tak trzeba pójść do oddziału ZUS, by potwierdzić założenie konta, to równie dobrze można po prostu osobiście złożyć tam oświadczenie. Nie, chociaż okazja do zmiany OFE nie nadarzy się prędko. Na kwiecień 2016 zaplanowano tzw. "okienko transferowe", trwające do 31 lipca. W tym czasie można złożyć deklarację o zmianie funduszu. Po 2016 rząd planuje takie okienka transferowe raz na 4 lata. Jednocześnie pragnę przypomnieć, że nawet jeśli zdecydujemy się pozostanie w OFE, to na 10 lat przed przejściem na emeryturę nasze aktywa i pieniądze zgromadzone w funduszu automatycznie zostaną przekazane do ZUS. ZUS zaś wypłaci je obecnym emerytom, nam zostawiając w zamian obietnicę wypłaty przyszłej emerytury.,Michał Wąsowski