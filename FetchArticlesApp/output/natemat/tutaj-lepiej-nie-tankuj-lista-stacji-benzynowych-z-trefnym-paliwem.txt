Z badań prowadzonych regularnie przez Urząd Ochrony Konkurencji i Konsumentów wynika, że jakość paliw na polskim rynku drastycznie spada. Przedstawiamy raporty UOKiK zawierające listy stacji benzynowych z trefnym paliwem. W 2012 roku kontrolerzy przebadali 1205 próbek benzyny 95 i oleju napędowego z losowo wybranych stacji. 8,5 proc. z nich nie spełniało norm jakości. W okresie od stycznia do sierpnia tego samego roku współczynnik ten wyniósł 5,2 proc. Pogorszenie widać również w stosunku do roku 2011. Znacznie lepiej wygląda sytuacja LPG. Specjaliści UOKiK przebadali 405 próbek autogazu, z których zaledwie 5 wzbudziło wątpliwości. Co ciekawe, w przypadku LPG widać poprawę jakości. Wynik z 2012 roku jest 1,2 punktu procentowego lepszy niż w 2011. Podczas testów przeprowadzonych przez Urząd Ochrony Konkurencji i Konsumentów w próbkach Pb98 i ON najczęściej stwierdzano zbyt duży poziom siarki i wody w paliwie. Badania wykazały również niewłaściwą temperaturę zapłonu, za niską liczbę oktanową, niezgodny z normami skład frakcyjny oraz nieodpowiednią odporność na utlenianie. Dokładne informacje dotyczące poszczególnych stacji znajdziecie w plikach PDF, opublikowanych na stronie Urzędu Ochrony Konkurencji i Konsumentów (jak tylko strona UOKiK zacznie działać. W tej chwili przeżywa oblężenie): Stacje skontrolowane w okresie od 4 stycznia do 31 grudnia 2012 (Pb95 i ON) Stacje skontrolowane w okresie od 14 stycznia do 15 lutego 2013 (Pb95 i ON) Stacje skontrolowane w okresie od 4 stycznia do 31 grudnia 2012 (LPG) Stacje skontrolowane w okresie od 14 stycznia do 15 lutego 2013 (LPG),Mariusz Zmysłowski