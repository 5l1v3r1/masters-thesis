W jaki sposób firmy mogą uszczęśliwić pracowników, aby ci osiągali jeszcze lepsze wyniki w miejscu pracy? Takie pytanie zadano na stronach Quora, jednego z najczęściej odwiedzanych serwisów społecznościowych, a zarazem gigantycznego forum tworzącego pole do szerokiej dyskusji na różne tematy. Głos w tym wątku zabrała poważana w środowisku naukowym badaczka. Raj Raghunathan, profesor marketingu i ekspertka od filozofii szczęścia z University of Texas at Austin, udzieliła wyczerpującej odpowiedzi na pytanie zadane przez jednego z internautów. Zdaniem badaczki kluczem do uszczęśliwienia pracowników jest zaspokojenie przez pracodawcę 4. potrzeb leżących w naturze każdego człowieka. Jakie to potrzeby? Mistrzostwo (poczucie, że jesteśmy w czymś naprawdę dobrzy), Przynależność (bliski kontakt z drugim człowiekiem) i Autonomia (poczucie bycia autorem własnych ocen i decyzji, a nie marionetką w czyichś rękach). Ogromne znaczenia ma też tzw. mentalność obfitości. Jest to zdolność szybkiego przenoszenia koncentracji z trudności i braków na możliwości i zasoby. W nawiązaniu do tych potrzeb z łatwością można wskazać kroki, jakie powinien podjąć pracodawca, któremu zależy na szczęśliwych, a przez to zmotywowanych pracownikach. Musi on zadbać o ciągły rozwój ich umiejętności (mistrzostwo), wspierać integrację personelu (przynależność) i wyznaczać cele bez narzucania z góry określonego postępowania (autonomia). A w jaki sposób firma powinna kreować wspomnianą mentalność w zespole? To już cel, na którego realizację pracodawca ma o wiele mniejszy wpływ. Wynika to z tego, że każdy człowiek we własnym zakresie dba o jej rozwój, jeśli ma w sobie wewnętrzną motywację.,Dawid Wojtowicz