Serwis Netflix zmienił treść krótkiego streszczenia pod disnejowską bajką "Pocahontas" z 1995 roku. Wszystko za sprawą interwencji amerykańskiej autorki bloga "Native Appropiations"-Adrienne Keene, która stwierdziła, że opis jest seksistowski. – Amerykańska Indianka ma poślubić najlepszego wojownika w wiosce, ale pragnie czegoś więcej - i wkrótce spotyka Kapitana Johna Smitha – brzmiał opis filmu animowanego na Netflixie. Tym sposobem sprowadzono historię dzielnej bohaterki do wątku miłosnego, który wcale nie jest najważniejszy. Pocahontas miała przecież pragnienie uratowania swoich ludzi, a jej miłość do Smitha była czysta. Adrienne Keene napisała na Twitterze, że użyte w opisie zestawienie kobiety z wyrazem pragnienie jest czymś obrzydliwym, czymś, co przypomina tanią nowelę romantyczną, a nawet przywołuje skojarzenia z filmem pornograficznym. Zaznaczyła również, że opis jest przykładem na to, jak społeczeństwo odnosi się do indiańskich kobiet. To nie człowiek, ale przedmiot, obiekt seksualny, który można łatwo zdobyć. Keene uznała, że należy skończyć z kultem męskiego bohatera, który zawsze jest dzielny, szlachetny i wojowniczy. Netflix nie pozostał obojętny na argumenty blogerki. W odpowiedzi otrzymała od serwisu maila, w którym napisali : – Opis został zaktualizowany dla podkreślenia dużej roli Pocahontas i aby odciąć się od sugestii, że John Smith był głównym celem bohaterki. Jak teraz brzmi opis bajki z lat 90.? – Młoda amerykańska Indianka stara się podążać za głosem swojego serca i ochronić swoje plemię, kiedy przybywają osiedleńcy i zajmują ziemię, którą kocha – trzeba przyznać, że Netflix wziął sobie do serca krytykę Adrienne Keene.,Barbara Kaczmarczyk