Temat wraca jak bumerang. Czy i kiedy ,,shot clocki” będą w pokerze powszechnie stosowanym rozwiązaniem? Podrzucam dwa zdjęcia ze stołem pokerowym, który ma wbudowany tzw. shot clock. W 2014 roku był on testowany kasynie Bicycle. Nie wiem, jaki jest koszt takiego stołu, ale jestem pewien, że dla WSOP, EPT i WPT kupno 2-3 takich stołów, na których rozgrywano by finały najważniejszych turniejów, w tym Main Eventów to żaden wydatek i szybko się zwróci w postaci zaoszczędzonego czasu. Przypomnę, że w Dniu 1 stołu finałowego WSOP ME 2015 jedno rozdanie trwało aż 4,5 minuty z powodu przeciągania czasu na decyzję (szczególnie przez jednego z finalistów). Twórcy stołu wyjaśniali w 2014 roku, że dzięki wprowadzeniu ,,shot clocków", organizator gry cashowej jest w stanie odrobić wydatek na stół w ciągu sześciu miesięcy. Dzięki ,,shot clockowi" możliwe jest rozegranie 6-7 rozdań więcej w ciągu godziny. Twórcy mówili, że możliwe jest kupno także samej nakładki elektronicznej na stół. Jeśli turnieje pokerowe chcą regularnie pojawiać się w telewizji, a nie tylko na Twitchu lub PokerStars.tv, to organizatorzy turniejów muszą znaleźć rozwiązanie, które przyśpieszy grę. Dobrym pomysłem są stosowane już od dawna oficjalne 6-osobowe stoły finałowe. Już od kilkunastu miesięcy trwa debata nad tym, czy wprowadzać ,,shot clocki”, czy nie. A tu nie ma się nad czym zastanawiać, ale trzeba działać. Tym bardziej, że z ankiety przeprowadzonej w 2014 roku przez WPT wśród uczestników ich turniejów wynika jasno- aż 80 procent graczy opowiedziało się za ,,shot clockami”. W turnieju $100,000 Challenge na Aussie Millions 2013 obowiązywał ,,shot clock” i to rozwiązanie się sprawdziło. Na początek wystarczy, aby największe pokerowe toury wprowadziły zegary tylko na FT (ew. od semi-FT). Nawet najzagorzalsi kibice pokera nie mają ochoty oglądać finałów turniejów pokerowych przez 7-8 godzin. A już na pewno tak długie finały nie będą transmitowane w telewizjach. I o ile rozumiem, że dzisiaj większość ludzi ogląda materiały wideo w internecie, to jednak brak regularnych relacji pokerowych ,,live” w telewizjach jest minusem. Nie mówię, że ,,shot clocki” będą lekiem na wszystko, ale od czegoś trzeba zacząć. Oczywiście, specyfika pokera jest taka, że nie da się przewidzieć, ile będzie trwała gra na stole finałowym. Ale to już temat na inny wpis. Być może warto zacząć myśleć na stołami finałowymi, gdzie czas trwania gry będzie z góry określony? .,Jakub Suszka