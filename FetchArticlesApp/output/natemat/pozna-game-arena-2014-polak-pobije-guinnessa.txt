Trzy tygodnie dzielą nas od kolejnej już edycji Poznań Game Arena. Największe w tej części Europy Targi Gier, Rozrywki i Multimediów potrwają od 24 do 26 października na terenie MTP. Piątek, tak samo jak w ubiegłym roku to specjalny VIP Day. Jedną z atrakcji PGA będzie próba pobicia rekordu Guinnessa w najdłuższym graniu. Ile można wytrzymać grając w jedną grę bez przerwy? Kilka godzin? Kilka dni? Okazuje się, że znalazł się śmiałek, który grał nieprzerwanie przez 135 godzin 15 minut i 10 sekund! A, to prawie 6 dni. Wyobrażacie to sobie? Ten śmiałek, to Okan Kaya. Jego wynik po dziś dzień jest oficjalnym rekordem Guinnessa w najdłuższym graniu w grę komputerową. Co chcemy zrobić? To proste – pobić rekord Guinnessa w najdłuższym graniu w grę komputerową. Aktualnie wynosi on 135 godzin i 15 minut i 10 sekund tak, więc nasz zawodnik – Gordon, ma przed sobą epicką misję. Bicie rekordu zaczynamy już 24 października o godzinie 12.00 na Poznań Game Arena. Jeśli wszystko pójdzie zgodnie z planem, to bicie rekordu skończy się 31 października, czyli 7 dni później. Poza biciem rekordu na scenie pojawi się wiele atrakcji, o których niedługo będzie można przeczytać na: kinguin.pl/KWR Bijąc rekord pomagamy potrzebującym! To bardzo ważny element całej imprezy. W trakcie bicia rekordu zbierane będą pieniądze na cele charytatywne na rzecz dwóch różnych fundacji: Child's Play oraz fundacji Rak Off, która pomaga dzieciakom chorym na nowotwory. Kim jest Gordon? Gordon (Hubert Blejch), to gracz. Dodajmy gracz hardcore'owy. Zgłosił się na ochotnika do pobicia rekordu Guinnessa w najdłuższym graniu w grę komputerową. Gra praktycznie we wszystko od Flashowych gier w przeglądarkach poprzez strategie, a kończąc na FPS. Nie ukrywa swojego zamiłowania do gier inspirowanych fantastyką Sapkowskiego. Poznań Game Arena VIP Day to specjalnie przygotowany dzień dla mediów i biznesu z premierowymi pokazami sprzętu oraz debatami i panelami branżowymi. VIP DAY to możliwość zagrania bez kolejek w ulubione gry oraz szansa uczestnictwa w przygotowanych spotkania ze specjalistami. Jednak za spokojne zwiedzanie targów bez tłumów trzeba zapłacić 100 zł lub wygrać bezpłatne zaproszenie w jednym z konkursów. Ile kosztują bilety? - bilet jednorazowy 17 zł/os. - bilet rodzinny jednorazowy (min. 3 osoby w tym jedno dziecko) 12zł/os. - bilet szkolny jednorazowy 12 zł/os. (na podstawie wypełnionej listy szkolnej. Min. 10 osób)) - dzieci do lat 3 wstęp bezpłatny W tym roku, tak jak w każdym innym warto wybrać się na poznańskie targi. Jest to niezwykła okazja do przyjemnego spędzania czasu wśród najnowocześniejszych technologii, a nawet do ich testowania. PGA 2014, 24-26 października! ŚPRAWDŹ JESZCZE WIĘCEJ CO NA PGA!,Bartosz Krajewski