Więcej zdjęć (2) Pod hasłem Warszawa Stolicą Smaku dziś, 22.06 i jutro w Królikarni możemy skorzystać z przebogatej oferty organizatorów festiwalu: warsztaty, spotkania ze sławami, porady specjalistów, degustacje i konkursy, to wszystko do dyspozycji przybywających na imprezę. Z trudem przyszło wielu uczestnikom dokonać wyboru między słodkim ( acz zdrowym) francuskim śniadaniem na trawie, na które zaprosił David Gaboriaud , promujący ideę delektowania się slow food, dietetycznymi poradami Anny Charko, a warsztatami pieczenia muffinków z owocami, które cieszyły się dużą popularnością. Nie był to jedyny kurs sztuki kulinarnej w dniu dzisiejszym. Organizatorzy postawili sobie za cel uwrażliwienie dzieci na wartościowe jedzenie proponując im zajęcia manualne z użyciem kasz, makaronów, owoców i warzyw. Zarówno dziś jak i jutro najmłodsi mają szansę wyrazić się artystycznie, chętnie chwytają za materiał do pracy jakim jest dla nich zdrowa żywność. Dziś jeszcze organizatorzy festiwalu zapraszają na spotkanie z popularnym Kurtem Schellerem, dietetyczką gwiazda Anną Jelonek, degustację dziczyzny i win ( nurtujące pytanie: jak dobrać odpowiednie do naszych regionalnych produktów?). Przez chwilę będzie poważnie, specjaliści odpowiedzą na pytanie jak walczyć z otyłością u dzieci. Wieczorem odbędzie się degustacji słynnych hiszpańskich oliw, którą będzie można połączyć z seansem filmowym. W niedzielę także mnóstwo propozycji i wiele stref zainteresowań. W ramach pokazów kulinarnych tajemnice kuchni wegańskiej, spotkanie z Magdą Gessler i jej podopiecznym z pierwszej edycji programu Master Chef, Jankiem Paszkowskim, który opowie o oryginalnych zestawieniach w kuchni. Nie zabraknie miejsca dla kuchni japońskiej, Magdalena Tomaszewska-Bolałek oraz Monika Rendzner zdradzą sekrety tej tradycji i zaproponują degustację smakołyków. Przedmiotem cieszących się zwykle największą popularnością warsztatów będą jutro m.in. : kuchnia bezglutenowa oraz egzotyczne: perska, senegalska i marokańska. To niepowtarzalna szansa, by za niewielką opłatą za cały dzień festiwalu zapoznać się z ciekawymi przepisami i odkryć obco brzmiące nazwy. Żyjemy w epoce blogów, nie zabraknie zatem strefy poświęconej ich autorom. Ponownie Janek Paszkowski, tym razem o internetowym dzienniku jako narzędziu pracy. Stylizacja czy fotografia kulinarna to tylko niektóre z ciekawych propozycji. Dziś i jutro Warszawa bez wątpienia jest centrum wydarzeń kulinarnych w kraju, tak świetnie wypromowanych w mediach. Warto zatem przyjrzeć się temu światu z bliska.,Katarzyna Marzęcka