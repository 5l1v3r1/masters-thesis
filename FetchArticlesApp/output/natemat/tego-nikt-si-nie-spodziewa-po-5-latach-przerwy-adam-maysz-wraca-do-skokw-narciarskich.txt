Adam Małysz to już legenda. Zawody z jego udziałem oglądała cała Polska. Teraz słynny skoczek wróci do dyscypliny, która przyniosła mu medale i uwielbienie wśród fanów. Tylko, że w zupełnie innej roli. Czym dokładnie będzie się zajmować? Szczegóły nowego zajęcia legendarnego sportowca zostaną ogłoszone w niedzielę w rodzinnej Wiśle Adama Małysza. Już teraz wiadomo jednak, że czterokrotny mistrz świata, czterokrotny medalista olimpijski i czterokrotny zwycięzca klasyfikacji generalnej Pucharu Świata ma zostać jedną z najważniejszych osób w Polskim Związku Narciarskim. Przez ostatnie lata Adam Małysz zajmował się skokami tylko okazyjnie. Bywał na obozach dla młodzieży i udzielał konsultacji aktywnym sportowcom. Nowe stanowisko co prawda nie oznacza, iż zobaczymy go znów na światowych turniejach, ale da mu realny wpływ na rozwój tej dyscypliny w naszym kraju. Czy dzięki niemu skoki narciarskie staną się sportem narodowym? Przekonamy się wkrótce.,Mateusz Albin