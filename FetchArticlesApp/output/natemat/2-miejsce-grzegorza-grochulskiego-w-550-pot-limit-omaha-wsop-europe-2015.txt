Grzegorz Grochulski był bliski historycznej wygranej i zdobycia pierwszej w historii Polski bransoletki World Series Of Poker. W stolicy Niemiec trwa właśnie prestiżowy festiwal WSOP Europe. W jego ramach zaplanowano rozegranie dziesięciu turniejów. Za nami już siedem z nich i możemy odnotować pierwszy duży sukces jednego z polskich pokerzystów. Grzegorz Grochulski zajął wczoraj drugie miejsce w turnieju Pot Limit Omaha z wpisowym €550. Oprócz niego, na stole finałowym tego turnieju zagrało jeszcze dwóch innych Polaków- Damian Pawlak oraz Paweł Bąkiewicz. Ten pierwszy zajął 8. miejsce i wygrał €5,780, a ten drugi zajął 7. miejsce (€7,560). Jeśli chodzi o występ Grzegorza, to wszystko układało się bardzo dobrze do heads-up’u. Jego rywalem był tam znany brytyjski pokerzysta Barny Boatman. Polak zaczynał walkę w decydującym pojedynku prowadząc w żetonach 2 do 1. Niestety, Boatman szybko objął prowadzenie. Gracze jeszcze kilka razy zamieniali się pozycją lidera, ale to właśnie Brytyjczyk sięgnął ostatecznie po mistrzowską bransoletkę. To jego drugi tytuł WSOP w karierze. Poprzedni zdobył w Las Vegas w 2013 roku wygrywając $1,500 No-Limit Hold’em. W całej dotychczasowej karierze wygrał w turniejach ponad 3 miliony dolarów. Grzegorz Grochulski za zajęcie 2. miejsca otrzymał €33,910. Do dnia wczorajszego jego największym sukcesem było 5. miejsce w €2,150 Turbo Bounty podczas festiwalu EPT Barcelona 2015. W swojej karierze wygrał do tej pory $84,827 (wliczając nagrodę z WSOPE). Wyniki turnieju €550 Pot Limit Omaha- WSOP Europe 2015: 1) Barny Boatman- €54,725 2) Grzegorz Grochulski- €33,910 3) Shannon Shorr- €24,520 4) Jose Obadia- €18,000 5) Doug Lee- €13,220 6) Dominik Maska- €9,980 7) Paweł Bąkiewicz- €7,560 8) Damian Pawlak- €5,780 *,Jakub Suszka