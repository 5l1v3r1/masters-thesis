Janusz Palikot wraz ze swoim sztabem wyborczym już drugi dzień odwiedza Pomorze. Dzisiaj kandydat Twojego Ruchu na Prezydenta odwiedził Szczecin, Białogard, Koszalin i Słupsk. Na konferencji prasowej lider TR odniósł się też do zamieszania wokół pomnika smoleńskiego. – Budujmy fabryki, nie pomniki! – zaapelował. Dzień rozpoczął się od porannego spotkania z artystami Akademii Sztuki oraz wizyty w szczecińskiej Filharmonii, którą Janusz Palikot na swoim blogu opisał jako „jeden z czterdziestu najlepszych budynków świata”. Lider Twojego Ruchu podkreślał, że Polska może się pochwalić wieloma uzdolnionymi artystami, czego dowodem jest Oscar dla „Idy” czy premiera spektaklu Mariusza Trelińskiego na nowojorskim Broadwayu. – – mówił Janusz Palikot. Po Szczecinie przyszedł czas na Białogard. Tam kandydat z ramienia Twojego Ruchu nieśpiesznym krokiem spacerował po rynku, rozmawiając z napotkanymi osobami i chętnie zgadzając się na wspólne zdjęcia. Atmosfera była bardzo pozytywna, o czym Janusz Palikot wspomniał na swoim Twitterze: W Koszalinie odbyła się konferencja prasowa, na której lider TR odniósł się do kolejnej już odsłony konfliktu wobec budowy pomnika smoleńskiego. – – apelował w swojej wypowiedzi Przewodniczący TR. Na koniec dnia Janusz Palikot udał się do Słupska. Najpierw odbyło się otwarte spotkanie w kawiarni Kafeina, które cieszyło się dużym zainteresowaniem zarówno samych mieszkańców, jak i mediów. Dyskusja toczyła się głównie w temacie proponowanej przez naszego kandydata ustawy o tworzeniu miejsc pracy i podnoszenia wynagrodzeń, ale również postulatu demokracji bezpośredniej i praktycznych przykładów jej wdrożenia. Janusz Palikot w każdym odwiedzanym mieście stara się spotkać z włodarzami, aby móc porozmawiać o tym, w jaki sposób Prezydent RP może ponad podziałami działać na rzecz lepszego rozwoju Polski. Nie inaczej było w Słupsku, którego prezydentem od niedawna jest były już poseł Twojego Ruchu Robert Biedroń. Obaj politycy długo dyskutowali na temat możliwości zbliżenia wysokości zarobków Polek i Polaków do średniego poziomu państw zachodnich, np. Niemiec. Na koniec dnia obaj panowie postanowili spotkać się już w bardziej kameralnej atmosferze.,Kampania PALIKOTA