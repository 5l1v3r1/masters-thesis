W Sztokholmie jest sporo ciekawych restauracji, kawiarni i knajpek. Trafiamy na nie na prawie każdym rogu. Większość okaże się być zupełnie przyzwoita, a nawet bardzo dobra. Szwedzi mają dostęp do świeżych owoców morza i dbają o najwyższą jakość serwowanych owoców i warzyw. Łatwo jest więc złapać na mieście coś pysznego do zjedzenia. Tych wyjątkowych restauracji, w których warto zawalczyć o stolik, też jest sporo. Wybrałam trzy, moim zdaniem, najciekawsze miejsca. Na śniadanie, obiad i kolację. Śniadanie w Johan & Nystorm To jedna z najlepszych kawiarni w Sztokholmie. Mekka wszystkich kawowych maniaków i przykład do naśladowania dla całej okolicy. W interesującym, przytulnym wnętrzu można nie tylko spróbować wielu rodzajów świetnej kawy, ale także przekąsić coś pysznego i zrobić zakupy. Dostaniemy tutaj specjalistyczne dripy, kawiarki, filiżanki i oczywiście najwyższej jakości kawy i herbaty. Wypiłam tutaj najlepsze cappuccino życia. Psst! Kawę sygnowaną przez Johan&Nystorm kupują najlepsze warszawskie kawiarnie. Mają jej jednak zaledwie kilka rodzajów. W Sztokholmie wybór będzie naprawdę znacznie większy! Obiad w Restaurant Frantzén Dwie gwiazdki Michelin, 15. pozycja na liście najlepszych restauracji na świecie. "Relaksująco eleganckie miejsce" mówią krytycy. Nakarmimy tutaj wszystkie zmysły. Podobno przez życie wręcz duchowe. Podawane jedzenie jest naprawdę wyjątkowe, wygląda bajecznie i sprawia, że nawet najbardziej srodzy krytycy kulinarni wzdychają głęboko. Do tego szef kuchni wygląda na świetnego gościa. Sprawienie sobie tutaj przyjemności to inwestycja dość droga, ale jak twierdzą krytycy - warta swojej ceny. Za menu złożone z 12 dań zapłacimy 2 200 SEK. Kolacja w Restaurang Volt Jedna z najlepiej ocenianych restauracji w Sztokholmie. Plotki głoszą, że jest to bardzo mocny kandydat do gwiazdki Michelin. Z tego powodu warto pomyśleć o rezerwacji przed wizytą. Nie jest to tak bardzo prestiżowe miejsce jak Frantzén, za to zdecydowanie niezwykle przebojowe. Możemy zdecydować się na posiłek złożony z czterech, sześciu lub dziewięciu dań. Ostatnia opcja wymaga od klienta spędzenia w restauracji przynajmniej 3 godzin. Autorskie kompozycje szefów kuchni podobno nie mają sobie równych. To prawdziwi pasjonaci, którzy osobiście dbają o najwyższą jakość składników i prezentacje dań. Na koniec Sztokholm to prawdziwy raj dla wymagających foodies. Wśród naprawdę najciekawszych restauracji powinna zawsze znaleźć się klasyczna już Lux Restaurang. Jest rekomendowana w prawie każdym przewodniku. Słusznie. Jej właściciele otworzyli drugie miejsce, Restaurang B.A.R specjalizuje się w daniach rybnych i jest znacznie tańsza niż jej starsza siostra. Ciekawe menu ma także niezobowiązująca Restaurang Ag.,Maja Święcicka