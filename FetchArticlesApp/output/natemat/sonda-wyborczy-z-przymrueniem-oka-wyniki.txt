Komorowski, Duda, Korwin – Mikke, czy Ogórek? Któremu z kandydatów na prezydenta powierzylibyśmy nasze oszczędności do zainwestowania? Kto z nich w dzieciństwie mógł być przewodniczącym klasy? Kto poprowadziłby nasze wojska do zwycięstwa w Bitwie pod Grunwaldem? I wreszcie, na kogo zagłosujemy? Tym razem, ze względu na brak miejsca ;) pokażemy Państwu samą Nagą Prawdę, czyli to czego, według Indeksu Pewności Opinii iCODE™, jesteśmy w 100% pewni. Prawdę (deklaracje ludzi) można zobaczyć na każdym innym portalu, Nagą - tylko u nas! Wyniki naszego sondażu pokazują, że własnych oszczędności… nie powierzylibyśmy nikomu. Widać żaden z kandydatów nie wie jak je pomnażać. Co ciekawe, jednemu z nich oddamy losy Państwa, Narodu i Ojczyzny. Ale nie pieniądze. Niewielu z nas postrzega kandydatów jako osoby stworzone do rządzenia. 25% badanych uważa, że Andrzej Duda mógł być przewodniczącym klasy w dzieciństwie i tym marnym wynikiem wygrywa z resztą kandydatów. Pogrom wśród sił krzyżackich siałby tylko Janusz Korwin-Mikke. 39% osób uważa, że pod jego dowództwem odnieślibyśmy sukces w 1410. Pozostali jak widać nie mają walki wpisanej w DNA. I w końcu, który z kandydatów ma największą szansę na wygraną? W tym przypadku Polacy decydują w nietypowy (?) sposób. Wciąż nie wiemy na kogo głosować, wskaźniki szczerego poparcia są mikre. Za to wiemy kogo hejtować. Z marzeniami o fotelu prezydenckim mogą się pożegnać Magdalena Ogórek, Andrzej Duda i Janusz Korwin-Mikke. Ponad połowa osób zdecydowanie i pewnie odrzuca ich kandydaturę. Najmniejszy hejt dostaje Bronisław Komorowski (14%) i tym samym wygrywa z resztą kandydatów. Mili Państwo, wygląda na to, że wybieramy mniejsze zło. Bądźmy szczerzy, żaden z kandydatów nie jest ideałem, żadnego z nich nie jesteśmy pewni. Wniosek z tego taki - mamy wakat! Może jest ktoś chętny? 2020 już nie długo! :),Naga prawda