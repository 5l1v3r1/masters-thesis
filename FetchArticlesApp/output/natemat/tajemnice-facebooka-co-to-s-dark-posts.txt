Myślicie, że wszystko, co oferują firmy, pojawia się na ich profilach na portalach społecznościowych? Jesteście w błędzie. Na Facebooku mnóstwo reklamowych postów trafia do użytkowników serwisu i wbrew pozorom nie uświadczymy ich na fanpage'ach producentów promowanych produktów. Takie nieopublikowane wiadomości noszą miano „ciemnych postów”. Ciemne posty powstały po to, aby podmioty komercyjne mogły promować stworzoną przez siebie zawartość bez publikowania jej na swoich oficjalnych profilach. Z tego typu treściami reklamowymi sprzedawcy i usługodawcy docierają tylko do wybranych użytkowników z określonej grupy demograficznej. Tworzenie ciemnych postów pozwala też firmom sprawdzić reakcję odbiorców na proponowane przez siebie produkty i usługi. Wnikliwa analiza komentarzy wystawionych przez respondentów stanowi niekiedy impuls do przebudowania kampanii marketingowej. Poza Facebookiem ciemne posty można też zamieszczać w serwisach takich jak: LinkedIn, Pinterest i Twitter. Z kolei na Snapchacie i Instragramie wszelkie promocyjne wiadomości wydane i rozsyłane są w takiej właśnie postaci.,Dawid Wojtowicz