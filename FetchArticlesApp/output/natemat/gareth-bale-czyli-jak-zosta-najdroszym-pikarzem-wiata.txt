„99 milionów euro za piłkarza!”, „Real sięga po Bale’a!”, „Najdroższy transfer w historii futbolu!”. W ostatnich dniach, bez przerwy byliśmy atakowani tego typu tytułami w sportowej prasie na całym świecie. Do transferu jeszcze nie doszło, ale jak zapewniają osoby związane blisko z Realem Madryt, jak i samym piłkarzem, cała transakcja powinna dojść do skutku w najbliższych dniach. Blisko 100 mln euro! Kwota kosmiczna! Czy słuszna? Gareth Bale urodził się 16 lipca 1989 r, jako dziecko Franka (po którym odziedziczył drugie imię) – szkolnego dozorcy i Debbie. Bale stał się tym samym bratankiem byłego piłkarza Cardiff City – Chrisa Pike. Piłkarz do dziś podkreśla, że to dzięki ojcu zawdzięcza, jakim jest dziś piłkarzem i człowiekiem - Już od najmłodszych lat przejawiał smykałkę do sportu. Uczęszczając do Whitchurch High School w Cardiff występował w drużynach : piłkarskiej, rugby, hokeju na lodzie, czy lekkoatletycznej. W wieku 14-lat potrafił przebiec dystans 100 metrów w czasie 11,4 sek! Do szkoły uczęszczał do 2005 r. Podczas ostatniego roku w szkole, otrzymał nagrodę za zasługi w sporcie. Jego szkolny nauczyciel WF-u Gwyn Morris w specjalnym oświadczeniu powiedział - Pierwszym klubem, z którym podpisał profesjonalny kontrakt został angielski Southampton. W pierwszej drużynie zadebiutował 17 kwietnia 2006 r. w meczu przeciwko Millwall. Miał wtedy dokładnie 16 lat i 275 dni. Gareth stał się tym samym drugim najmłodszym zawodnikiem w historii Southampton, który wystąpił w oficjalnym meczu tej drużyny (Theo Walcott był 132 dni młodszy). Święci wygrali to spotkanie 2:0. Pierwszego gola zdobył tego samego roku, kilka miesięcy później. Dokładnie 6 sierpnia w spotkaniu przeciwko Derby Country, a tamto spotkanie zakończyło się wynikiem 2:2. Dzięki świetnym występom w klubie, Bale zwrócił na siebie uwagę selekcjonera reprezentacji Walii. W seniorskim zespole zadebiutował 27 maja 2006 roku w meczu z Trynidadem i Tobago. Stał się równocześnie najmłodszym piłkarzem reprezentującym Walię (wcześniej rekord należał do Lewina Nyatangi). W czasie debiutu miał 16 lat i 315 dni. Nie tak dawno, w jednym z wywiadów, były menedżer „Czerwonych Diabłów” Sir Alex Ferguson wyjawił - Licznik Bale’a w Southampton zatrzymał się na 45 spotkaniach, w których Walijczyk zdobył 5 bramek. Podczas przygody w zespole „Świętych”, Bale zdobył nagrodę przyznawaną przez stację BBC dla Najlepszego Młodego Sportowca Roku w Walii(grudzień 2006 r.), natomiast 4 marca 2007 r. został uznany najlepszym młodym piłkarzem w Premiership. - – mówił nie tak dawno w jednym z wywiadów Bale. 25 maja 2007 r. Bale podpisuje czteroletni kontrakt z Tottenhamem Hotspur. Nowy zespół Walijczyka płaci początkowo za ten transfer 5 mln euro zespołowi Southampton, ale kwota ostatecznie sięga 10 mln euro w oparciu o ilość występów, a także sukcesów Walijczyka w nowym zespole. Swoje pierwsze spotkanie w zespole „Kogutów” bale rozegrał 12 lipca 2007 r, w towarzyskim meczu przeciwko St. Patrick's Athletic, ale w 80 min. meczu musiał opuścić plac gry z powodu kontuzji nogi. Piłkarz był ustawiany na pozycji lewego obrońcy, mimo tego był bardzo bramkostrzelnym zawodnikiem. Swojego pierwszego gola dla Tottenhamu zdobył w meczu z Fulham 1 września 2007 r. Później strzelał bramki kolejno Arsenalowi Londyn i Middlesbrough. W czterech spotkaniach w nowym zespole, mając zaledwie 18-lat zanotował już trzy trafienia. Już wtedy zapowiadał się na nową gwiazdę Premiership. Niestety jego błysk szybko ugasiła kontuzja, której doznał w spotkaniu z Birmingham City 2 grudnia 2007 r. Okazało się, że Bale doznał uszkodzenia więzadeł w prawej kostce. Pierwszy sezon w nowym zespole miał praktycznie spisany na straty. Sezon 2008/09 miał być „nowym początkiem”. Walijczyk podpisał nowy 4-letni kontrakt z „Kogutami” Otrzymał koszulkę z numerem „3” na plecach. Niestety Walijczyk nie potrafił wrócić do pełni dyspozycji po wspomnianej wcześniej groźnej kontuzji. Po kilku słabszych występach stracił miejsce w składzie na rzecz Benoîta Assou-Ekotto, który ostatecznie stał się podstawowym zawodnikiem „Kogutów”. Dopiero w kolejnym sezonie Bale dostał więcej szans na grę od ówczesnego trenera Tottenhamu Harry’ego Redknapp’a. M.in. właśnie dzięki jego dobrej postawie piłkarze Tottenhamu zakwalifikowali się do rozgrywek Champions League. Kolejne sezony, to już pasmo sukcesów Bale’a na boiskach angielskiej Premiership, ale i także na arenie międzynarodowej, jak chociażby w meczu Ligii Mistrzów przeciwko Interowi Mediolan, w którym to Walijczyk zdobył trzy bramki! (mecz zakończył się wynikiem 4:3 dla Interu). W roku 2001, a także 2013 został wybrany przez zawodowy związek piłkarzy (PFA) piłkarzem roku w Anglii. W międzyczasie zmienił dotychczasowy numer na koszulce na „11” i podpisał kontrakt do 2016 r. W ostatnich miesiącach stał się jednym z najgłośniejszych kąsków na talerzu zwanym „rynek transferowy”. Już od jakiegoś czasu najbardziej zdeterminowanym klubem, który chciałby mieć Walijczyka u siebie jest Real Madryt. Bale również nie ukrywa, że gra w La Liga byłaby dla niego ciekawym rozwiązaniem - Niektórych szokuje cena za jaką Bale miałby przejść z Tottenhamu do Realu. Mówi się o kwocie sięgającej 100 mln euro! Obecny trener FC Barcelony Gerardo „Tata” Martino w jednym z wywiadów użył nawet stwierdzenia, że – „ta cena jest brakiem szacunku dla świata”. Obojętnie jak potoczą się losy transferowe 24- letniego Bale, to on swój cel na najbliższe lata ma ciągle ten sam - Obserwuj mnie na Twitterze! @s_czaplinski,Sebastian Czapliński