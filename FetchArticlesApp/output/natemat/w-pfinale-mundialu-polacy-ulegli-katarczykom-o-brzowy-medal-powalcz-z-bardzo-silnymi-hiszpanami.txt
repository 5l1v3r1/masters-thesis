Pozostaje walka o brąz. Po zaciętym meczu z reprezentacją gospodarzy z Kataru reprezentacja Polski w piłce ręcznej przegrała półfinał mundialu 29:31. W meczu o trzecie miejsce podopieczni Michaela Bieglera zmierzą się z ekipą Hiszpanii. Jak w większości spotkań w tegorocznych mistrzostwach świata, tak i w półfinałowym meczu z reprezentantami Kataru biało-czerwoni nie ustrzegli się serii błędów. Przede wszystkim nasiliły się one pod koniec pierwszej połowy i na początku drugiej. Polskiej drużynie trudno było konstruować skuteczne akcje, brakowało precyzji nawet w akcjach sam na sam z bramkarzem. Polska kontra... reszta świata Mecz rozpoczęty od dwupunktowej przewagi, przez długi czas przebiegał w tle nawet pięciu goli na korzyść gospodarzy. Ostatecznie w końcówce drugiej połowy Polacy zdecydowali się na kilka bardziej dynamicznych akcji, które okazały się skuteczniejsze niż ryzykowna gra taktyczna, okazująca się korzystną także dla katarskich obrońców. Mniej wyrobionym kibicom warto zwrócić uwagę, iż Polska wbrew wszelkim pozorom nie przegrała jednak z drużyną outsiderów. Co prawda Katar dotąd nie ocierał się nawet o czołówkę najważniejszych imprez, ale po przyznaniu temu krajowi prawa organizacji tegorocznego mundialu ściągnięto zawodników z najbardziej utytułowanych w piłce ręcznej nacji. Swoistej drużynie "reszty świata" pod katarską flagą wcześniej ulegli m.in. wielokrotni mistrzowie Niemcy. Wywalczyć brąz! Mundial dla Polaków się jednak jeszcze nie kończy i drużyna Michaela Bieglera może wrócić z niego z o wiele lepszym wynikiem niż większość wróżyła jej przed wylotem do Azji. W piątkowy wieczór poznaliśmy też drugiego, obok Kataru, finalistę - Francję. "Les Bleus" wygrali 26:22 w meczu z Hiszpanią, z którą Polska zmierzy się w boju o brązowy medal.,Bartosz Świderski