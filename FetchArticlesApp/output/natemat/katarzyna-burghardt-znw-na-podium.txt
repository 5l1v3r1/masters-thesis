Więcej zdjęć (3) W dniach 29. 07-31 .07. 2014r. w Szczecinie odbyły się 90. Mistrzostwa Polski w Lekkiej Atletyce. Katarzyna Burghardt, mieszkanka Krynicy-Zdroju wywalczyła w chodzie na 20 km brązowy medal. Nie jest to pierwsze osiągnięcie Katarzyny, która w swojej karierze sportowej wypracowała tytuły 12-krotnej Mistrzyni Polski w chodzie sportowym na różnych dystansach, 25-krotnej medalistki Mistrzostw Polski, w 2007r. w Debreczynie na Węgrzech uzyskała 4 miejsce w Młodzieżowych Mistrzostwach Europy. Uczestniczyła również w Mistrzostwach Świata, Pucharach Świata i Pucharach Europy. „Pomimo bardzo ciężkich warunków na trasie i ponad 35- stopniowego upału zdobyłam brązowy medal. Bardzo się cieszę z kolejnego sukcesu na Mistrzostwach Polski. Moim hobby i pasją oprócz chodu, którym się zajmuje zawodowo jest również bieganie. Po zakończonym sezonie w chodzie sportowym będę brała udział w biegach ulicznych i górskich. Jako instruktor lekkiej atletyki zachęcam miłośników i początkujących biegaczy do współpracy”- mówi nam 25-krotna medalistka Mistrzostw Polski w chodzie sportowym Katarzyna Burghardt. Kontakt: E-mail: katarzyna.burghardt1@gmail.com Telefon: +48 609 326 819,Katarzyna-Paweł Zygmuntowie