Jak widać, słychać i czuć, ostatnio wygrywa wśród nieco przerysowanej przez medialne „trendy” części wyborców moda na zmiany. Zbliżają się letnie upały, więc pora na orzeźwiający, zimny prysznic. Po pierwsze Polska nie jest samotną wyspą. Jesteśmy częścią zachodniej cywilizacji i wraz z nią rywalizujemy z gospodarkami Chin, Tajwanu, Korei Południowej, Japonii, ale też Indii, Brazylii etc. Zachód sam ze sobą też oczywiście rywalizuje, nie tylko USA z Europą, ale wciąż bardzo słabo zjednoczona Europa sama ze sobą. Załóżmy jednak, że Zachód może się jakoś wewnętrznie umówić, na co nadzieję daje choćby umowa o wolnym handlu między USA, Kanadą i UE, bojkotowana przez lewicę z uwagi na groźbę uzyskania zbytnich przywilejów przez korporacje. Groźba jest realna, ale i możliwości tworzone przez Transatlantic Trade and Investment Partnership (TTIP) są godne uwagi. Możliwe, że prowadzą, wbrew pozorom, do większej dbałości o euro-amerykański rynek pracy, co w zasadzie lewica powinna popierać bardzo mocno. Tym niemniej średnia pensja w Polsce zależy nie tylko od rządu RP, ale też od tego, z kim się ekonomicznie ścigamy jako kraj i jako część Europy. Żaden Kukiz ani Duda nie sprawią nagle, że nasza średnie zarobki uzyskają poziom zarobków brytyjskich, czy angielskich. Nie da się też nagle wrzucić jakichś ogromnych kwot we wsparcie socjalne, bo nasza gospodarka przestanie być konkurencyjna. Nasz średnia krajowa jest też wypadkową historii. W 1989 roku byliśmy naprawdę ruiną. Nie były natomiast w ruinie inne gospodarki, z którymi rywalizujemy. Między latami 1989 a 2015 znacząco zmniejszyliśmy dzielący nas od Holandii czy Niemiec dystans różnicy w zarobkach i w poziomie życia, ale on nadal oczywiście istnieje. Uważam, że Platforma Obywatelska była i jest lepsza w nadganianiu tego dystansu niż PiS, czy „jawasrozwalę” Kukiz. Potrafię sobie wyobrazić polityków potrafiących lepiej nadganiać ów dystans niż PO, ale problem w tym, że nie ma ich w PiS czy u Kukiza. Różnica między Zachodnią Europą i (nawet) Czechami i Węgrami w 1989 roku, a Polską, tłumaczy, dlaczego aż tylu młodych Polaków wyjechało pracować na Zachód. Jeśli za tę samą prostą czynność na Zachodzie zarabiało się nawet ośmiokrotnie więcej, a obecnie nadal dwu – trzykrotnie więcej, to nie możemy się dziwić, że wielu ludzi tam wyjeżdża. Oczywiście milej by było, gdyby pracujący na Zachodzie Polacy dorabiali się i wracali z powrotem do ojczyzny, ale w bardziej rozwiniętych krajach Europy nie tylko więcej się zarabia. Pomimo tego, że we Francji czy w Belgii koszty niemal wszystkiego są wyższe niż w Polsce, to jednak stosunek zarobków do wydatków jest tam i tak korzystniejszy. Więc wielu ludzi tam po prostu zostaje i będzie zostawać, dopóki będzie zapotrzebowanie na ich umiejętności. Tego przez najbliższe lata żaden nowy rząd znacząco nie zmieni, bo jest to niezależne od decyzji polskich polityków. Trzeba by czarów, aby średnia pensja polska zrównała się w przeciągu kilku lat ze średnią pensją zachodnią. Winy za to nie ponosi Tusk, Kwaśniewski czy Kaczyński, ale sama historia. Jedyne co może zrobić rząd, to przyspieszyć nasz proces doganiania społeczeństw takich jak francuskie czy belgijskie. I powtórzę raz jeszcze – jestem przekonany, że PO było i jest w tym lepsze niż PiS, czy „jawasrozwalę” Kukiz. Po drugie. To oczywiste, że innowacyjna gospodarka ściga się szybciej w ogólnoświatowej rywalizacji ekonomicznej. Oczywiście świetnie by było, aby innowacyjność naszej gospodarki była wzorcowa. To całkiem możliwe, że zbyt wiele pieniędzy inwestujemy w inne działy gospodarki niż innowacyjność. Ale to też nie takie proste. Niedawno się spotkałem z opinią, że niepotrzebnie włożyliśmy tyle unijnych pieniędzy w rozwój infrastruktury, że lepiej było włożyć te środki w laboratoria, w ośrodki badawcze etc. Pojawił się argument, że w Niemczech czy we Francji znacznie więcej łoży się na badania niż na drogi. Wszystko jasne, tylko myśmy w 1989 praktycznie w ogóle nie mieli infrastruktury. A bez wygodnych połączeń między dużymi miastami i ośrodkami przemysłowymi kraj nie będzie zbyt wiele zarabiał, bo ograniczenia dla biznesu z racji braku mobilności i możliwości normalnego transportu towarów są przecież przeogromne. W każdym bądź razie innowacyjność też się nie zjawi jak za dotknięciem magicznej różdżki. Nadal wielu wybitnych naukowców i technologów będzie wyjeżdżało do Francji czy USA, mając tam większe zarobki i większe szanse na realizację swoich zamierzeń. Specjalistów można po prostu kupować. A Polski nie stać na zagwarantowanie wielu naukowcom pensji i funduszy na poziomie niemieckim czy włoskim. Odbija się to też na poziomie edukacji w szkołach wyższych, które, jak wiemy, nie stoją najwyżej w ogólnoświatowych rankingach. Znakomici wykładowcy też kosztują, też są podkupywani, też starają się bardziej za wyższe uposażenie. Ktoś mógłby wręcz stwierdzić, że otwarcie rynku pracy dla Polaków w UE wydrenowało Polskę. I podobnie jak Korwin Mikke planować przeróbkę Parlamentu Europejskiego na burdel. No cóż – Polska jest dla ludzi. Nasz kraj nie powinien być więzieniem, które broni dostępu do paszportów dla swoich obywateli i nie walczy, gdzie się da, o zniesienie wiz. Komunizm już przerabialiśmy. Teraz paszport jest prawem a nie przywilejem, podobnie jak możliwość mieszkania tam, gdzie komu jest wygodnie. Powoli jednak rynek pracy w UE sam się reguluje. Również do nas przyjeżdżają specjaliści z bogatszych państw Europy, bo w ich ojczyznach nie ma już zapotrzebowania na specjalizacje, w których się wykształcili. W bardziej zrównoważonej migracji pracowników ogromnie pomogły programy unijne dla studentów. Wielu studentów z Zachodniej Europy pracuje przez jakiś czas po studiach w Krakowie, we Wrocławiu, czy w Warszawie. Jak więc widać, zmiany na lepsze zachodzą, ale są to zmiany ewolucyjne, bo na rewolucyjne za bardzo nie ma tu miejsca. Jedyną rewolucją mogłoby być zamknięcie granic Polski dla jej obywateli, aby młodzi ludzie nie wyjeżdżali do UK pracować za większe niż u nas pieniądze. Rewolucja polegająca na natychmiastowym zrównaniu płac i środków uczelni wyższych jest możliwa tylko w baśni. Również najlepsza nawet polska uczelnia nie zbuduje sobie w mgnieniu oka marki porównywalnej z Sorboną, czy Oksfordem. Nawet stu Kukizów w rękawicach bokserskich nic z tym nie zrobi. Po trzecie. Wszystko wskazuje na to, że społeczeństwa konserwatywne i nietolerancyjne słabiej się rozwijają. Gdy na gruncie patriarchalizmu każe się kobiecie jedynie siedzieć w domu, gotować i chować dzieci, zbliża się gospodarkę do Maroka, Egiptu czy Jemenu. A tam nie jest dobrze ze wzrostem poziomu życia... Jeśli ludzie są nauczeni tego, że głównym źródłem pragnień i lęków jest religijny rytuał, blokuje ich to w chęci walczenia o swoje prawa, o swój kęs chleba i o swoje wykształcenie. Świetnym przykładem jest tu wielu indyjskich chłopów, którym uczestnictwo w częstych i barwnych religijnych festynach służy za pewnego rodzaju narkotyk, pozwalający uśmierzyć ból z życia w nędzy. Jak zatem może przynieść zmianę na lepsze ultraklerykalny PiS? Prezydent z ramienia tej partii już w pierwszych dniach po wyborczym zwycięstwie spełniał się w licznych religijnych rytuałach... Może gdyby Polacy byli w większości protestantami, tak jak Amerykanie, byłoby lepiej. Wiele denominacji protestanckich ma silny etos pracy i bogacenia się, nie posiada też spektakularnych rytuałów i gigantycznych, wysadzanych złotem świątyń. To sprawia, że USA, mimo tak dużej ilości bardzo pobożnych konserwatystów rozwija się wcale nieźle. Ale USA jest tu wyjątkiem, nie zaś regułą. Jaką zatem zmianę, jeśli chodzi o postęp, innowacyjność i szanse młodych, może przynieść klerykalny PiS? Oczywiście tu też PO nie jest i nie było wzorem, ma ono swoje chadeckie i konserwatywne skrzydła, ale w porównaniu z PiS widać jednak znacznie większą otwartość. Kukiz też swoimi poglądami nie wróży w tym względzie zmiany na lepsze... Coś czuję, że już zamarzamy pod tym zimnym prysznicem, więc na dzisiaj kończę. Ważne jest, aby pomyśleć, co może zmienić kraj na lepsze. Z pewnością nie stworzymy w ciemno państwowych fabryk jak za Gierka, na co liczy w swoich deklaracjach PiS. A jeśli jednak stworzymy, to już wtedy nie będzie prysznic ale kubeł zimnej wody.,Jacek TabiszJak widać, słychać i czuć, ostatnio wygrywa wśród nieco przerysowanej przez medialne „trendy” części wyborców moda na zmiany. Zbliżają się letnie upały, więc pora na orzeźwiający, zimny prysznic. Po pierwsze Polska nie jest samotną wyspą. Jesteśmy częścią zachodniej cywilizacji i wraz z nią rywalizujemy z gospodarkami Chin, Tajwanu, Korei Południowej, Japonii, ale też Indii, Brazylii etc. Zachód sam ze sobą też oczywiście rywalizuje, nie tylko USA z Europą, ale wciąż bardzo słabo zjednoczona Europa sama ze sobą. Załóżmy jednak, że Zachód może się jakoś wewnętrznie umówić, na co nadzieję daje choćby umowa o wolnym handlu między USA, Kanadą i UE, bojkotowana przez lewicę z uwagi na groźbę uzyskania zbytnich przywilejów przez korporacje. Groźba jest realna, ale i możliwości tworzone przez Transatlantic Trade and Investment Partnership (TTIP) są godne uwagi. Możliwe, że prowadzą, wbrew pozorom, do większej dbałości o euro-amerykański rynek pracy, co w zasadzie lewica powinna popierać bardzo mocno. Tym niemniej średnia pensja w Polsce zależy nie tylko od rządu RP, ale też od tego, z kim się ekonomicznie ścigamy jako kraj i jako część Europy. Żaden Kukiz ani Duda nie sprawią nagle, że nasza średnie zarobki uzyskają poziom zarobków brytyjskich, czy angielskich. Nie da się też nagle wrzucić jakichś ogromnych kwot we wsparcie socjalne, bo nasza gospodarka przestanie być konkurencyjna. Nasz średnia krajowa jest też wypadkową historii. W 1989 roku byliśmy naprawdę ruiną. Nie były natomiast w ruinie inne gospodarki, z którymi rywalizujemy. Między latami 1989 a 2015 znacząco zmniejszyliśmy dzielący nas od Holandii czy Niemiec dystans różnicy w zarobkach i w poziomie życia, ale on nadal oczywiście istnieje. Uważam, że Platforma Obywatelska była i jest lepsza w nadganianiu tego dystansu niż PiS, czy „jawasrozwalę” Kukiz. Potrafię sobie wyobrazić polityków potrafiących lepiej nadganiać ów dystans niż PO, ale problem w tym, że nie ma ich w PiS czy u Kukiza. Różnica między Zachodnią Europą i (nawet) Czechami i Węgrami w 1989 roku, a Polską, tłumaczy, dlaczego aż tylu młodych Polaków wyjechało pracować na Zachód. Jeśli za tę samą prostą czynność na Zachodzie zarabiało się nawet ośmiokrotnie więcej, a obecnie nadal dwu – trzykrotnie więcej, to nie możemy się dziwić, że wielu ludzi tam wyjeżdża. Oczywiście milej by było, gdyby pracujący na Zachodzie Polacy dorabiali się i wracali z powrotem do ojczyzny, ale w bardziej rozwiniętych krajach Europy nie tylko więcej się zarabia. Pomimo tego, że we Francji czy w Belgii koszty niemal wszystkiego są wyższe niż w Polsce, to jednak stosunek zarobków do wydatków jest tam i tak korzystniejszy. Więc wielu ludzi tam po prostu zostaje i będzie zostawać, dopóki będzie zapotrzebowanie na ich umiejętności. Tego przez najbliższe lata żaden nowy rząd znacząco nie zmieni, bo jest to niezależne od decyzji polskich polityków. Trzeba by czarów, aby średnia pensja polska zrównała się w przeciągu kilku lat ze średnią pensją zachodnią. Winy za to nie ponosi Tusk, Kwaśniewski czy Kaczyński, ale sama historia. Jedyne co może zrobić rząd, to przyspieszyć nasz proces doganiania społeczeństw takich jak francuskie czy belgijskie. I powtórzę raz jeszcze – jestem przekonany, że PO było i jest w tym lepsze niż PiS, czy „jawasrozwalę” Kukiz. Po drugie. To oczywiste, że innowacyjna gospodarka ściga się szybciej w ogólnoświatowej rywalizacji ekonomicznej. Oczywiście świetnie by było, aby innowacyjność naszej gospodarki była wzorcowa. To całkiem możliwe, że zbyt wiele pieniędzy inwestujemy w inne działy gospodarki niż innowacyjność. Ale to też nie takie proste. Niedawno się spotkałem z opinią, że niepotrzebnie włożyliśmy tyle unijnych pieniędzy w rozwój infrastruktury, że lepiej było włożyć te środki w laboratoria, w ośrodki badawcze etc. Pojawił się argument, że w Niemczech czy we Francji znacznie więcej łoży się na badania niż na drogi. Wszystko jasne, tylko myśmy w 1989 praktycznie w ogóle nie mieli infrastruktury. A bez wygodnych połączeń między dużymi miastami i ośrodkami przemysłowymi kraj nie będzie zbyt wiele zarabiał, bo ograniczenia dla biznesu z racji braku mobilności i możliwości normalnego transportu towarów są przecież przeogromne. W każdym bądź razie innowacyjność też się nie zjawi jak za dotknięciem magicznej różdżki. Nadal wielu wybitnych naukowców i technologów będzie wyjeżdżało do Francji czy USA, mając tam większe zarobki i większe szanse na realizację swoich zamierzeń. Specjalistów można po prostu kupować. A Polski nie stać na zagwarantowanie wielu naukowcom pensji i funduszy na poziomie niemieckim czy włoskim. Odbija się to też na poziomie edukacji w szkołach wyższych, które, jak wiemy, nie stoją najwyżej w ogólnoświatowych rankingach. Znakomici wykładowcy też kosztują, też są podkupywani, też starają się bardziej za wyższe uposażenie. Ktoś mógłby wręcz stwierdzić, że otwarcie rynku pracy dla Polaków w UE wydrenowało Polskę. I podobnie jak Korwin Mikke planować przeróbkę Parlamentu Europejskiego na burdel. No cóż – Polska jest dla ludzi. Nasz kraj nie powinien być więzieniem, które broni dostępu do paszportów dla swoich obywateli i nie walczy, gdzie się da, o zniesienie wiz. Komunizm już przerabialiśmy. Teraz paszport jest prawem a nie przywilejem, podobnie jak możliwość mieszkania tam, gdzie komu jest wygodnie. Powoli jednak rynek pracy w UE sam się reguluje. Również do nas przyjeżdżają specjaliści z bogatszych państw Europy, bo w ich ojczyznach nie ma już zapotrzebowania na specjalizacje, w których się wykształcili. W bardziej zrównoważonej migracji pracowników ogromnie pomogły programy unijne dla studentów. Wielu studentów z Zachodniej Europy pracuje przez jakiś czas po studiach w Krakowie, we Wrocławiu, czy w Warszawie. Jak więc widać, zmiany na lepsze zachodzą, ale są to zmiany ewolucyjne, bo na rewolucyjne za bardzo nie ma tu miejsca. Jedyną rewolucją mogłoby być zamknięcie granic Polski dla jej obywateli, aby młodzi ludzie nie wyjeżdżali do UK pracować za większe niż u nas pieniądze. Rewolucja polegająca na natychmiastowym zrównaniu płac i środków uczelni wyższych jest możliwa tylko w baśni. Również najlepsza nawet polska uczelnia nie zbuduje sobie w mgnieniu oka marki porównywalnej z Sorboną, czy Oksfordem. Nawet stu Kukizów w rękawicach bokserskich nic z tym nie zrobi. Po trzecie. Wszystko wskazuje na to, że społeczeństwa konserwatywne i nietolerancyjne słabiej się rozwijają. Gdy na gruncie patriarchalizmu każe się kobiecie jedynie siedzieć w domu, gotować i chować dzieci, zbliża się gospodarkę do Maroka, Egiptu czy Jemenu. A tam nie jest dobrze ze wzrostem poziomu życia... Jeśli ludzie są nauczeni tego, że głównym źródłem pragnień i lęków jest religijny rytuał, blokuje ich to w chęci walczenia o swoje prawa, o swój kęs chleba i o swoje wykształcenie. Świetnym przykładem jest tu wielu indyjskich chłopów, którym uczestnictwo w częstych i barwnych religijnych festynach służy za pewnego rodzaju narkotyk, pozwalający uśmierzyć ból z życia w nędzy. Jak zatem może przynieść zmianę na lepsze ultraklerykalny PiS? Prezydent z ramienia tej partii już w pierwszych dniach po wyborczym zwycięstwie spełniał się w licznych religijnych rytuałach... Może gdyby Polacy byli w większości protestantami, tak jak Amerykanie, byłoby lepiej. Wiele denominacji protestanckich ma silny etos pracy i bogacenia się, nie posiada też spektakularnych rytuałów i gigantycznych, wysadzanych złotem świątyń. To sprawia, że USA, mimo tak dużej ilości bardzo pobożnych konserwatystów rozwija się wcale nieźle. Ale USA jest tu wyjątkiem, nie zaś regułą. Jaką zatem zmianę, jeśli chodzi o postęp, innowacyjność i szanse młodych, może przynieść klerykalny PiS? Oczywiście tu też PO nie jest i nie było wzorem, ma ono swoje chadeckie i konserwatywne skrzydła, ale w porównaniu z PiS widać jednak znacznie większą otwartość. Kukiz też swoimi poglądami nie wróży w tym względzie zmiany na lepsze... Coś czuję, że już zamarzamy pod tym zimnym prysznicem, więc na dzisiaj kończę. Ważne jest, aby pomyśleć, co może zmienić kraj na lepsze. Z pewnością nie stworzymy w ciemno państwowych fabryk jak za Gierka, na co liczy w swoich deklaracjach PiS. A jeśli jednak stworzymy, to już wtedy nie będzie prysznic ale kubeł zimnej wody.,Jacek Tabisz