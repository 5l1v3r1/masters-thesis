Producenci lodówek prześcigają się we wzornictwie i pakowaniu do chłodziarek coraz to nowych funkcji, ale jedno pozostaje niezmienne od lat – specjalne stojaczki na jajka, najczęściej wstawiane na półki umieszczone na drzwiach lodówki. Nie korzystaj z nich, jeśli cenisz swoje zdrowie. Jak informuje serwis goodhousekeeping.co.uk, na drzwiach lodówki panuje wyższa temperatura niż w pozostałych jej częściach. Ma to oczywisty związek z tym, że drzwi są otwierane, a wówczas wszystko, co się na nich znajduje, zaczyna się szybciej nagrzewać niż w przypadku artykułów schowanych w głębi maszyny chłodzącej. Warto o tym pamiętać, szczególnie dlatego, że na przykład jajka źle znoszą ciągle zmieniające się temperatury. Jaja powinno przechowywać się w stałej temperaturze poniżej 20 stopni Celsjusza. Z tego powodu, jak podaje serwis, lepiej je trzymać na środkowej półce chłodziarki. Trzymanie ich na drzwiach sprawi, że szybciej się zepsują. A to już może być niebezpieczne dla zdrowia, skończyć bólem brzucha, biegunką, zarażeniem wirusem salmonelli , a w skrajnych przypadkach nawet śmiercią.,Paweł Kalisz