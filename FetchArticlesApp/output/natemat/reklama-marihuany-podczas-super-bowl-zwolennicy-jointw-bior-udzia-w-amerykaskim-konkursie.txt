Każdego roku Super Bowl, czyli finał Narodowej Ligi Futbolu (NFL), przyciąga przed telewizory miliony Amerykanów, stając się tym samym ważnym wydarzeniem biznesowym. Spot reklamowy w przerwie Super Bowl to marzenie wielu amerykańskich firm, ale o tak dobry czas antenowy mogą walczyć wyłącznie najbogatsi. W tym roku mniejsze przedsiębiorstwa nie stoją jednak na straconej pozycji. Dzięki internetowemu konkursowi firmy Intuit jedno z nich będzie mogło zareklamować się podczas przyszłorocznego wielkiego finału. Do rywalizacji stanęła m.in. organizacja NORML, która zabiega o... zalegalizowanie marihuany. Jej kandydatura już zyskała dużą popularność. Kiedy firma Intuit przygotowywała tegoroczny konkurs dla małych przedsiębiorstw, zapewne nie przypuszczała, iż może on wywołać duże kontrowersje. O zabawie zrobiło się jednak głośno, i to nie tylko w Stanach Zjednoczonych. Bardzo atrakcyjna nagroda główna – przygotowanie profesjonalnego spotu telewizyjnego i wyemitowanie go w czasie Super Bowl – zainteresowała bowiem organizację NORML (National Organization for the Reform of Marijuana Laws), która postanowiła przystąpić do rywalizacji (zapisy do pierwszej rundy konkursu prowadzone są przez internet, a żeby się zarejestrować, wystarczy podać wymagane dane i zaakceptować regulamin). Jej kandydatura od razu zyskała rozgłos, zdobywając wiele głosów internautów i stając się najpopularniejszym spośród wszystkich przedstawionych zgłoszeń. W opisie swojej działalności NORML zaznaczyła, iż chce zakończyć "amerykańską wojnę o marihuanę" oraz doprowadzić do sytuacji, w której odpowiedzialni, dorośli Amerykanie nie będą aresztowani za jej użytkowanie. Poprosiła także internautów o wsparcie, dzięki któremu mogłaby zaprezentować swoje przesłanie milionom telewidzów. Początkowy sukces NORML nie gwarantuje jej jednak ostatecznego zwycięstwa. To wciąż wydaje się być mało prawdopodobne. O ile bowiem w pierwszej fazie konkursu, która zakończy się 22 września, liczba zebranych głosów ma kluczowe znaczenie, to w jednej z kolejnych rund decydujący głos będzie należał do wyłonionego przez sponsora jury, a to weźmie pod uwagę wiele kryteriów, nie tylko liczbę głosów internautów. Sama firma Intuit znana jest natomiast ze sceptycznego stosunku do marihuany. W 2011 roku zakończyła współpracę z kliniką Alternative Medical Choices, ponieważ ta, postępując zresztą zgodnie z prawem stanu Oregon, była "zaangażowana w medyczne wykorzystywanie marihuany". Dyrektor wykonawczy NORML Allen St. Pierre przyznał, że jego organizacja raczej nie liczy na zwycięstwo. Udział w konkursie ma jej przynieść przede wszystkim rozgłos, pobudzając w ten sposób publiczną dyskusję dotyczącą zalegalizowania marihuany.,Tomasz BaliszewskiKażdego roku Super Bowl, czyli finał Narodowej Ligi Futbolu (NFL), przyciąga przed telewizory miliony Amerykanów, stając się tym samym ważnym wydarzeniem biznesowym. Spot reklamowy w przerwie Super Bowl to marzenie wielu amerykańskich firm, ale o tak dobry czas antenowy mogą walczyć wyłącznie najbogatsi. W tym roku mniejsze przedsiębiorstwa nie stoją jednak na straconej pozycji. Dzięki internetowemu konkursowi firmy Intuit jedno z nich będzie mogło zareklamować się podczas przyszłorocznego wielkiego finału. Do rywalizacji stanęła m.in. organizacja NORML, która zabiega o... zalegalizowanie marihuany. Jej kandydatura już zyskała dużą popularność. Kiedy firma Intuit przygotowywała tegoroczny konkurs dla małych przedsiębiorstw, zapewne nie przypuszczała, iż może on wywołać duże kontrowersje. O zabawie zrobiło się jednak głośno, i to nie tylko w Stanach Zjednoczonych. Bardzo atrakcyjna nagroda główna – przygotowanie profesjonalnego spotu telewizyjnego i wyemitowanie go w czasie Super Bowl – zainteresowała bowiem organizację NORML (National Organization for the Reform of Marijuana Laws), która postanowiła przystąpić do rywalizacji (zapisy do pierwszej rundy konkursu prowadzone są przez internet, a żeby się zarejestrować, wystarczy podać wymagane dane i zaakceptować regulamin). Jej kandydatura od razu zyskała rozgłos, zdobywając wiele głosów internautów i stając się najpopularniejszym spośród wszystkich przedstawionych zgłoszeń. W opisie swojej działalności NORML zaznaczyła, iż chce zakończyć "amerykańską wojnę o marihuanę" oraz doprowadzić do sytuacji, w której odpowiedzialni, dorośli Amerykanie nie będą aresztowani za jej użytkowanie. Poprosiła także internautów o wsparcie, dzięki któremu mogłaby zaprezentować swoje przesłanie milionom telewidzów. Początkowy sukces NORML nie gwarantuje jej jednak ostatecznego zwycięstwa. To wciąż wydaje się być mało prawdopodobne. O ile bowiem w pierwszej fazie konkursu, która zakończy się 22 września, liczba zebranych głosów ma kluczowe znaczenie, to w jednej z kolejnych rund decydujący głos będzie należał do wyłonionego przez sponsora jury, a to weźmie pod uwagę wiele kryteriów, nie tylko liczbę głosów internautów. Sama firma Intuit znana jest natomiast ze sceptycznego stosunku do marihuany. W 2011 roku zakończyła współpracę z kliniką Alternative Medical Choices, ponieważ ta, postępując zresztą zgodnie z prawem stanu Oregon, była "zaangażowana w medyczne wykorzystywanie marihuany". Dyrektor wykonawczy NORML Allen St. Pierre przyznał, że jego organizacja raczej nie liczy na zwycięstwo. Udział w konkursie ma jej przynieść przede wszystkim rozgłos, pobudzając w ten sposób publiczną dyskusję dotyczącą zalegalizowania marihuany.,Tomasz Baliszewski