„Wyglądasz ślicznie”, „Dlaczego tak się emocjonujesz?”, „Nie chcesz się ze mną umówić?… I tak jesteś brzydka”, „Pijesz whisky?”, „Lubisz piłkę nożną?”. Oto kilka z 48 zdań, które na pewno usłyszy w swoim życiu kobieta. Prawdopodobieństwo, że nigdy nie padną jest znikome. Wydają się przecież czymś zupełnie normalnym. Nienaturalne byłoby powiedzieć je facetowi, prawda? Można się nad tym zastanowić, oglądając ten krótki film. Seksizm pod płaszczykiem troski Ze społecznego założenia wynika, że "słaba" płeć powinna, a nawet musi z pokorą przyjmować uwagi na swój temat. Komentarze dotyczące wyglądu, stylu życia czy macierzyństwa padają jeden po drugim - w końcu tak być musi, tak podtrzymuje się rozmowę. "Huffington Post" zapytał grupę kobiet, o to, czego w ich trakcie dowiadują się o sobie. Efekt jest zaskakujący – i nie z powodu treści, ale powszechności występowania. Seksizm w XXI wieku to fakt, nawet ten subtelny. Mówienie dziewczynie albo kobiecie, jak ma się zachowywać, mówić i wyglądać jest seksistowskie. A do tego codzienny przekaz rzadko bywa jednolity: "Nie bądź taką suką, ale nie przesadzaj też z pruderyjnością", "Nie emocjonuj się tak, ale nie zachowuj się jak królowa śniegu", "Na pierwszym miejscu stawiaj rodzinę, tylko upewnij się, że chcesz być kurą domową". Całkiem serio Bohaterki filmu produkcji "Huffington Post" cytują to, co słyszą. Oglądając to można pomyśleć: "Naprawdę?". Tekst "Wyglądasz ślicznie" to komplement, ale zestawiony z "Nie umówisz się ze mną?!... I tak jesteś brzydka" brzmi już inaczej. Przyjęto, że kobieta nie może podróżować samotnie, bo dowie się, że jest jak Julia Roberts z "Jedz. Módl się. Kochaj", a ta lubiąca whisky i piłkę nożną to jakieś dziwne stworzenie. Przywoływane słowa nie są oczywiście złośliwe, po prostu ludzie dzielą się wyuczonymi frazesami. Gdyby jednak na jeden dzień kobiety zamieniły się miejscami z mężczyznami, czego by się dowiedziały? Niedawno to sprawdziliśmy, teraz założenia się potwierdzają. Warto jednak zauważyć, że społecznie narzucone role – na szczęście – coraz bardziej uwierają.,Karolina Błaszkiewicz„Wyglądasz ślicznie”, „Dlaczego tak się emocjonujesz?”, „Nie chcesz się ze mną umówić?… I tak jesteś brzydka”, „Pijesz whisky?”, „Lubisz piłkę nożną?”. Oto kilka z 48 zdań, które na pewno usłyszy w swoim życiu kobieta. Prawdopodobieństwo, że nigdy nie padną jest znikome. Wydają się przecież czymś zupełnie normalnym. Nienaturalne byłoby powiedzieć je facetowi, prawda? Można się nad tym zastanowić, oglądając ten krótki film. Seksizm pod płaszczykiem troski Ze społecznego założenia wynika, że "słaba" płeć powinna, a nawet musi z pokorą przyjmować uwagi na swój temat. Komentarze dotyczące wyglądu, stylu życia czy macierzyństwa padają jeden po drugim - w końcu tak być musi, tak podtrzymuje się rozmowę. "Huffington Post" zapytał grupę kobiet, o to, czego w ich trakcie dowiadują się o sobie. Efekt jest zaskakujący – i nie z powodu treści, ale powszechności występowania. Seksizm w XXI wieku to fakt, nawet ten subtelny. Mówienie dziewczynie albo kobiecie, jak ma się zachowywać, mówić i wyglądać jest seksistowskie. A do tego codzienny przekaz rzadko bywa jednolity: "Nie bądź taką suką, ale nie przesadzaj też z pruderyjnością", "Nie emocjonuj się tak, ale nie zachowuj się jak królowa śniegu", "Na pierwszym miejscu stawiaj rodzinę, tylko upewnij się, że chcesz być kurą domową". Całkiem serio Bohaterki filmu produkcji "Huffington Post" cytują to, co słyszą. Oglądając to można pomyśleć: "Naprawdę?". Tekst "Wyglądasz ślicznie" to komplement, ale zestawiony z "Nie umówisz się ze mną?!... I tak jesteś brzydka" brzmi już inaczej. Przyjęto, że kobieta nie może podróżować samotnie, bo dowie się, że jest jak Julia Roberts z "Jedz. Módl się. Kochaj", a ta lubiąca whisky i piłkę nożną to jakieś dziwne stworzenie. Przywoływane słowa nie są oczywiście złośliwe, po prostu ludzie dzielą się wyuczonymi frazesami. Gdyby jednak na jeden dzień kobiety zamieniły się miejscami z mężczyznami, czego by się dowiedziały? Niedawno to sprawdziliśmy, teraz założenia się potwierdzają. Warto jednak zauważyć, że społecznie narzucone role – na szczęście – coraz bardziej uwierają.,Karolina Błaszkiewicz