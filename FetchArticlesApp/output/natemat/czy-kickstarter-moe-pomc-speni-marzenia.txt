Codziennie dziesiątki ludzi wybierają Kickstartera jako wstęp do realizacji swoich marzeń. Czy pomoże także nam w wydaniu naszej pierwszej książki? Zdecyduje o tym każdy z Was! Kiedy byłam na studiach każdy z moich najbliższych znajomych marzył, aby napisać książkę lub otworzyć knajpę. Ci bardziej zachłanni, jak ja, chcieli jednego i drugiego. Dziś, wraz z koleżanką, mamy szansę, aby zrealizować jedno z naszych marzeń - wydać wyjątkowy przewodnik "Ludzkie oblicze Toskanii", z inspirującymi historiami ludzi, którzy zakochali się w tym regionie i postanowili tam zamieszkać, całkowicie zmieniając swoje życie. Przez ostatnie lata odwiedziłyśmy wiele miejsc pod słońcem Toskanii i nawiązałyśmy kontakty z właścicielami hoteli i agroturystyk. Każdy z nich podzielił się z nami swoją wyjątkową historią i pokazał nam miejsca, do których same na pewno byśmy nie dotarły. Dlatego też, nie jest to kolejny zwykły przewodnik. Ta książka daje możliwość poznania wyjątkowych ludzi, którzy odkrywają piękno miejsc, które zmieniły drogę ich życia. Obecnie książka jest dostępna w wersji elektronicznej, ale naszym marzeniem jest wydanie wersji drukowanej. Nasz przewodnik drukowany będzie składał się z 8 rozdziałów i części dodatkowej. Każdy z rozdziałów poświęcony jest innej części Toskanii i agroturystyce tam się znajdującej. Przedstawiamy niezwykłe miejsce i historię jego właścicieli. Udzielamy wskazówek, jak spędzić dzień idealny w okolicy: co zrobić, gdzie zjeść, co zobaczyć. Na końcu każdego rozdziału można znaleźć również 10 dodatkowych informacji o miejscach i aktywnościach, które pomogą przeżyć wam prawdziwą, toskańską przygodę. Skąd pomysł na Kickstartera? Kickstarter wystartował w 2009 i od tamtego czasu ponad 110 000 projektów zostało zrealizowanych, ponad 11 milionów ludzi dorzuciło się do zbiórek, a w sumie zebrano 2,5 bilionów dolarów. Te statystyki pokazują, jak wielki zasięg ma Kickstarter. Platforma łączy osoby, które pragną zrealizować swój projekt z darczyńcami wspierającymi swoich przyjaciół i rodziny, ale także projekty, które wydają się interesujące. Na Kickstarterze obowiązuje zasada „wszystko albo nic”. Każdy, kto rozpoczyna swój projekt, wybiera wysokość kwoty potrzebnej do realizacji planu. Uwierzcie nam, to naprawdę trudna decyzja, na którą składają się godziny wyliczeń najważniejszych wydatków. Dlaczego to jest takie ważne? Ponieważ osoby posiadające swoje projekty pieniądze otrzymają tylko wtedy, gdy zbiórka była pomyślnie zakończona – zebrane zostało minimum 100% założonej kwoty. Zbiórka może trwać od 1 do 60 dni, jednak Kickstarter zaleca, by trwała ok. 30 dni, ponieważ krótki okres czasu wpływa na motywację osób chcących wspomóc projekt. Kickstarter to zagłębie niezwykłych pomysłów. Od komiksów, przez zabawki dla dzieci, kończąc na niezwykłych wynalazkach mających ułatwić życie.Była to jedna z przyczyn, dla które zdecydowałyśmy się zacząć nasz projekt właśnie na tej stronie. By znaleźć się w tłumie tak zdolnych i wyjątkowych osób. Chcąc założyć swój projekt należy jednak pamiętać, że Polska niestety nie znajduje się jeszcze na liście krajów, w których możliwe jest jego rozpoczęcie. Polacy mogą jednak wpłacać pieniądze i wspierać zbiórki na Kickstarterze. My miałyśmy taką możliwość, ponieważ jedna z nas mieszka na stałe w Berlinie. To ogromny plus, chociaż zarejestrowanie zajęło nam kilka dni, zanim pracownicy platformy zweryfikowali, że Magda naprawdę istnieje. Warto więc od czasu do czasu zaglądać na Kickstartera, ponieważ to niezliczone zagłębie niezwykłych pomysłów. Jeżeli macie ciekawe projkety, ale brak wam środków na ich zrealizowanie, koniecznie poczytajcie więcej o tej platformie. Może to właśnie wasza zbiórka okaże się kolejną największą w historii. A tymczasem wspierajcie „People’s Tuscany”! Dzięki wam, już za miesiąc, możemy rozpocząć drukowanie naszego przewodnika. Jak można nas wesprzeć? Na kickstarterze https://www.kickstarter.com/projects/1275141822/peoples-tuscany Już od 5 Euro przekazując na nasz projekt możesz wybrać swoją nagrodę: - za 5 Euro: kupując toskańskie przepisy od szefów kuchni najlepszych z najlepszych hoteli w regionie kupując 1 rozdział naszego przewodnika w pdf po polsku lub po angielsku (do wyboru Chianti, Maremma, Val di Chiana, Val d'Orcia i Aply Apueńskie) - za 10 Euro kupując nasz przewodnik w wersji pdf po polsku lub po angielsku (ok. 100 stron, 5 regionów, niezwykłe historie ludzi, którzy zdecydowali się zmienić swoje życie i zamieszkać w Toskanii, a także ich wskazówki jak spędzić doskonały dzień etc.) - za 15 Euro kupując nasz przewodnik w wersji pdf po polsku lub po angielsku z dodatkowym rozdziałem o winach Toskanii - za 25 Euro kupując w przedsprzedaży nasz drukowany przewodnik po polsku lub po angielsku, który ukaże się w listopadzie - idealny prezent na święta - za 40 Euro kupując w przedsprzedaży nasz drukowany przewodnik po polsku lub po angielsku, z Twoim imieniem i nazwiskiem lub nazwą firmy - za 100 Euro kupując stronę reklamy, na której pokażemy Twoją firmę/usługę w wersji pdf naszego przewodnika (lub na rozkładówce za 200 Euro) - za 150 Euro pokaż jak wygląda Twój Perfect day w Toskanii - z naszą pomocą stworzysz 1 historię do naszej książki - za 150 Euro kupując 10 przewodników na prezent - za 500 Euro kupując stronę reklamy, na której pokażemy Twoją firmę/usługę w wersji drukowanej naszego przewodnika Przewodnik dostępny jest w języku polskim i angielskim. Facebook: https://www.facebook.com/peoplestuscany/ Blog „People’s Tuscany”: http://intopassion.pl/en/author/peoples-tuscany/ Do końca zbiórki pozostało nam 14 dni. Wierzemy, że nasz projket zaskarbi sobie serca nie tylko miłośników Toskanii, ale także poszukiwaczy nowych miejsc i wrażeń.,Paulina Grabara