Przytłoczony codziennymi sprawami i lekko zdezorientowany szybkością twojego życia, zdarza ci się wracać pamięcią do dawnych, lepszych czasów. Oto kilka przykładow że tak na prawdę dalej żyjesz w poprzednim wieku. 1) Smakowałeś w swoim życiu dużo trunków. Dalej nieskutecznie poszukujesz oranżady, którą piłeś na koloniach w Kołobrzegu. 2) Rezygnując z hipserskiego biegania poszedłeś kupić rower. Sprzedawcą okazał się dwudziestolatek, wyposażony w tablet i pokaźną brodę. Zdziwiłeś się, dlaczego nie rozpoznał nazw marek w zdaniu “Poproszę coś większego od Wigry i wytrzymalszego od Jubilata”. 3) "Hej, ten gość z Dog Eat Dog w klipie Who's the King ma koszulkę z naszym orzełkiem" - to zdanie ma juz 20 lat. Dalej jesteś dumny, że to ty jako pierwszy z klasy zobaczyłeś ten detal. 4) Śmiejesz się z subkultur, próbując zapomnieć o bratobójczej walce fanów Metallicy i Guns’n Roses. Chwilę później uśmiechasz się , przypominając sobie zjednoczenie plemion celem stawienia czoła fanom Queen. 5) Przez chwilę zastanawiałeś się nad nadaniem potomkowi imiona Wincent lub Juliusz. Szacowna małżonka odwiodła cię od tego pomysłu, wybierając imię Kuba i pozwalając na zawieszenie plakatu Pulp Fiction… w garażu. 6) Wykrzywiasz się patrząc na hipsterów pijących Coronę i zagryzających limonką. Chwilę później przypominasz sobie, że zdarzało ci się pić wino marki Komandos rocznik dwa tygodnie wcześniej , o takiej zawartości siarki że Szewczyk Dratewka byłby dumny. 7) Uwielbiasz Even Flow od Pearl Jam ale dalej z powodu problemów z angielskim wolisz nucić Nóż od Illusion. 8) Fajnie jest wyjechać na parę dni gdzieś poza Polskę ale wracając lepiej wspominasz wypad z plecakiem, za małą ilością kasy i zamiarem zadeptania Tatr 9) Twój potomek chciał przesunąć w lewo zdjęcie w gazecie i zastanawiał się dlaczego to nie działa. Ty dalej pamiętasz jak bardzo byłeś zadowolony ze swojego pierwszego telefonu - Nokii 3310 10) Do tej pory nie zdobyłeś się na jej wyrzucenie . 11) Jeżeli ktoś zajedzie ci drogę lub wgramoli się na twój pas bez mrugnięcia na przeprosiny odpalasz Rage Against The Machine - Bulls on Parade i dodajesz gazu. 12) Rondę Rhousey i UFC ogląda się fajnie ale dalej masz sentyment do WCW i Hulka Hogana z czasów nWo. 13) Musiałeś uświadamiać potomkowi dlaczego czasami kończysz rozmowę zdaniem “Odkładam już słuchawkę”. Dalej upierasz się, że da się to zrobić używając telefonu komórkowego. 14) Doszedłeś do wniosku, że trzaśnięcie słuchawką było jednym z najbardziej satysfakcjonujących wynalazków poprzedniego wieku. Trzaskanie iPhonem, o ile bardziej ekspresyjne, zazwyczaj jest o wiele bardziej kosztowne. 15) Zakopany w Vatach, PiTach, leasingach i pozwoleniach na budowę, z chęcią zamiast tego odrabiałbyś Chemię lub Fizykę. 16) Dalej nie możesz sobie pogodzić tego że Gigi Latrotola to zwykły dewiant z fetyszem ukierunkowanym na bieliznę i ping ponga. 17) Dziwisz się popularnością anime wśród rówieśników potomka, nie dopuszczając nawet myśli że mimo włoskiej wersji językowej i polskiego lektora Gigi, Tsubasa i Generał Daimos były dobrymi przykładami tego gatunku animacji. 18) Dalej prosisz o pozwolenie na dłuższe wyjście z domu, jedyne co się mieniło to to, że zamiast “Mamo, mogę pojechać ze znajomymi nad jezioro” mówisz “Kochanie, urwę się na trochę na golfa”. Ilość pozytywnych rozpatrzeń tego typu nierozważnych pytań pozostała taka sama. 19) Żaden grill tego lata nie pachniał jak ognisko z kiełbaskami za miastem w wakacje po skończeniu szkoły średniej. 20) Rozpiera cię duma od kiedy potomek zamiast słuchać Lady Gagi wyciągną twoją kolekcję kaset i na dłużej zatrzymał się na Dżemie.,Marcin Cajzer