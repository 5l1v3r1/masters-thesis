Mark Zuckerberg wrzucił – z pozoru niewinne – zdjęcie, na którym siedzi wraz z córką w przychodni, oczekując na szczepienie. Przeciwnicy poddawania dzieci tego rodzaju zabiegom rozpętali pod postem burzę, zarzucając mu, że jest złym rodzicem. Ich zdaniem naraża on swoje dziecko na autyzm i inne schorzenia. Większość jednak zdecydowanie poparła szefa i pomysłodawcę Facebooka. Jego post do tej pory zebrał zawrotną liczbę ponad trzech milionów polubień, czyli kilkanaście razy więcej niż zazwyczaj. Większość ludzi dziękuje mu za zabranie w sporze o szczepienia zdecydowanego stanowiska i – jak twierdzą – wykazanie się wrażliwością. Największą popularność zdobył post Stuarta Duncana. – Jako ktoś cierpiący na autyzm, jako ojciec autystycznego syna, jako ktoś, kto ciągle patrzy jak dobrzy ludzie ryzykują z powodu starych, fałszywych lęków zdrowiem swych dzieci... dziękuje ci za bycie wrażliwym. Dziękuje, że zrobiłeś to, co słuszne i że pokazałeś innym, że należy tak robić – napisał w komentarzu.,Manuel Langer