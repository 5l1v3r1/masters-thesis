Łącznie na bilety samolotowe posłowie wydali w tej kadencji 5 330 883,14 zł. Jak wynika z sejmowych dokumentów, rachunek "Sejm Travel" obciążały warte nawet po kilkanaście tysięcy złotych bilety. Problem w tym, że trzeba się mocno postarać, żeby aż tyle zapłacić. Dlaczego więc Sejmowi się udało? Posłowie latali do Stanów, Meksyku, Maroko, Azerbejdżanu, Gujany Francuskiej, Ugandy, Korei Południowej, Kazachstanu, Islandii, Kirgistanu, Chin, Etiopii czy Australii. Przykładowo Ryszard Kalisz, w dniach 13-16 listopada 2011 podróżował do Waszyngtonu na VIII Zgromadzenie Ogólne Międzynarodowej Koalicji Parlamentarzystów ds. Uchodźców Północnokoreańskich oraz Praw Człowieka. Za bilety w obie strony zapłacił 17 479,97 zł z całej kwoty uzyskanej diety 18 031,63 zł. W dokumentach Sejmu takich przykładów jest więcej. Skąd tak wysokie ceny? - zapytaliśmy Kingę Fromlewicz z lataj.pl. Czy takie ceny są w ogóle realne? Jak najbardziej wskazane przez Panią ceny są realne, ponieważ na cenę biletu składa się wiele różnych czynników jak np. klasa rezerwacyjna (od różnych wariantów klasy ekonomicznej przez premium economy, business do first class), wyprzedzenie z jakim dokonuje się zakupu, czy termin podróży (np. od połowy grudnia do początków stycznia, czyli w okresie świątecznym, ceny biletów zazwyczaj są wyższe). Wpływ na cenę może mieć również popularność wybranej destynacji i siatka dostępnych połączeń. Z jakim wyprzedzeniem posłowie musieli kupować bilet? Jaką klasą lecieli i na jakie udogodnienia mogli liczyć przy takich kwotach? Z wysokimi cenami biletów należy liczyć się przy kupowaniu biletu z krótkim wyprzedzeniem. Czasem istnieje możliwość znalezienia taniego lotu, ale musimy wziąć pod uwagę mniejszą dostępność, szczególnie kiedy mamy wskazany dokładny termin (datę i godzinę) i nie możemy elastycznie dopasować dat . Również klasy wyższe od ekonomicznej wiążą się z wyższymi cenami. Podróżując klasą premium czy business zyskuje się dostęp do różnorakich usług dodatkowych, jak pierwszeństwo przy boardingu, dodatkowy bagaż w cenie biletu, często możliwość elastycznych zmian dat, na lotniskach dostęp do strefy VIP, a podczas lotu wygodniejsze fotele i zróżnicowane menu. Czy były możliwe tańsze opcje podróży? Zawsze istnieją tańsze opcje podróży. Zwykle są one dostępne dla klientów planujących podróż z większym wyprzedzeniem, szukających połączeń z elastycznymi datami (wtedy o wylocie w danym terminie decyduje cena, a nie konieczność obecności na miejscu w konkretnym dniu), czy decydujących się na niedogodności związane z kilkoma przesiadkami i w związku z tym z dłuższym czasem podróży.,Urszula Schwarzenberg-CzernyŁącznie na bilety samolotowe posłowie wydali w tej kadencji 5 330 883,14 zł. Jak wynika z sejmowych dokumentów, rachunek "Sejm Travel" obciążały warte nawet po kilkanaście tysięcy złotych bilety. Problem w tym, że trzeba się mocno postarać, żeby aż tyle zapłacić. Dlaczego więc Sejmowi się udało? Posłowie latali do Stanów, Meksyku, Maroko, Azerbejdżanu, Gujany Francuskiej, Ugandy, Korei Południowej, Kazachstanu, Islandii, Kirgistanu, Chin, Etiopii czy Australii. Przykładowo Ryszard Kalisz, w dniach 13-16 listopada 2011 podróżował do Waszyngtonu na VIII Zgromadzenie Ogólne Międzynarodowej Koalicji Parlamentarzystów ds. Uchodźców Północnokoreańskich oraz Praw Człowieka. Za bilety w obie strony zapłacił 17 479,97 zł z całej kwoty uzyskanej diety 18 031,63 zł. W dokumentach Sejmu takich przykładów jest więcej. Skąd tak wysokie ceny? - zapytaliśmy Kingę Fromlewicz z lataj.pl. Czy takie ceny są w ogóle realne? Jak najbardziej wskazane przez Panią ceny są realne, ponieważ na cenę biletu składa się wiele różnych czynników jak np. klasa rezerwacyjna (od różnych wariantów klasy ekonomicznej przez premium economy, business do first class), wyprzedzenie z jakim dokonuje się zakupu, czy termin podróży (np. od połowy grudnia do początków stycznia, czyli w okresie świątecznym, ceny biletów zazwyczaj są wyższe). Wpływ na cenę może mieć również popularność wybranej destynacji i siatka dostępnych połączeń. Z jakim wyprzedzeniem posłowie musieli kupować bilet? Jaką klasą lecieli i na jakie udogodnienia mogli liczyć przy takich kwotach? Z wysokimi cenami biletów należy liczyć się przy kupowaniu biletu z krótkim wyprzedzeniem. Czasem istnieje możliwość znalezienia taniego lotu, ale musimy wziąć pod uwagę mniejszą dostępność, szczególnie kiedy mamy wskazany dokładny termin (datę i godzinę) i nie możemy elastycznie dopasować dat . Również klasy wyższe od ekonomicznej wiążą się z wyższymi cenami. Podróżując klasą premium czy business zyskuje się dostęp do różnorakich usług dodatkowych, jak pierwszeństwo przy boardingu, dodatkowy bagaż w cenie biletu, często możliwość elastycznych zmian dat, na lotniskach dostęp do strefy VIP, a podczas lotu wygodniejsze fotele i zróżnicowane menu. Czy były możliwe tańsze opcje podróży? Zawsze istnieją tańsze opcje podróży. Zwykle są one dostępne dla klientów planujących podróż z większym wyprzedzeniem, szukających połączeń z elastycznymi datami (wtedy o wylocie w danym terminie decyduje cena, a nie konieczność obecności na miejscu w konkretnym dniu), czy decydujących się na niedogodności związane z kilkoma przesiadkami i w związku z tym z dłuższym czasem podróży.,Urszula Schwarzenberg-Czerny