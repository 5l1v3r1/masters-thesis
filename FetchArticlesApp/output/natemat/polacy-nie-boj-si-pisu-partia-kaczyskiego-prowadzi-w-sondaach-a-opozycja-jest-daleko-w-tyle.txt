W ostatnich sondażach niespodziewanie prowadziła opozycyjna .Nowoczesna. Według przygotowanego przez CBOS zestawienia preferencji wyborczych, na pierwsze miejsce wraca Prawo i Sprawiedliwość. I to z olbrzymią przewagą nad konkurentami politycznymi. Zaledwie tydzień temu pisaliśmy o znakomitych sondażowych wynikach dla .Nowoczesnej. W najnowszych badaniach na stanowisko lidera wraca Prawo i Sprawiedliwość. Na partię Jarosława Kaczyńskiego chciałoby zagłosować 39 proc. badanych. W porównaniu do grudnia, odnotowała ona czteropunktowy wzrost poparcia. Na drugim miejscu plasuje się .Nowoczesna Ryszarda Petru, na którą swój głos deklaruje 22 proc. badanych. Kolejne miejsce z zaledwie 13 procentami głosów zajmuje Platforma Obywatelska. Partia, która sprawowała rządy od 2007 do 2015 roku odnotowała kolejny spadek poparcia - tym razem 2 pkt proc. Do Sejmu dostał by się również ruch Kukiz'15. Ugrupowanie cieszy się 9 procentowym poparciem. Inne ruchy i partie znalazły by się poza Sejmem. Szczególnie słabą pozycję ma PSL, na którą swój głos deklaruje zaledwie 2 proc. wyborców. Na podobny wynik mogłoby liczyć SLD, które dzisiaj będzie wybierać nowego szefa. O jeden punkt procentowy więcej otrzymałyby KORWiN oraz Partia Razem. Zestawienie zamyka Mniejszość Niemiecka i Szczęść Boże" Grzegorza Brauna z 1 proc. poparcia. 5 procent badanych nie wie dzisiaj na kogo chciałoby zagłosować. Badanie było przeprowadzone w dniach 7-14 stycznia na liczącej 1063 osoby reprezentatywnej próbie losowej dorosłych Polaków. Mała ilość partii w Sejmie prawdopodobnie spowodowałaby, że PiS dalej prowadziłby samodzielne rządy.,Piotr Celej