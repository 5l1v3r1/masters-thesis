Będzie taniej niż w RPA. FIFA ujawniła właśnie ceny biletów na mistrzostwa świata w piłce nożnej, które odbędą się w przyszłym roku w Brazylii. Fani futbolu, którzy będą chcieli wybrać się do Ameryki Południowej będą musieli wydać za jedną wejściówkę na mecz minimum około 300 zł – to najniższy koszt wejściówek, jaki oficjalnymi kanałami zostanie wypuszczony do sprzedaży. Wejściówka na finał to wydatek rzędu 879,48 dolarów. Bilety w tej cenie będzie można nabyć tylko na mecze fazy grupowej. Ich sprzedaż ruszy za miesiąc, dokładnie 20 sierpnia. Procedura zakupu biletów będzie podobna do tej sprzed roku w czasie Euro 2012. Wówczas wejściówki były podzielone na trzy kategorie i według nich są ustalane ceny. FIFA uprzywilejowała Brazylijczyków – obywatele kraju kawy za wejściówki w swojej ojczyźnie zapłacą już od 15 dolarów (około 49 zł). To cena dla studentów i emerytów na mecze fazy grupowej. Kibice będą mogli wystąpić o maksymalnie cztery bilety na jeden mecz i nie będą mogli złożyć aplikacji na więcej niż siedem spotkań. 400 tysięcy biletów jest już zarezerwowanych dla oficjeli w Brazylii, a ponad 50 tysięcy wejściówek dostaną budowlańcy, którzy pracowali przy budowie aren na zbliżający się mundial. Bilety na mundial w Brazylii są od wejściówek, który obowiązywały na mistrzostwa świata w RPA. Do sprzedaży trafi łącznie około 3 mln biletów. Turniej zostanie rozegrany w dniach 12 czerwca – 13 lipca 2014 roku.,Dariusz Brzezicki