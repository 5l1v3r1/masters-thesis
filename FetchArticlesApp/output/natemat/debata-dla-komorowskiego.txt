Na debatę Duda - Komorowski czekali wszyscy. Kandydat Prawa i Sprawiedliwości chciał debatować jeszcze przed I turą wyborów, urzędujący prezydent skutecznie jej odmawiał, twierdząc, że debata z 10 kontrkandydatami nie ma większego sensu. Czy zrobił słusznie? Dziś już wiemy, że nie, bo jeśli założyć, że Bronisław Komorowski byłby w takiej formie, w jakiej był wczoraj, to prawdopodobnie nie byłaby potrzebna druga tura, bo prezydent rozstrzygnąłby wszystko w pierwszym starciu. Wczoraj widzieliśmy polityka, który jest prezydentem, który skutecznie się bronił przed atakami kontrkandydata, a i sam zadawał mocne ciosy. Błędem prezydenta było to, że zbyt często przerywał Dudzie. Punktem kulminacyjnym debaty było pytanie o blokowanie etatu na uniwersytecie przez Andrzeja Dudę. Pytanie wyraźnie wyprowadziło Dudę z równowagi, a odpowiedź (a raczej jej brak), była przejawem zdenerwowania. To pytanie przeważyło, ale Duda od początku starcia sprawiał wrażenie zdenerwowanego, czego objawem był brak dyscypliny czasowej. Były obawy, czy debata będzie prowadzona w sposób obiektywny, ale trzeba przyznać, że redaktor Gawryluk i redaktor Ziemiec stanęli na wysokości zadania, i nie można mieć do nich żadnych pretensji. Czy wczorajsza debata może zmienić wynik II tury? Teoretycznie tak, ale to zależy od dalszych ruchów urzędującego prezydenta, który musi uważać, żeby znów nie popełnić gafy. Andrzej Duda nie ma wyjścia, musi się bronić, ma jeszcze szansę na rewanż w drugiej debacie, o ile do niej dojdzie, bo ponoć sztab Dudy zastanawia się nad zrezygnowaniem z debaty w TVN. Walka o pałac trwa, wczoraj Bronisław Komorowski nadrobił utracony dystans do Andrzeja Dudy, ale ciągle bliżej zwycięstwa chyba mimo wszystko jest Duda.,Piotr Maciej B.C.Na debatę Duda - Komorowski czekali wszyscy. Kandydat Prawa i Sprawiedliwości chciał debatować jeszcze przed I turą wyborów, urzędujący prezydent skutecznie jej odmawiał, twierdząc, że debata z 10 kontrkandydatami nie ma większego sensu. Czy zrobił słusznie? Dziś już wiemy, że nie, bo jeśli założyć, że Bronisław Komorowski byłby w takiej formie, w jakiej był wczoraj, to prawdopodobnie nie byłaby potrzebna druga tura, bo prezydent rozstrzygnąłby wszystko w pierwszym starciu. Wczoraj widzieliśmy polityka, który jest prezydentem, który skutecznie się bronił przed atakami kontrkandydata, a i sam zadawał mocne ciosy. Błędem prezydenta było to, że zbyt często przerywał Dudzie. Punktem kulminacyjnym debaty było pytanie o blokowanie etatu na uniwersytecie przez Andrzeja Dudę. Pytanie wyraźnie wyprowadziło Dudę z równowagi, a odpowiedź (a raczej jej brak), była przejawem zdenerwowania. To pytanie przeważyło, ale Duda od początku starcia sprawiał wrażenie zdenerwowanego, czego objawem był brak dyscypliny czasowej. Były obawy, czy debata będzie prowadzona w sposób obiektywny, ale trzeba przyznać, że redaktor Gawryluk i redaktor Ziemiec stanęli na wysokości zadania, i nie można mieć do nich żadnych pretensji. Czy wczorajsza debata może zmienić wynik II tury? Teoretycznie tak, ale to zależy od dalszych ruchów urzędującego prezydenta, który musi uważać, żeby znów nie popełnić gafy. Andrzej Duda nie ma wyjścia, musi się bronić, ma jeszcze szansę na rewanż w drugiej debacie, o ile do niej dojdzie, bo ponoć sztab Dudy zastanawia się nad zrezygnowaniem z debaty w TVN. Walka o pałac trwa, wczoraj Bronisław Komorowski nadrobił utracony dystans do Andrzeja Dudy, ale ciągle bliżej zwycięstwa chyba mimo wszystko jest Duda.,Piotr Maciej B.C.