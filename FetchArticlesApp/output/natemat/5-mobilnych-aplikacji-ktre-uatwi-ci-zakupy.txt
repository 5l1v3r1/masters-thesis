Święta się skończyły, a zakupowa gehenna wciąż się rozkręca. No bo jak tu ominąć centra handlowe, gdy w najlepsze trwa sezon wyprzedaż? Super oferty zachęcająco spoglądają na nas ze wszystkich witryn sklepowych. Niestety w sklepach czekają na nas nie tylko wyjątkowe okazje cenowe, lecz także nieprzebrane tłumy rodaków, którzy podobnie jak i my, nie szczędząc sił i nerwów, polują na promocje. Przebrnięcie przez zatłoczony supermarket i wytrwanie w kilometrowych kolejkach to nie lada wyzwanie. Zazwyczaj po całym tym maratonie, mamy ochotę wyjechać na urlop, by odpocząć po jednej – drugiej rundzie w centrum handlowym. Pytanie po co się tak męczyć i tracić czas, skoro można skorzystać z całej listy aplikacji mobilnych, które zostały zaprojektowane po to, by ułatwić nam życie. Przedstawiamy pięć, według nas, najciekawszych propozycji. Zalando – zaopatrz się na rok do przodu Kolejna para butów albo jedzenie – ten dylemat jest stary jak wszechświat. W czasie wyprzedaż kobiety mogą jednak z czystym sumieniem powiększyć swój arsenał o nową parę szpilek. Przecież nic tak nie cieszy wzrok kobiety, jak 50 proc. zniżka na wymarzone buty. Tylko jak je wytropić? Mamy rozwiązanie. Zalando to aplikacja, w której można znaleźć oferty ubrań, butów i akcesoriów z ponad 1500 różnych marek. Intuicyjne przeglądarka ułatwia znalezienie danego produktu. Dodatkowo, w Zalando czeka na nas dział porad, w którym styliści doradzają najciekawsze połączenia. Przez internet można źle dobrać rozmiar? To żaden problem, wysyłka jest darmowa, a do 100 dni od zakupu, można zwrócić zamówiony towar, wysyłka zwrotna również jest bezpłatna. Ceneo – porównaj ceny Ile razy zdarzyło ci się, że kupiłeś coś, a kilka dni później okazało się, że za tą samą rzecz, w innym sklepie zapłaciłbyś zdecydowanie mniej? Ile razy szukałeś jakiegoś zupełnie nowego przedmiotu, ale nie byleś pewien czy proponowana cena jest odpowiednia? Istnieje aplikacja, która nigdy więcej nie pozwoli na to by nabili cię w butelkę. Za pomocą Ceneo porównasz ceny tych samych produktów w rożnych sklepach. Przydatne zwłaszcza wtedy, kiedy planujemy sprezentować bliskim urządzenia elektroniczne. Ceneo.pl to najpopularniejsza w Polsce porównywarka cen odwiedzana co miesiąc przez średnio 7 mln internautów. Skupia dane na temat 16 mln ofert z 6 tys. sklepów. Dodatkowo, przy każdym produkcie znajdują się opinie użytkowników, co ułatwia podjęcie wyboru. Grupon – sprezentuj przeżycia Jeśli jesteś zwolennikiem niebanalnych prezentów, warto pomyśleć o wykupieniu jakiejś usługi dla bliskich. Masaż, degustacja wina, a może przejażdżka sportowym samochodem? Usługodawcy prześcigają się w ciekawych ofertach. A może spędzić święta w nowoczesny sposób i gdzieś wyjechać? Wszystkie propozycje tego typu znajdziesz, zebrane w jednym miejscu, dzięki aplikacji Grupon. Można znaleźć oferty z całej Polski oraz z 500 różnych miast z całego świata. Proponowane oferty są w wyjątkowych cenach (nawet z 90 proc. obniżką), tylko dla użytkowników tej platformy. Moja Gazetka – przebrnij przez promocje Zdarza ci się przeoczyć jakąś wyjątkową promocję? Owszem, sklepy wysyłają tradycyjną i elektroniczną pocztą swoje oferty, jednak rzadko kto ma czas na ich przeglądanie. Przeczytanie gazetek ze wszystkich sklepów jest niemożliwe fizycznie. Można odpuścić sobie polowanie na promocje, jednak przed samymi świętami, taka wiedza może być przydatna. Dlatego z pomocą przychodzi aplikacja Moja Gazetka. Jest to program, w którym zebrano oferty kilkudziesięciu sklepów. Informacje o okazjach aktualizowane są co kilka godzin, a do ich „przekopywania” służy intuicyjna wyszukiwarka. Dzięki temu narzędziu, już nic nam nie umknie. Listonic – uporządkuj listę zakupów Kiedy wszystkie prezenty zostaną kupione, a świąteczne kreacje będą wisieć w szafie, przyjdzie czas na organizowanie kolacji. Szykując dwanaście dań, łatwo jest o czymś zapomnieć. Trzeba przygotować listę, przebrnąć przez sklep i wrócić z ciężkimi torbami do domu. Wszyscy doskonale wiedzą co, po takim maratonie, oznacza zorientować się, że się o czymś zapomniało. Listonic to aplikacja, za pomocą której możemy stworzyć listę zakupów. Potrzebne produkty zostaną pogrupowane kategoriami, co znacząco ułatwi podróże między sklepowymi półkami. W trakcie robienia zakupów możemy na telefonie lub tablecie odhaczać pozycje, które wylądowały już w koszyku. Dodatkowo, Listonic to baza ciekawych przepisów i porad kulinarnych.,Marta Wujek