Nie ma nic gorszego, niż nadgorliwość. W każdej społeczności znajdą się jednak osoby, które w nadzwyczaj aktywny sposób włączają się w sąsiedzkie życie. "Społeczniacy" uprzejmie doniosą, że ktoś źle zaparkował samochód lub wezwą policję, gdy przedłuży ci się impreza. Kim są przedstawiciele podwórkowej sprawiedliwości? Nadgorliwcami, czy ostatnimi z porządnych obywateli tego kraju? Społeczniacy nie należą do ludzi, którzy zaszywają się w swoich ciasnych mieszkaniach izolując się od reszty świata. O ile w dużych miastach właśnie taki model z roku na rok staje się coraz bardziej popularny, to nadal wiele osiedli może poszczycić się lokatorami, którym nie jest obojętny los "podwórka". – To jedyna osoba, którą zapamiętałem ze swojego bloku – wspomina 23-letni Krzysztof z Rzeszowa. – Kilka razy strasznie uprzykrzała nam życie. Interesowała się wszystkim, co działo się w obrębie podwórka. Kiedyś z naszego mieszkania przeciekło dosłownie kilka kropel na jej sufit. Zrobiła nam wtedy piekło – twierdzi. Pani była szczególnie wyczulona na język, którym posługiwała się młodzież stojąca pod klatką. – Wystarczyło jedno głośniejsze przekleństwo, a po chwili na miejscu zjawiali się stróże prawa – opowiada Krzysztof. Sąsiadka dbała o to, by w okolicy nie było rozwydrzonej młodzieży i panował święty spokój. – Przypominam sobie jeden wyjątek, gdy nasza sąsiadka nie zainteresowała się tym, co działo się wprost pod jej oknami. Wówczas w biały dzień pod dom podjechał samochód, z którego wyskoczyło kilku mięśniaków i pobiło mojego kolegę. Tym razem niczego nie dostrzegła – mówi Krzysztof. Pan tu nie stał! Społeczniacy to najczęściej ludzie, którzy pamiętają jeszcze poprzednią epokę. Choć bywa, że sami nie mają już samochodów, to bardzo wnikliwie kontrolują sposób parkowania innych kierowców. – Mamy takiego pana na osiedlu, który swym bystrym okiem dostrzeże każdy samochód stojący w nieprawidłowy sposób. O ile, czasem faktycznie ma rację, to ostatnio przeszedł samego siebie. Zwrócił uwagę, że samochód zastawił bramę. Sęk w tym, że nie była to jego brama, a nasza. Był to również nasz samochód – mówi Janusz, który mimowolnie, choć regularnie uczestniczy w dyskusji z nieobojętnym sąsiadem. "Budzę ludzi w autobusach" Nie trzeba być "starym komunistą", aby dbać o okoliczny porządek. 26-letni Piotrek z Warszawy zaprzecza stereotypowemu wyobrażeniu społeczniaka. – Staram się tworzyć dobro, choć wiem że jestem utopistą – mówi szczerze Piotrek. A swoją aktywność wykazuje wszędzie tam, gdzie tylko się da. – Często budzę ludzi śpiących w autobusach. Pytam ich, gdzie mają zamiar wysiąść, aby nie przespali swojego przystanku – mówi. Jak twierdzi, jego autobusowa aktywność jest nie tylko pomocna, ale i opłacalna. – W ten sposób udało mi się poznać dziewczynę – wspomina. Czytaj także: "W Warszawie wieżowce powstają przypadkowo". Michał Borowski: Centrum to obraz nędzy i rozpaczy [wywiad] Piotrek jest pierwszą osobą, która w razie potrzeby wezwie straż miejską. Sam lubi przesiadywać nocami i pracować, lecz muzyka mu w tym absolutnie nie przeszkadza. Zdaje sobie jednak sprawę, że w bloku mieszkają inni ludzie, którzy z pewnością chcieliby się wyspać, lecz nie mają odwagi, by sięgnąć po słuchawkę. – Strasznie nie lubię chamstwa. Czyjaś wolność kończy się tam, gdzie zaczyna moja. Gdy byłem młodszy to nie zwracano mi uwagi na pewne moje zachowania. Gdyby tak było, być może szybciej bym dojrzał – zastanawia się Piotrek. Szczególną uwagę zwraca wówczas, gdy komuś dzieje się coś złego. Nie potrafi przejść obojętnie wobec osoby potrzebującej pomocy, co wielu osobom przychodzi bez większych problemów. – Widziałem raz jak jeden gość leżał na ławce. Nie wiedziałem czy jest pijany, czy miał zawał. Nie poczułem od niego alkoholu. Straż miejska jest po to, aby reagować w takich przypadkach, więc po nich zadzwoniłem. Zawsze myślę w takich momentach, co było, gdyby mi ktoś nie pomógł w podobnej sytuacji – mówi Piotrek. Nazwa "społeczniak" jest nacechowana negatywnie. Pomimo to, Piotrek przyznaje, że można go tak nazwać. – Szczerze? Mam to gdzieś. Wydaje mi się, że ludzie na odpowiednim poziomie są w stanie zrozumieć, a nawet poprzeć to co robię. Nadal będę wzywał odpowiednie służby, gdy zobaczę że w parku nie świeci cała alejka latarni – zapewnia Piotrek z Warszawy. Aktywność obywatelska Aktywność obywatelska może być zwykłym czepialstwem i sposobem na emerycką nudę. Jednak, gdy zmierza ona we właściwym kierunku, z pewnością może zasługiwać na pochwałę. Budowa społeczeństwa obywatelskiego nie zacznie się bowiem od ustawy napisanej przez posłów, a na podwórku każdego z nas. Dla każdego mieszkańców Warszawy aleja Szucha kojarzy się dość jednoznacznie. W murach obecnego gmachu Ministerstwa Edukacji Narodowej znajdowała się niegdyś katowania Gestapo. Dziś w tym miejscu znajduje się Muzeum Walki i Męczeństwa. Czytaj także: Coraz częściej tęsknimy za wsią. Czy miasto jest dobrym miejscem do życia? O ile zapominają o tym licznie przybywający na wycieczki uczniowie, to mieszkańcy okolicznych bloków doskonale pamiętają o miejscu kaźni. Jeden z nich zamieścił kilka miesięcy temu kartkę na drzewie. Wskazuje ona, aby nie zapominać o dramacie, który wydarzył się w tych okolicach ponad pół wieku temu.,Krzysztof MajakNie ma nic gorszego, niż nadgorliwość. W każdej społeczności znajdą się jednak osoby, które w nadzwyczaj aktywny sposób włączają się w sąsiedzkie życie. "Społeczniacy" uprzejmie doniosą, że ktoś źle zaparkował samochód lub wezwą policję, gdy przedłuży ci się impreza. Kim są przedstawiciele podwórkowej sprawiedliwości? Nadgorliwcami, czy ostatnimi z porządnych obywateli tego kraju? Społeczniacy nie należą do ludzi, którzy zaszywają się w swoich ciasnych mieszkaniach izolując się od reszty świata. O ile w dużych miastach właśnie taki model z roku na rok staje się coraz bardziej popularny, to nadal wiele osiedli może poszczycić się lokatorami, którym nie jest obojętny los "podwórka". – To jedyna osoba, którą zapamiętałem ze swojego bloku – wspomina 23-letni Krzysztof z Rzeszowa. – Kilka razy strasznie uprzykrzała nam życie. Interesowała się wszystkim, co działo się w obrębie podwórka. Kiedyś z naszego mieszkania przeciekło dosłownie kilka kropel na jej sufit. Zrobiła nam wtedy piekło – twierdzi. Pani była szczególnie wyczulona na język, którym posługiwała się młodzież stojąca pod klatką. – Wystarczyło jedno głośniejsze przekleństwo, a po chwili na miejscu zjawiali się stróże prawa – opowiada Krzysztof. Sąsiadka dbała o to, by w okolicy nie było rozwydrzonej młodzieży i panował święty spokój. – Przypominam sobie jeden wyjątek, gdy nasza sąsiadka nie zainteresowała się tym, co działo się wprost pod jej oknami. Wówczas w biały dzień pod dom podjechał samochód, z którego wyskoczyło kilku mięśniaków i pobiło mojego kolegę. Tym razem niczego nie dostrzegła – mówi Krzysztof. Pan tu nie stał! Społeczniacy to najczęściej ludzie, którzy pamiętają jeszcze poprzednią epokę. Choć bywa, że sami nie mają już samochodów, to bardzo wnikliwie kontrolują sposób parkowania innych kierowców. – Mamy takiego pana na osiedlu, który swym bystrym okiem dostrzeże każdy samochód stojący w nieprawidłowy sposób. O ile, czasem faktycznie ma rację, to ostatnio przeszedł samego siebie. Zwrócił uwagę, że samochód zastawił bramę. Sęk w tym, że nie była to jego brama, a nasza. Był to również nasz samochód – mówi Janusz, który mimowolnie, choć regularnie uczestniczy w dyskusji z nieobojętnym sąsiadem. "Budzę ludzi w autobusach" Nie trzeba być "starym komunistą", aby dbać o okoliczny porządek. 26-letni Piotrek z Warszawy zaprzecza stereotypowemu wyobrażeniu społeczniaka. – Staram się tworzyć dobro, choć wiem że jestem utopistą – mówi szczerze Piotrek. A swoją aktywność wykazuje wszędzie tam, gdzie tylko się da. – Często budzę ludzi śpiących w autobusach. Pytam ich, gdzie mają zamiar wysiąść, aby nie przespali swojego przystanku – mówi. Jak twierdzi, jego autobusowa aktywność jest nie tylko pomocna, ale i opłacalna. – W ten sposób udało mi się poznać dziewczynę – wspomina. Czytaj także: "W Warszawie wieżowce powstają przypadkowo". Michał Borowski: Centrum to obraz nędzy i rozpaczy [wywiad] Piotrek jest pierwszą osobą, która w razie potrzeby wezwie straż miejską. Sam lubi przesiadywać nocami i pracować, lecz muzyka mu w tym absolutnie nie przeszkadza. Zdaje sobie jednak sprawę, że w bloku mieszkają inni ludzie, którzy z pewnością chcieliby się wyspać, lecz nie mają odwagi, by sięgnąć po słuchawkę. – Strasznie nie lubię chamstwa. Czyjaś wolność kończy się tam, gdzie zaczyna moja. Gdy byłem młodszy to nie zwracano mi uwagi na pewne moje zachowania. Gdyby tak było, być może szybciej bym dojrzał – zastanawia się Piotrek. Szczególną uwagę zwraca wówczas, gdy komuś dzieje się coś złego. Nie potrafi przejść obojętnie wobec osoby potrzebującej pomocy, co wielu osobom przychodzi bez większych problemów. – Widziałem raz jak jeden gość leżał na ławce. Nie wiedziałem czy jest pijany, czy miał zawał. Nie poczułem od niego alkoholu. Straż miejska jest po to, aby reagować w takich przypadkach, więc po nich zadzwoniłem. Zawsze myślę w takich momentach, co było, gdyby mi ktoś nie pomógł w podobnej sytuacji – mówi Piotrek. Nazwa "społeczniak" jest nacechowana negatywnie. Pomimo to, Piotrek przyznaje, że można go tak nazwać. – Szczerze? Mam to gdzieś. Wydaje mi się, że ludzie na odpowiednim poziomie są w stanie zrozumieć, a nawet poprzeć to co robię. Nadal będę wzywał odpowiednie służby, gdy zobaczę że w parku nie świeci cała alejka latarni – zapewnia Piotrek z Warszawy. Aktywność obywatelska Aktywność obywatelska może być zwykłym czepialstwem i sposobem na emerycką nudę. Jednak, gdy zmierza ona we właściwym kierunku, z pewnością może zasługiwać na pochwałę. Budowa społeczeństwa obywatelskiego nie zacznie się bowiem od ustawy napisanej przez posłów, a na podwórku każdego z nas. Dla każdego mieszkańców Warszawy aleja Szucha kojarzy się dość jednoznacznie. W murach obecnego gmachu Ministerstwa Edukacji Narodowej znajdowała się niegdyś katowania Gestapo. Dziś w tym miejscu znajduje się Muzeum Walki i Męczeństwa. Czytaj także: Coraz częściej tęsknimy za wsią. Czy miasto jest dobrym miejscem do życia? O ile zapominają o tym licznie przybywający na wycieczki uczniowie, to mieszkańcy okolicznych bloków doskonale pamiętają o miejscu kaźni. Jeden z nich zamieścił kilka miesięcy temu kartkę na drzewie. Wskazuje ona, aby nie zapominać o dramacie, który wydarzył się w tych okolicach ponad pół wieku temu.,Krzysztof Majak