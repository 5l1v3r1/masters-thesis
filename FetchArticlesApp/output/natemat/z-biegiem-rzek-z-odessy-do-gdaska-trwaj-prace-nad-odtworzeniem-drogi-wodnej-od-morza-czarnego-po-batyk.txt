Barki transportowe płynące po Wiśle to bardzo rzadki widok. Żegluga tranzytowa na “królowej polskich rzek” zamiera od lat. Teraz ma się to zmienić: wkrótce rusza pierwszy z przetargów mających na celu “odtworzenie drogi wodnej E-40 od Bałtyku do Morza Czarnego”. To wspólny polsko-białorusko-ukraiński projekt. Z Odessy Dnieprem aż do Kijowa, później na północ ku Białorusi, następnie Prypecią przez Pińsk aż do granicy z Polską. Potem Bug, Wisła i na północ wprost do Gdańska – tak w teorii przebiega międzynarodowa droga wodna E40, która łączy Bałtyk z Morzem Czarnym. Dlaczego w teorii? Ponieważ nigdy nie zadbano o to, żeby cały odcinek trasy był w pełni żeglowny. Dotyczy to przede wszystkim żeglowności na odcinku Bugu od Brześcia do Warszawy. Portal Euroinfrastructure.eu podaje, że na przełomie czerwca i lipca zostanie ogłoszony międzynarodowy przetarg na opracowanie studium wykonalności projektu polegającego na “odtworzeniu drogi wodnej E-40 od Bałtyku do Morza Czarnego”. Czemu służyć ma ta inwestycja? Chodzi przede wszystkim o odtworzenie rzecznego transportu na międzynarodową skalę. Zamiast rozjeżdżających nasze drogi tirów towary woziłyby barki. Takie rozwiązanie miałoby też walor ekologiczny (mniej spalin, mniejsza emisja CO2), a także turystyczny – na całej trasie można liczyć na rozwój żeglugi turystycznej.,Michał FalBarki transportowe płynące po Wiśle to bardzo rzadki widok. Żegluga tranzytowa na “królowej polskich rzek” zamiera od lat. Teraz ma się to zmienić: wkrótce rusza pierwszy z przetargów mających na celu “odtworzenie drogi wodnej E-40 od Bałtyku do Morza Czarnego”. To wspólny polsko-białorusko-ukraiński projekt. Z Odessy Dnieprem aż do Kijowa, później na północ ku Białorusi, następnie Prypecią przez Pińsk aż do granicy z Polską. Potem Bug, Wisła i na północ wprost do Gdańska – tak w teorii przebiega międzynarodowa droga wodna E40, która łączy Bałtyk z Morzem Czarnym. Dlaczego w teorii? Ponieważ nigdy nie zadbano o to, żeby cały odcinek trasy był w pełni żeglowny. Dotyczy to przede wszystkim żeglowności na odcinku Bugu od Brześcia do Warszawy. Portal Euroinfrastructure.eu podaje, że na przełomie czerwca i lipca zostanie ogłoszony międzynarodowy przetarg na opracowanie studium wykonalności projektu polegającego na “odtworzeniu drogi wodnej E-40 od Bałtyku do Morza Czarnego”. Czemu służyć ma ta inwestycja? Chodzi przede wszystkim o odtworzenie rzecznego transportu na międzynarodową skalę. Zamiast rozjeżdżających nasze drogi tirów towary woziłyby barki. Takie rozwiązanie miałoby też walor ekologiczny (mniej spalin, mniejsza emisja CO2), a także turystyczny – na całej trasie można liczyć na rozwój żeglugi turystycznej.,Michał Fal