Niezależnie od wszystkiego co nas otacza, a często życiowo przytłacza, czas letni to moment, w którym szczególnie intensywnie myślimy o wypoczynku. Jedni ładują akumulatory, inni resetują głowy. Ktoś realizuje marzenia, ktoś odkrywa w sobie nową pasję. Wszystko zgodnie z często powtarzaną podróżniczą maksymą nieznanego autora: Podróże to jedyna rzecz, na którą wydajemy pieniądze, a stajemy się bogatsi. Każdy ma swój własny, dobry powód, aby wjechać i oderwać się od codzienności. Planowanie wakacji wypoczynkowych poza granicami kraju może być jednak obecnie znacznie trudniejsze niż jeszcze 2-3 lata temu. Zdarzenia w Egipcie i Tunezji, coraz wyraźniej dostrzegalny wewnętrzny problem w Turcji sprawiły, że nasze zainteresowanie wyjazdowe kierujemy, podobnie jak wszyscy Europejczycy, na inne, tzw. bezpieczne kierunki. Wygląda na to, że geograficznym synonimem bezpieczeństwa stał się dla wielu Stary Kontynent. Tak jakby świadomość kultury chrześcijańskiej była najlepszym rodzajem ubezpieczenia przed zdarzeniami niepożądanymi. Zostawmy jednak filozofię filozofom, a my skupmy się na faktach turystycznych. Wszak to poradnik dla planujących wakacje. Jak podaje Światowa Agencja Turystyki Narodów Zjednoczonych (UNWTO) w 2015 roku nastąpił 4,4 proc. wzrost wyjazdów turystycznych w stosunku do roku 2014, mimo odnotowanego 8 proc. spadku wyjazdów turystycznych do krajów Afryki Północnej. Jak widać, mimo wielu przeciwności, ludzie chcą podróżować i robią to. W poprzednim wpisie przedstawialiśmy 9 ważnych elementów, stanowiących aktualny filtr zakupowy polskich klientów. Wskazaliśmy też trzy nowe kierunki stanowiące w ocenie naszej i sporej części branży turystycznej potencjalnie bardzo dobrą alternatywę dla kierunków które spadły z piedestału sprzedażowego. Zapraszaliśmy do wyjazdów wypoczynkowych do Albanii, Gruzji i Czarnogóry. Dziś, czas na tzw. klasykę gatunku. Stałe, bliskie, bezpieczne i zawsze typowo wakacyjne filary sektora turystycznego. Takimi bez wątpienia od lat są Hiszpania i z małymi przerwami Grecja. Na koniec zwrócimy uwagę na Bułgarię, która po 30 latach zapomnienia, przeżywa swoją prawdziwą drugą młodość. I słusznie, bo ma ku temu doskonałe powody. Zanim przejdziemy do konkretów, jeszcze jedna uwaga. Rynek nie znosi próżni. Tam gdzie tracą jedni, natychmiast zyskują inni. Wartym podkreślenia jest więc pięć dodatkowych faktów: 1. Przy tak dużym popycie klientów z całej Europy, ceny musiały pójść w górę. I poszły. Także w Polsce. W analizie, porównującej ceny sprzedażowe ofert w sierpniu 2015 i 2016, największego w Polsce systemu sprzedażowego, z którego korzystają agenci turystyczni, widać skok w górę od 50 do nawet 800 zł za osobę. 2. Nie liczmy na tzw. lasty i inne wyprzedażowe promocje w sezonie. Być może pojawią się gdzieniegdzie takie określenia, ale będzie to raczej marketingowa zagrywka handlowa niż rzeczywisty rabat. Na udzielanie takich nie będzie potrzeby. Przy tak dużym zainteresowaniu i potrzebie wyjazdu i tak wszystko się sprzeda. 3. Uwiarygodnieniem tez o wzroście zainteresowań naszych rodaków w wyszukiwaniu informacji i ofert w opisanych niżej kierunkach jest proste i bardzo wygodne narzędzie najpopularniejszej w Polsce wyszukiwarki. 4. Za niespełna miesiąc (23.06) na Wyspach Brytyjskich odbędzie się referendum w sprawie pozostania tego kraju lub jego wyjścia ze struktur unijnych. Pamiętać tu należy, że Wielka Brytania jest jednym z największych płatników na wiele projektów unijnych np. wspierających gospodarkę Grecji. Jeśli Wielka Brytania dokona tzw. Brexitu (wyniki sondażowe dają temu blisko 50 proc. szans), może to mieć konsekwencje także na rynku turystycznym. 5. Mając na uwadze powyższe, jeśli planujemy wakacje w tych kierunkach warto już teraz mądrze wybrać i szybko zarezerwować, bo w tej chwili nie liczą się już dni, a w wielu przypadkach wręcz pojedyncze godziny. WAKACJE W HISZPANII Hiszpania jest bez wątpienia jednym z największych beneficjentów zmian zachodzących na rynku turystyki wypoczynkowej. Jej doskonałe położenie geograficzne, wyjątkowe walory wypoczynkowe, świetna, zróżnicowana jakościowo i cenowo infrastruktura, niezliczona wprost ilość miejsc historycznych czy tych, alternatywnie lub uzupełniająco, przeznaczonych po prostu do dobrej zabawy sprawia, że bardzo chętnie obieramy wakacyjny azymut właśnie na Półwysep Iberyjski. I nie jest to tylko nasze spostrzeżenie. Hiszpania od lat jest w ścisłej światowej czołówce krajów najchętniej odwiedzanych przez turystów. Tylko w 2014 roku odwiedziło ją aż 65 mln osób. Ta ogromna cyfra robi jeszcze większe wrażenie, kiedy zestawimy ją ze stałymi mieszkańcami kraju, których demograficznie jest obecnie 46,5 mln. Dane Narodowego Instytutu Statystycznego Hiszpanii (Instituto National de Estadistica) mówią o 6 proc. wzroście przyjazdów turystycznych do Hiszpanii w drugiej połowie 2015 roku. Jak będzie w tym roku czas pokaże, ale spodziewane są wyniki nawet dwucyfrowe. Hiszpanie szacują, że w tym roku odwiedzi ich rekordowa liczba gości. Wśród nich, jednym tchem wymienia się zwiększoną liczbę Niemców i Brytyjczyków, Chińczyków i obywateli Stanów Zjednoczonych, a także Rosjan, którzy bojkotują Turcję i niechętnie odwiedzają Afrykę Północną. W statystykach wymieniani są też bliscy Francuzi oraz turyści z Europy Środkowo-Wschodniej, w tym Polacy. Jeśli sytuacja geopolityczna nie ulegnie nagłej zmianie, jest wielce prawdopodobnym, że Hiszpania w tym roku rozbije turystyczny bank. Hiszpania ma aż 21 gościnnych, turystycznych wybrzeży (costas) ulokowanych zarówno na kontynencie jak i na Balearach (Majorka, Minorka, Ibiza, Formentera, Cabrera) i Wyspach Kanaryjskich (większe i turystyczne: Teneryfa, Fuerteventura, Gran Canaria, Lanzarote, La Palma, La Gomera i El Hierro oraz 6 mniejszych niezamieszkanych lub zamieszkanych okresowo: Graciosa, Alegranza, Lobos, Montaña Clara, Roque del Este i najmniejsza Roque del Oeste). O walorach turystycznych tego kierunku powiedziano już tak wiele, że powtarzanie dobrze znanych opisów mija się chyba z celem. Wielowymiarowość tego kierunku jest tak bogata, że praktyce nie znajdziemy tematycznego zagadnienia wakacyjnego, którego zrealizować się tam nie da. W Hiszpanii wszystko jest możliwe. Skupmy się zatem na niezbędnej analizie jej poszczególnych obszarów, która może pomóc nam podjąć odpowiednią decyzję wyjazdową: Kontynent - w tej chwili do hiszpańskiej części Półwyspu Iberyjskiego, łącznie 662 oferty wypoczynkowe przygotowało 13 krajowych biur podróży. Dostępne w sprzedaży destynacje to Costa Alzahar, Costa Almeria, Andaluzja, Costa del Sol, Costa Blanca, Costa Brava, Costa de la Luz, Costa Dorada i Costa Calida. Do każdej z nich dolecimy z Gdańska, Katowic, Krakowa, Warszawy, Poznania i Wrocławia. W praktyce, tak duży ruch operatorski na kierunku pozwala nam zaplanować urlop z wylotem w praktycznie dowolnym dniu każdego wakacyjnego tygodnia. W ofertach znajdziemy oferty do hoteli 3, 4 i 5*. Ceny, za tygodniowy pobyt wyglądają następująco: - 3* HB zaczynają się już od 1498 zł/os.; 3* All Inclusive od 2029 zł/os. - 4* HB zaczynają się już od 1541 zł/os.; 4* All Inclusive od 2223 zł/os. - 5* HB zaczynają się już od 2871 zł/os.; 5* All Inclusive od 3547 zł/os. Baleary - na Majorkę, Minorkę, Ibizę i Formenterę dostępnych mamy na rynku łącznie 663 oferty wylotowe. Przygotowało je 14 polskich touroperatorów. Wyloty w sezonie odbywać się będą z Gdańska, Katowic, Krakowa, Warszawy, Poznania i Wrocławia. W sumie aż 7 razy w tygodniu. - 3* HB zaczynają się już od 1425 zł/os.; 3* All Inclusive od 1604 zł/os. - 4* HB zaczynają się już od 1785 zł/os.; 4* All Inclusive od 1899 zł/os. - 5* HB zaczynają się już od 3357 zł/os.; 5* All Inclusive od 3539 zł/os. Wyspy Kanaryjskie - Wulkaniczne wyspy niekończącej się wiosny, ze stałym umiarkowanym klimatem i specyficznym poczuciem wolniej płynącego czasu. Wszystkie te walory sprawiają, że wyspy tworzące ten wyjątkowy archipelag są kierunkiem niemal całorocznym. Urok i magnetyzm Kanarów jest na tyle niepowtarzalny, że 816 ofert na nie przygotowało w tym sezonie już 14 graczy z polskiego rynku turystycznego. Na hiszpański archipelag odlecimy aż z 7 lotnisk regionalnych w Polsce. - 3* HB zaczynają się już od 1350 zł/os.; 3* All Inclusive od 1639 zł/os. - 4* HB zaczynają się już od 1610 zł/os.; 4* All Inclusive od 1699 zł/os. - 5* HB zaczynają się już od 2629 zł/os.; 5* All Inclusive od 3242 zł/os. Szczególnie polecamy: - najlepszy standard: Hotel Roca Nivaria - najlepsza cena do jakości: Hotel Caprici Verd - hotel dla rodzin z dziećmi: Hotel Simar WYCIECZKI DO GRECJI Wydaje się, że Grecy w końcu pojęli, że ich nadmierna ekspresja i mocno awizowana w ostatnich latach postawa roszczeniowa w aspekcie przywilejów, wsparcia gospodarczego i finansowego pozostałych członków Unii Europejskiej, nie koniecznie sprzyja budowaniu zaufania do rynku turystycznego. Wyciszenie emocji i koncentracja na pracy, odbudowuje stopniowo zaufanie europejskich, w tym także polskich turystów. A to, że chcemy jeździć do Grecji, aby poznawać jej kulturę, zwiedzać zabytki, odpoczywać na plażach i raczyć podniebienie greckimi specjałami jest tak oczywiste i pewne, jak pewna jest tamtejsza słoneczna pogoda. Według komunikatu z badań "Wyjazdy wypoczynkowe Polaków w 2015 roku i plany na rok 2016" (CBOS 21/2016) aż 11 proc. naszych rodaków wybrała Grecję na kraj swojego urlopu. Niezależnie czy wybierzemy się na sam kontynent czy jedną z kilkudziesięciu wsyp możemy być pewni, że będą to udane i niezapomniane wakacje. Kontynentalnie - w rozpoczynającym się sezonie szczególnie polecamy Riwierę Olimpijską (z Leptokarią i Paralią na pierwszych miejscach) oraz Półwysep Chalkidiki. Bezpieczna odległość hoteli, od ewentualnie uciążliwych dla jakości wypoczynku stołecznych Aten, daje poczucie spokoju i swobody. Z drugiej strony, zyskujemy poczucie większej pewności, że w przypadku wzrostu gospodarczych emocji, nie ograniczy i nie zablokuje nas wyspiarskie poczucie autonomii. Grecję kontynentalną polecamy szczególne tym, którzy chcą pozwiedzać lub połączyć ze sobą wypoczynek stacjonarny ze zwiedzaniem. To idealne miejsce na wyprawy i wycieczki objazdowe. Statystycznie, do Grecji kontynentalnej 8 polskich biur podróży, przygotowało łącznie 152 propozycje wyjazdowe. Uśredniona wartość dla pobytów w tych destynacjach wynosi obecnie: - 3* HB zaczynają się już od 1139 zł/os.; 3* All Inclusive od 1287 zł/os. - 4* HB zaczynają się już od 1369 zł/os.; 4* All Inclusive od 1654 zł/os. - 5* HB zaczynają się już od 1644 zł/os.; 5* All Inclusive od 2344 zł/os. Ceny wycieczek objazdowych z dolotem do Grecji (7 dni) zaczynają się od 1601 zł/os, a wypoczynku łączonego zwiedzaniem (7+7 dni) od 1924 zł/os. Grecja wyspiarska - to archipelag 2,5 tys. punków rozsianych na mapie aż, czterech otaczających Grecję mórz. 165 z nich jest zamieszkałych. Mając na uwadze bezpieczeństwo, stabilność biznesową hotelarzy i ich partnerów turystycznych, zwracając uwagę na dostępność do usług bankowych, handlowych, gastronomicznych, polecamy w tym sezonie szczególnie: Kretę, Zakynthos, Korfu, Kefalonię, Skiathos, Skopelos i Thassos. 19 touroperatorów przygotowało łącznie 1656 ofert wypoczynkowych na 17 wyspach, na które odlecimy z 11 lotnisk regionalnych w Polsce. Uśredniona wartość dla dostępnych na tę chwilę ofert wyspiarskich wynosi: - 3* HB zaczynają się już od 1132 zł/os.; 3* All Inclusive od 1320 zł/os. - 4* HB zaczynają się już od 1311 zł/os.; 4* All Inclusive od 1399 zł/os. - 5* HB zaczynają się już od 1863 zł/os.; 5* All Inclusive od 1914 zł/os. Z kronikarskiego obowiązku, biznesowej przyzwoitości, ale przede wszystkim w poczuciu uczciwości względem wszystkich zainteresowanych wyjazdami do Grecji, wspomnieć musimy o problemie uchodźców. Jeszcze do niedawna, na kilka greckich wysp (m.in. Kos, Lesbos, Samos, Leros czy Rodos), szlakiem przez Morze Śródziemne, trafiały tysiące uchodźców dziennie. Sytuację zmieniła umowa zawarta pomiędzy UE, a Turcją, na mocy której uchodźcy trafiający na wyspy Hellady pod 20 marca deportowani są tak szybko, jak tylko jest to możliwe, do Turcji. W zamian za to UE zobowiązała się do przyjmowania (w skali 1:1) uchodźców z ich obozów przejściowych. Media donoszą, że m.in. ta decyzja znacznie obniżyła skalę dziennego napływu emigrantów do Grecji. Jest więc spora szansa, że sytuacja na wyspach greckich szybko wróci do tej jaką wszyscy pamiętamy jeszcze sprzed 2-3 lat. Wyjątkowego smaku, tematowi greckiemu, dodaje informacja, jaką kilka dni temu opublikował Międzynarodowy Fundusz Walutowy. Jak wynika z najnowszych danych, w 2015 roku dochód na mieszkańca Polski przy uwzględnieniu siły nabywczej walut narodowych, był wyższy od tego jaki uzyskał mieszkaniec Grecji o 6 dolarów. I choć w naszym mniemaniu nie wypada się chwalić zwycięstwem nad niedawnym bankrutem, to żartobliwie można zaryzykować odważną tezę, że wakacje w Grecji będą w tym roku tańsze, niż w Polsce. Przynajmniej powinny. Szczególnie polecamy: - najlepszy standard: Hotel Mayor Capo di Corfu - najlepsza cena do jakości: Hotel SunConnect Kolymbia Star - hotel dla rodzin z dziećmi: Hotel Mitsis Laguna WYPOCZYNEK W BUŁGARII Ten południowo-wschodnio-europejski kierunek od kilku lat przeżywa swoją drugą młodość. Kurorty Złotych Piasków i Słonecznego Brzegu praktycznie pękają w szwach. Trudno się dziwić. Miejsca nie tak wiele, a połączenie idealnej wakacyjnej pogody ze słowiańską gościnnością, bardzo bliską odległością, doskonałymi plażami i kuszącymi cenami robi swoje. Szczegółowo o walorach rodzinnego wypoczynku w Bułgarii pisaliśmy w ubiegłym roku w naszej relacji. Jedno jest pewne. Bułgaria nie jest już miejscem przeznaczonym tylko na wyjazdy sentymentalne dla dzisiejszych 60-70-latków. To pełnoprawne w standardzie kurorty, których wypoczynkowy klimat dzienny i nocny kolorowy blask zachwyca mieszkańców całej Europy. Wszystko wskazuje na to, że Bułgaria będzie także jednym z głównych beneficjentów arabskich dramatów. Oferty do tego kraju przygotowało na ten sezon 17 biur podróży. Wszystkich wariantów łącznie jest 748. W każdym tygodniu wakacji do Bułgarii odlecimy aż z 10 regionalnych portów lotniczych w Polsce. Przyjrzyjmy się dostępnej na tę chwilę ofercie. - 3* HB zaczynają się już od 1179 zł/os.; 3* All Inclusive od 1295 zł/os. - 4* HB zaczynają się już od 1170 zł/os.; 4* All Inclusive od 1339 zł/os. - 5* HB zaczynają się już .. ; 5* All Inclusive od 1765 zł/os. Także w Bułgarii dostępne są wycieczki objazdowe i łączące wypoczynek z aktywnym poznawaniem tego kraju. Ceny tych pierwszych, z dolotem do Bułgarii, (7 dni) zaczynają się od 1865 zł/os., a tych drugich (7+7 dni) od 1463 zł/os. Wakacje w Bułgarii zaskoczyć mogą niejednego malkontenta. Nie musicie wierzyć na słowo. Sprawdźcie filmy na YT. Wiele z nich, zapiera dech. Szczególnie polecamy: - najlepszy standard: Hotel Miramar - najlepsza cena do jakości: Hotel Dit Evrika Beach - hotel dla rodzin z dziećmi: Hotel Emerald Beach A jeśli nie interesują nas ani nowości, ani stara Europa i jej utarte turystyczne szlaki? Już niedługo trzecia i ostatnia już część naszego poradnika. Opowiemy w nim o dostępnej latem egzotyce w przyzwoitych cenach i bardzo ciekawej ofercie krajowej. Śledźcie nasze wpisy. Warto. Jeśli jeszcze nie czytaliście pierwszej części naszego poradnika, prezentującego kierunkowe nowości, zróbcie to teraz koniecznie.,Qtravel.pl