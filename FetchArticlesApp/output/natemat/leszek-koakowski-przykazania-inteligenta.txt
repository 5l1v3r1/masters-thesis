Bycie inteligentem to sprawa kłopotliwa z rozmaitych względów, zwłaszcza nie do końca jest jasne jakby się tam zapisać. Leszek Kołakowski pisał, że coś takiego istnieje. Sformułował warunki konieczne i wystarczające dla chcących siebie za inteligentów uznawać. Bardzo to interesujące. Hendekalog inteligenta Leszek Kołakowski Oto moje wstrząsające odkrycie: polska inteligencja istnieje ! Znacz to, że istnieje klasa ludzi wykształconych, którzy nie tylko swoje zawodowe umiejętności pielęgnują, ale ponadto interesują się żywo sprawami ogólnymi, sprawami swojego kraju, a także Europy i świata. Nie muszą być oczywiście, aktywni politycznie, niekoniecznie słowem lub pismem swój stosunek do świata publicznie głoszą, albo w życiu jakichś partii czy innych organizacji politycznych czynnie uczestniczą. Zależy im jednak na tym, by jakoś do dobra życia zbiorowego się przyczynić, i chcieliby, by ich szczególne umiejętności zawodowe były do tego życia wkładem, nie tylko świadectwem osiągnięć rzemiosła. Inteligent prawdziwy chce być uczestnikiem zbiorowego życia narodu i ludzkości, a tym , co wie i potrafi, to uczestnictwo potwierdzać. Nie wiem, jak liczna jest w Polsce populacja, która te warunki spełnia, ale ona istnieje i jest świadoma siebie. Gdybyśmy jedynie mieli takich ludzi wykształconych, którzy dzięki swemu wykształceniu zdobywają sobie środki do życia znośnego, ale o nic więcej im nie chodzi, nie byłoby inteligencji w Polsce, a również zajęcia polityczne ludzi wykształconych byłby tylko jedną z licznych umiejętności zawodowych, które można wszędzie uprawiać, o niczym innym niż o własnych zyskach życiowych i własnej karierze nie myśląc. Partiom politycznym często przewodzą inteligenci, są jednak partie, które inteligencji nienawidzą, i na czele takich partii nie stoją inteligenci. I Oto więc pierwsze przykazanie z hendekalogu inteligenta:ćwicz się w myśleniu o sprawach życia zbiorowego i własną pracę traktuj jako przyczynek do tego życia, stosownie do swoich mniemań o tym, jak ów świat mógłby być naprawiony lub usprawniony. II Drugie przykazanie:jeśli uważasz, że należysz do prawicy albo do lewicy, bądź zawsze gotów, gdy cię zagadną, wyjaśnić przejrzyście, co to znaczy. III Trzecie przykazanie:jeśli sądzisz, że podział na lewicę i prawicę utracił sens w naszych czasach, bądź też zawsze gotów to swoje mniemanie wyjaśnić. IV Czwarte przykazanie:jeśli już musisz publicznie kłamać, zawsze pamiętaj o tym, które z twoich kłamstw łatwo jest wykryć. V Piąte przykazanie:nie kompromituj się, przypisując innym ludziom opinie jakieś, gdy nie możesz ich poprzeć cytatami ich autorstwa. VI Szóste przykazanie:jeśli sądzisz, że wszyscy ludzie poza tobą są łajdakami, to jednak tego publicznie nie mów, bo to ci dobrze nie zrobi. VII Siódme przykazanie:jak najwięcej książek czytaj swoim małym dzieciom. VIII Ósme przykazanie:kochaj różne myśli, których się nauczyłeś od pisarzy czy filozofów. IX Dziewiąte przykazanie:czytaj poetów, słuchaj klasycznej muzyki. X Dziesiąte przykazanie:zawsze pamiętaj, czym się ośmieszasz. XI Jedenaste przykazanie:możesz być katolikiem albo buddystą, albo wyznawcą jeszcze innej wiary, możesz też być, jak to się powiada, niewierzący i nie tracisz przez żadną z tych wiar swojej przynależności do świata inteligencji. Nie możesz jednak twierdzić, że twoja wiara lub niewiara jest równie dobrze ugruntowana jak twierdzenia z nauk chemicznych czy geologicznych. Wszystkich tych przykazań przestrzegać masz, jeśli chcesz należeć do inteligencji. Ale oczywiście , wcale nie musisz chcieć być inteligentem.,Tadeusz BartośBycie inteligentem to sprawa kłopotliwa z rozmaitych względów, zwłaszcza nie do końca jest jasne jakby się tam zapisać. Leszek Kołakowski pisał, że coś takiego istnieje. Sformułował warunki konieczne i wystarczające dla chcących siebie za inteligentów uznawać. Bardzo to interesujące. Hendekalog inteligenta Leszek Kołakowski Oto moje wstrząsające odkrycie: polska inteligencja istnieje ! Znacz to, że istnieje klasa ludzi wykształconych, którzy nie tylko swoje zawodowe umiejętności pielęgnują, ale ponadto interesują się żywo sprawami ogólnymi, sprawami swojego kraju, a także Europy i świata. Nie muszą być oczywiście, aktywni politycznie, niekoniecznie słowem lub pismem swój stosunek do świata publicznie głoszą, albo w życiu jakichś partii czy innych organizacji politycznych czynnie uczestniczą. Zależy im jednak na tym, by jakoś do dobra życia zbiorowego się przyczynić, i chcieliby, by ich szczególne umiejętności zawodowe były do tego życia wkładem, nie tylko świadectwem osiągnięć rzemiosła. Inteligent prawdziwy chce być uczestnikiem zbiorowego życia narodu i ludzkości, a tym , co wie i potrafi, to uczestnictwo potwierdzać. Nie wiem, jak liczna jest w Polsce populacja, która te warunki spełnia, ale ona istnieje i jest świadoma siebie. Gdybyśmy jedynie mieli takich ludzi wykształconych, którzy dzięki swemu wykształceniu zdobywają sobie środki do życia znośnego, ale o nic więcej im nie chodzi, nie byłoby inteligencji w Polsce, a również zajęcia polityczne ludzi wykształconych byłby tylko jedną z licznych umiejętności zawodowych, które można wszędzie uprawiać, o niczym innym niż o własnych zyskach życiowych i własnej karierze nie myśląc. Partiom politycznym często przewodzą inteligenci, są jednak partie, które inteligencji nienawidzą, i na czele takich partii nie stoją inteligenci. I Oto więc pierwsze przykazanie z hendekalogu inteligenta:ćwicz się w myśleniu o sprawach życia zbiorowego i własną pracę traktuj jako przyczynek do tego życia, stosownie do swoich mniemań o tym, jak ów świat mógłby być naprawiony lub usprawniony. II Drugie przykazanie:jeśli uważasz, że należysz do prawicy albo do lewicy, bądź zawsze gotów, gdy cię zagadną, wyjaśnić przejrzyście, co to znaczy. III Trzecie przykazanie:jeśli sądzisz, że podział na lewicę i prawicę utracił sens w naszych czasach, bądź też zawsze gotów to swoje mniemanie wyjaśnić. IV Czwarte przykazanie:jeśli już musisz publicznie kłamać, zawsze pamiętaj o tym, które z twoich kłamstw łatwo jest wykryć. V Piąte przykazanie:nie kompromituj się, przypisując innym ludziom opinie jakieś, gdy nie możesz ich poprzeć cytatami ich autorstwa. VI Szóste przykazanie:jeśli sądzisz, że wszyscy ludzie poza tobą są łajdakami, to jednak tego publicznie nie mów, bo to ci dobrze nie zrobi. VII Siódme przykazanie:jak najwięcej książek czytaj swoim małym dzieciom. VIII Ósme przykazanie:kochaj różne myśli, których się nauczyłeś od pisarzy czy filozofów. IX Dziewiąte przykazanie:czytaj poetów, słuchaj klasycznej muzyki. X Dziesiąte przykazanie:zawsze pamiętaj, czym się ośmieszasz. XI Jedenaste przykazanie:możesz być katolikiem albo buddystą, albo wyznawcą jeszcze innej wiary, możesz też być, jak to się powiada, niewierzący i nie tracisz przez żadną z tych wiar swojej przynależności do świata inteligencji. Nie możesz jednak twierdzić, że twoja wiara lub niewiara jest równie dobrze ugruntowana jak twierdzenia z nauk chemicznych czy geologicznych. Wszystkich tych przykazań przestrzegać masz, jeśli chcesz należeć do inteligencji. Ale oczywiście , wcale nie musisz chcieć być inteligentem.,Tadeusz Bartoś