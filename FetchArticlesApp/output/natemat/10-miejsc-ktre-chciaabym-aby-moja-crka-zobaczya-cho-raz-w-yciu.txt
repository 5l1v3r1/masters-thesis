Włoski dziennikarz i reporter Tiziano Terzani marzył by pokazać swoim dzieciom świątynie Angkoru. Ich absolutne piękno, wielkość naszej cywilizacji. Osobno zabrał córkę i syna, by móc dzielić tę chwilę z każdym z nich. Dokąd ja chciałabym zabrać Natalkę? Jakie miejsca chciałabym, by zobaczyła choć raz w życiu? Podróże kształcą, rozwijają. Pokazują, że świat jest różnorodny. Ludzie są różni. I to jest piękne. Każde z tych miejsc czegoś innego mnie nauczyło i czym innym mnie oczarowało. Moja córka ma 7 miesięcy. To moja lista dla niej. Moje małe słonko - w niektórych miejscach chciałabym być z Tobą, by widzieć jak reagujesz na ich piękno, co myślisz, gdy jesteś tam po raz pierwszy. Do innych mam nadzieję, że dotrzesz sama. Ta lista powstała w oparciu o moje najpiękniejsze podróżnicze doświadczenia 10 MIEJSC, do których chciałabym, aby moja córka wybrała się chociaż RAZ W ŻYCIU # KENIA i MASAI MARA W jeepie po parku jeździliśmy z niemieckim małżenstwem z 3-letnią córeczką, której zachwyt był tak piękny jak otaczająca nas natura. Mała rozpoznawała kolejne zwierzaki z Króla Lwa, Chciałabym Cię tam zabrać jak będziesz miała zaledwie kilka lat - żebyś zobaczyła piękno świata, ale przede wszystkim niezwykłe zwierzęta, które można podglądać w ich naturalnym środowisku. Małe lwiątka bawiące się z matkami, polujące gepardy, wiotkie antylopy i powolne i niebezpieczne hipopotamy. Czemu Masai Mara? Bo z tych trzech, których byłam najbardziej mnie zachwycił, I podobno właśnie tu żyje najwięcej dzikich kotów przeliczając na 1km2. KENIA photo story # ŚWIĄTYNIE ANGKORU, KAMBODŻA Podróżnicy, malarze, fotografowie i zwykli turyści - wszyscy zachwycają się świątyniami w kambodżańskiej dżungli i najbardziej zdumiewające one nie rozczarowują. Tu chciałabym, abyśmy pojechały razem - wynajęły rower i nie śpiesząc się zupełnie jeździły sobie podziwiając piękno, które jest w stanie stworzyć człowiek. Cuda Angkoru # NOWY JORK, USA Już Ci zazdroszczę, kiedy po raz pierwszy pójdziesz na spacer do Central Parku, czy przejdziesz przez Brooklyn Bridge by spojrzeć na Manhattan z oddali. To uczucie kiedy spacerujesz Piątą Aleją i podnosisz głowę w tunelu budynków, żeby zobaczyć niebo, gdy odkryjesz, że w galerii na Soho wisi ten Jackson Pollock, a w Blue Note trafiłeś właśnie na koncert Cassandry Willson. Tak po prostu. Najpierw zaliczasz ikony # HAWANA, KUBA Nie wiem jak będzie wyglądała Hawana, gdy tam dotrzesz po raz pierwszy. Moja pierwsza wizyta w Hawanie rozkochała mnie w tym mieście, które mimo, że biedne i rozpadające się, uważam za jedno z najpiękniejszych na świecie. Fale rozbijające się przy promenadzie Malecon, hiszpańska architektura w Havana Vieja, stare Cadillaci, z krórych część już nie jeździ, ale rewelacyjnie wyglądają na zdjęciach. Pełni energii ludzie, wśród których znajdziesz wielu artystów. KUBA photo story # TAJSKIE WYSPY To tajski styl życia podróżowanie po wyspach. "Island hopping". Nigdy nie byłam backpackersem i nie wiem czy będę Cię zachęcała czy nie byś z plecakiem ruszyła do Tajlandii, ale jedno wiem - te małe wyspeki są idealne na wakacje. Leniwe życie, przemieszczanie się na skuterze, woda prosto z kokosa na plaży, najpyszniejsze na świecie jedzenie i obrane mango za dolara. Away na wyspie Koh Kood # RZYM,WŁOCHY To moim zdaniem najpiękniejsze miasto Europy - a spacer od mojego ukochanego monumentalnego Piazza Venezia wzdłuż Forum Romanum aż do Koloseum to eliksir dla duszy. Promienie słońca, które odbijają się w pomarańczowych fasadach budynku, jedyne w swoim rodzaju sosny piniowe, gwar na straganach o poranku i espresso na Trastevere. To miasto, w którym wzięłam ślub z Twoim ojcem i miasto, do którego mam nadzieję wybierzemy się całą rodziną. 5 powodów, z jakich Rzym zachwycił mnie po raz kolejny #FLORENCJA I TOSKANIA, WŁOCHY Florencja to spacer po muzeum - jakim przywilejem jest żyć na co dzień wśród takiego piękna. Naciesz swój wzrok i zostaw miasto za sobą. Zaszyj się w Toskanii: nie na wybrzeżu, a w sercu regionu, wśród winorośli regionu Chianti, w pobliżu drzew oliwnych. Zamieszkaj na trochę w kamiennym domu w małym miasteczku i obserwuj powolny piękny rytm życia. Toskania TOP 10 # MEXICO CITY, MEKSYK Sztuka meksykańskiej stolicy to nie tylko słynni mariachi, dom Fridy Kahlo w Coyoacan czy murale Diego Rivery. Mexico City jest kameralne w swoich różnorodnych dzielnicach i przepełnione sztuką współczesną. To trzecie największe miasto na świecie, które zamiast przytłaczać inspiruje. Moje kameralne MEXICO CITY # KOPENHAGA, DANIA Widzisz Dania to Hygge - filozofia życia, która czyni z duńczyków najszczęśliwszy naród na świecie. Kreatywni, innowacyjni, nowatorscy fani designu i pełne kanałów, piękne architektonicznie miasto z uśmiechniętymi mieszkańcami jeżdżącymi na rowerach rozkochuje w sobie od pierwszej chwili. Mimo Hygge Kopenhaga nie pozwala mi zapomnieć jak ważne w życiu są pieniądze, bo wszystko jest tam bardzo drogie. Kopenhaga mini przewodnik # PLAŻE NA KARAIBACH Pierwsza moja daleka podróż z Twoimi dziadkami była na Dominikanę - do dziś pamiętam jak bardzo zachwycił mnie kolor wody i piasku. Potem wracałam dwukrotnie, dotarłam też na Jamajkę i Kubę. Plaże na Karaibach są moim zdaniem najpiękniejsze na świecie (no może równie piękne jak te, które znam z Azji czy Afryki). Te kolory z jednej strony pastelowe, z drugiej tak mocno nasycone. Tylko dziecko moje od momentu, kiedy tam dotrzesz, postawisz swoją stopę w miękkim piasku czy zanurzysz ją w ciepłej wodzie Morza Karaibskiego niestety raz na zawsze przestaną zachwycać Cię europejskie plaże. A przynajmniej większość z nich.,Paulina Grabara