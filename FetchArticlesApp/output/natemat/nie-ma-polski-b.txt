Wschodni Kongres Gospodarczy, który rozpoczyna się w przyszłym tygodniu w Białymstoku, ma wypełnić lukę w publicznej debacie. Brakuje w niej bowiem – czego organizator tego typu wydarzeń, Grupa PTWP, nie mógł ignorować – prawdziwego forum dyskusji o wschodnim makroregionie naszego kraju, o jego specyfice, problemach, szansach i perspektywach rozwojowych. Przed rozpoczęciem tej rzetelnej dyskusji polityków, samorządowców i przedsiębiorców redakcja należącego do Grupy PTWP serwisu Portalsamorzadowy.plwraz z Radą Konsultacyjną konkursu, wytypowała dziesięć Top Inwestycji Komunalnych Polski Wschodniej 2014. Najlepsze projekty wskazywali także internauci – łącznie oddano blisko 70 tys. głosów. Konkurs ma za zadanie wskazanie tych inwestycji komunalnych, które przyczyniły się do rozwoju gospodarki i regionu Polski Wschodniej w ostatnich dziesięciu latach. To rodzaj „poważnej zabawy”, bo poprzez formę plebiscytu wskazujemy najlepsze praktyki inwestycyjne i doceniamy tych, którzy osiągnęli cel dzięki odważnym decyzjom i umiejętności prorozwojowego myślenia. Gala wręczenia nagród będzie zapewne dla ojców tych sukcesów chwilą satysfakcji, a dla innych przykładem czy drogowskazem. Wskazówką tym bardziej pożyteczną, że w nowej perspektywie budżetowej UE będą preferowane i dofinansowywane właśnie takie inwestycje – budujące podstawy wzrostu w wieloletniej perspektywie. W gronie laureatów znalazł się m.in. rozbudowany i zmodernizowany port lotniczy w Rzeszowie, którego wyniki wprowadzają do czołówki polskich lotnisk regionalnych. Port wspiera rozwój gospodarczy regionu, podnosi „notowania” całego Podkarpacia (słusznie kojarzonego z udanym lotniczym biznesem). Taka pozycja regionalnego airportu, osiągnięta w stosunkowo krótkim czasie, nie jest normą w przypadku inwestycji lotniskowych ostatnich lat. Przykładami dobrze przemyślanych i sprawnie zrealizowanych planów są kompleksowe programy usprawnienia systemu transportowego w takich miasta jak Kielce, Lublin czy Białystok. Nowe oblicze, jakie zyskało centrum Białegostoku, to inwestycja, która nie tylko podnosi jakość życia mieszkańców, ale ma wpływ na atrakcyjność inwestycyjną stolicy Podlasia . To cecha łącząca naszych laureatów – wszystkie te, tak różne przecież przedsięwzięcia, stwarzają nowe możliwości, otwierają nową kartę w dziejach lokalnych środowisk, miast i regionów. To nie są pieniądze wydane dla poklasku, zaspokojenia lokalnych ambicji, czy dlatego „bo były do wzięcia”. To realna wartość dodana. To przynoszący zyski kapitał. Wyróżnione projekty pokazują też, jak szybko i głęboko zmienia się Polska wschodnia, tworząc nowy obraz tej części kraju – jakże często nadal postrzeganej poprzez stereotypy, czy traktowanej protekcjonalnie przez niektórych polityków „z lewego brzegu Wisły”. Wszyscy przyjmijmy do wiadomości, bo najwyższy na to czas: nie ma już Polski B. Jest Polska wschodnia zmieniająca się na lepsze, stwarzająca sobie szanse na rozwój, uruchamiająca swój ukryty potencjał. O takiej Polsce będziemy od najbliższego czwartku rozmawiać w Białymstoku.,Wojciech KuśpikWschodni Kongres Gospodarczy, który rozpoczyna się w przyszłym tygodniu w Białymstoku, ma wypełnić lukę w publicznej debacie. Brakuje w niej bowiem – czego organizator tego typu wydarzeń, Grupa PTWP, nie mógł ignorować – prawdziwego forum dyskusji o wschodnim makroregionie naszego kraju, o jego specyfice, problemach, szansach i perspektywach rozwojowych. Przed rozpoczęciem tej rzetelnej dyskusji polityków, samorządowców i przedsiębiorców redakcja należącego do Grupy PTWP serwisu Portalsamorzadowy.plwraz z Radą Konsultacyjną konkursu, wytypowała dziesięć Top Inwestycji Komunalnych Polski Wschodniej 2014. Najlepsze projekty wskazywali także internauci – łącznie oddano blisko 70 tys. głosów. Konkurs ma za zadanie wskazanie tych inwestycji komunalnych, które przyczyniły się do rozwoju gospodarki i regionu Polski Wschodniej w ostatnich dziesięciu latach. To rodzaj „poważnej zabawy”, bo poprzez formę plebiscytu wskazujemy najlepsze praktyki inwestycyjne i doceniamy tych, którzy osiągnęli cel dzięki odważnym decyzjom i umiejętności prorozwojowego myślenia. Gala wręczenia nagród będzie zapewne dla ojców tych sukcesów chwilą satysfakcji, a dla innych przykładem czy drogowskazem. Wskazówką tym bardziej pożyteczną, że w nowej perspektywie budżetowej UE będą preferowane i dofinansowywane właśnie takie inwestycje – budujące podstawy wzrostu w wieloletniej perspektywie. W gronie laureatów znalazł się m.in. rozbudowany i zmodernizowany port lotniczy w Rzeszowie, którego wyniki wprowadzają do czołówki polskich lotnisk regionalnych. Port wspiera rozwój gospodarczy regionu, podnosi „notowania” całego Podkarpacia (słusznie kojarzonego z udanym lotniczym biznesem). Taka pozycja regionalnego airportu, osiągnięta w stosunkowo krótkim czasie, nie jest normą w przypadku inwestycji lotniskowych ostatnich lat. Przykładami dobrze przemyślanych i sprawnie zrealizowanych planów są kompleksowe programy usprawnienia systemu transportowego w takich miasta jak Kielce, Lublin czy Białystok. Nowe oblicze, jakie zyskało centrum Białegostoku, to inwestycja, która nie tylko podnosi jakość życia mieszkańców, ale ma wpływ na atrakcyjność inwestycyjną stolicy Podlasia . To cecha łącząca naszych laureatów – wszystkie te, tak różne przecież przedsięwzięcia, stwarzają nowe możliwości, otwierają nową kartę w dziejach lokalnych środowisk, miast i regionów. To nie są pieniądze wydane dla poklasku, zaspokojenia lokalnych ambicji, czy dlatego „bo były do wzięcia”. To realna wartość dodana. To przynoszący zyski kapitał. Wyróżnione projekty pokazują też, jak szybko i głęboko zmienia się Polska wschodnia, tworząc nowy obraz tej części kraju – jakże często nadal postrzeganej poprzez stereotypy, czy traktowanej protekcjonalnie przez niektórych polityków „z lewego brzegu Wisły”. Wszyscy przyjmijmy do wiadomości, bo najwyższy na to czas: nie ma już Polski B. Jest Polska wschodnia zmieniająca się na lepsze, stwarzająca sobie szanse na rozwój, uruchamiająca swój ukryty potencjał. O takiej Polsce będziemy od najbliższego czwartku rozmawiać w Białymstoku.,Wojciech Kuśpik