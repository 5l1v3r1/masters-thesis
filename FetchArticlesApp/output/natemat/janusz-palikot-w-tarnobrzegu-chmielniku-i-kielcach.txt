Janusz Palikot po ogłoszeniu swojego programu wyborczego ruszył w dalszy objazd po Polsce. Dziś kandydat Twojego Ruchu na Prezydenta RP odwiedził Tarnobrzeg, Chmielnik i Kielce. Dzień zaczęliśmy na targowisku w Tarnobrzegu, gdzie Janusz Palikot przedstawił swój 7 punktowy Plan dla Polski. Chętnych do rozmowy z liderem Twojego Ruchu nie brakowało! Następnie odwiedziliśmy Chmielnik, gdzie zwiedziliśmy „Świętokrzyski Sztetl”, czyli muzeum poświęcone kulturze żydowskiej, znajdujące się w dawnej synagodze. Janusz Palikot, korzystając z okazji spotkał się z burmistrzem Chmielnika, panem Pawłem Wójcikiem. Spotkanie to pokazało, że mimo różnic w poglądach (burmistrz Wójcik stratował w wyborach z listy Prawa i Sprawiedliwości) wystarczy dobra wola, aby dyskutować na temat dobra Polski. Na koniec odwiedzin Chmielnika udaliśmy się na obiad do restauracji żydowskiej, gdzie jedliśmy pierogi po żydowsku. Końcowym przystankiem na mapie były Kielce. Najpierw odbył się czat dla gazety Echo Dnia, podczas którego Janusz Palikot odpowiedział na tyle pytań, na ile pozwolił mu ograniczony czas tego spotkania z internautami. Po czacie przyszedł czas na konferencję prasową, podczas której nasz kandydat wezwał swoich wyborczych oponentów do debaty. - - mówił Janusz Palikot. O 17 zaś przyszedł czas na spotkanie z mieszkańcami, sympatykami i działaczami Twojego Ruchu, którzy szczelnie wypełnili salę kieleckiego Grand Hotelu.,Kampania PALIKOTA