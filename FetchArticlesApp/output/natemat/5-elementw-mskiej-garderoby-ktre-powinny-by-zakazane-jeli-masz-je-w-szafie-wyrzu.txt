Są takie ubrania, które na każdym wyglądają źle. Nie ma znaczenia, czy noszący je mężczyzna jest przystojny, dobrze zbudowany czy bardzo zadbany. Te elementy garderoby może i są wygodne, ale na tym ich zalety się kończą. Przykro nam panowie. W upalne lato trzeba nosić się jak najbardziej przewiewnie, ale koszulka bez ramiączek nie wygląda fajnie. Tank top dobrze wygląda na modelu albo tancerzu z teledysku, ale w "realu" – niekoniecznie. Spod pach wystają włosy. Okazuje się, że ramiona nie są umięśnione. Czasem taka koszulka podkreśla też "dywan na plecach" i pryszcze. Te spodnie wymyślił chyba chory umysł. Są skierowane do sportowców, ale trudno uwierzyć, że są wygodne. Chyba do łowienia ryb. Męska łydka wygląda w nich na zabiedzoną, do kompletu brakuje jeszcze sandałów i czarnych skarpet. Wersja hard core - ortalionowe dresy 3/4. To koszmar z polskich plaż. Takim kąpielówkom mówimy stanowcze "nie"! Mężczyźni wyglądają w nich, jakby byli nadzy. Nie ukrywają niczego. Trudno uwierzyć, że czują się komfortowo. Czy nie można kupić sobie spodenek kąpielowych? Dużo mówi się, że Polacy są mistrzami skarpet do sandałów. Według nas, to nie skarpety są winne, a sandały! Zdaję sobie sprawę z tego, że w lato ciężko wytrzymać w adidasach, ale lepiej wyglądają już zwykłe sportowe klapki. O japonki nie prosimy, bo mężczyźni ich nienawidzą. Ale sportowe sandały wyglądają jak małe czołgi. Fuj. To zdjęcie mówi wszystko. Na czarnych i granatowych skarpetach frotte widać każdy paproch. Po dwóch praniach blakną. Wyciągają się, przecierają, wyglądają po prostu nieapetycznie. Ściśnięta nimi łydka zdaje się krzyczeć o pomoc.,Barbara Kaczmarczyk