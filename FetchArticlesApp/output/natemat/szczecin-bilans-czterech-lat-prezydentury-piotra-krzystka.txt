Prezydent Wynik w wyborach w 2010 r. Prezydent Szczecina. Piotr Krzystek Ukończył prawo na Uniwersytecie Szczecińskim. Jako 25-latek (w 1998 r.) został zastępcą dyrektora Wydziału Zdrowia Urzędu Wojewódzkiego w Szczecinie, rok później - dyrektorem generalnym Zachodniopomorskiego Urzędu Wojewódzkiego. W l. 2002–2004 pełnił funkcję zastępcy prezydenta Szczecina. Odszedł z samorządu i przez dwa lata prowadził działalność gospodarczą jako radca prawny. W 2006 r. wystartował z listy Platformy Obywatelskiej i został wybrany prezydentem Szczecina. W tym samym roku wstąpił do PO. Jednak, kiedy cztery lata później partia nie udzieliła mu poparcia, Krzystek zawiesił swoje członkostwo. O reelekcję (2010 r.) ubiegał się już z komitetu wyborczego wyborców Piotra Krzystka „Szczecin Dla Pokoleń” i nawiązał współpracę ze Stronnictwem Konserwatywno-Ludowym. W 2008 r. Krzystek był oskarżony przez CBA o wykup mieszkania komunalnego po zaniżonej cenie. Wyrokiem sądu został zmuszony do jego zwrotu. W nadchodzących wyborach Krzystek utworzył własny komitet do sejmiku wojewódzkiego. W ten sposób kontynuuje budowę własnego, lokalnego środowiska politycznego - w wyborach w 2010 r. wprowadził do rady miasta 4 radnych (na 31). Jego klub Szczecin dla Pokoleń tworzy wraz z PiS i SLD koalicję mającą większość w radzie miasta. W opozycji do prezydenta Krzystka pozostaje klub radnych PO i radna niezależna Małgorzata Jacyna-Witt. Wybory w 2014 r. W nadchodzących wyborach Krzystek będzie musiał zmierzyć się z kilkoma kontrkandydatami. PO wystawia stomatologa, obecnego radnego, Łukasza Tyszlera. Z listy PiS startuje Artur Szałabawka, szef szczecińskiego PiS i wiceprzewodniczący rady miasta. Prezydentem Szczecina chce zostać również Małgorzata Jacyna-Witt, kandydatka niezależna, radna opozycyjna i główna krytyczka prezydenta Krzystka w radzie. Kandydatem SLD jest Dawid Krystek - szef klubu w radzie miasta i przewodniczący struktur miejskich partii. Nową Prawicę Korwin-Mikkego będzie reprezentował Stefan Oleszczuk. Jest byłym burmistrzem Kamienia Pomorskiego i byłym starostą powiatu kamieńskiego. Dariusz Stępnień powalczy o fotel prezydenta z ramienia Twojego Ruchu. To przedsiębiorca i były szczeciński radny. Sondaże wyborcze, zrealizowane m.in przez Gazetę Szczecin oraz Wyższą Szkołę Humanistyczną w Szczecinie dają Krzystkowi ponad 10 p. poparcia więcej, niż jego przeciwnikom. Bilans kadencji. Przez mieszkańców Szczecina Krzystek nazywany jest „Piotrem budowniczym”. Za cel postawił sobie za cel rozwój miasta: otwartego, wizjonerskiego i innowacyjnego. Szczecin realizuje plan „Floating Garden 2050”, w ramach którego powstały min. bulwary na Odrą oraz basen olimpijski, na którym w 2011 r odbyły się mistrzostwa Europy w pływaniu. Mieszkańcy chwalą wymianę autobusów miejskich, zarzucają jednak, że inwestycja nie objęła unowocześnienia taboru tramwajowego. Krzystek krytykowany jest za brak jednolitej wizji rozwoju miasta i zbyt duże obciążenie finansowe Szczecina, wywołane wzmożonymi inwestycjami. Miasto Szczecin Finanse. W 2010 r. zadłużenie Szczecina wynosiło 37 proc. rocznych dochodów miasta, w 2013 r. - wzrosło do poziomu 53 proc. Największe wydatki ponosił Szczecin na: oświatę i wychowanie, drogi i komunikację oraz pomoc społeczną. Realizacja niektórych inwestycji nie byłaby możliwa, gdyby nie fundusze europejskie, które w latach 2010-13 stanowiły 4 proc. sumy przychodów i dochodów miasta. Trzeba jednak podkreślić, że wysokość środków pozyskanych z UE w latach 2007-2013 w przeliczeniu na 1 mieszkańca była jedną z najniższych wśród metropolii, a w dziedzinie ochrony środowiska oraz B+RT i innowacji - najniższą. Transport. W l. 2010-13 Szczecin wydał na komunikację publiczną i drogi 3100 zł w przeliczeniu na 1 mieszkańca. Ten wynik plasuje Szczecin na przedostatnim miejscu rankingu rozwoju komunikacji metropolii. W 2012 r. władze podniosły ceny biletów. Popularny bilet 20-minutowy, który kosztował 2,20 zł, został zastąpiony biletem 30-minutowym, za który trzeba już zapłacić 3 zł. Bilet miesięczny imienny na wszystkie linie zdrożał o 24 zł i kosztuje teraz 162 zł. Rynek pracy. Pod względem kondycji rynku pracy i wynagrodzeń Szczecin także nie wypada najlepiej na tle największych polskich miast. W ciągu czterech lat stopa bezrobocia nieznacznie wzrosła i wynosi prawie 11 proc. (w 2010 r. – niecałe 10 proc.). Średnie wynagrodzenie w przedsiębiorstwach zatrudniających co najmniej 10 osób zarówno w 2010, jak i w 2013 r. oscylowało w okolicach średniej dla metropolii: ok. 3,9 tys. zł w 2013 r. Mieszkania. W 2012 r. w Szczecinie było 168 tys. mieszkań, od 2010 r. przybyło 3 tysiące nowych. Na jedno mieszkanie przypadają obecnie średnio 2,4 osoby. Polityka rodzinna. Opieka żłobkowa i przedszkolna należy do podstawowych obszarów funkcjonowania samorządów. Na tle innych metropolii Szczecin znowu nie wypada najlepiej. W 2013 r. 84 proc. dzieci w wieku 3-5 lat zostało objętych wychowaniem przedszkolnym, a tylko 8 proc. dzieci poniżej 3 roku życia znalazło miejsce w żłobku; w 2010 r. odpowiednio 78 proc. i 4 proc. dzieci. Edukacja. Województwo zachodniopomorskie zamyka rankingi wyników edukacyjnych. To właśnie w tym regionie uczniowie osiągają jedne z najsłabszych wyników na większości egzaminów. Gdy porównujemy Szczecin z innymi dużymi miastami, potwierdza się słaba pozycja tego regionu. Tylko w przypadku wyników matury z matematyki uczniowie ze Szczecina osiągają nieco lepsze rezultaty. Ostatnie 4 lata nie zmieniły względnie słabych wyników edukacyjnych uczniów. Wyniki egzaminów w 2013 r.: Bezpieczeństwo. Podobnie jak w całym kraju, policja w Szczecinie notuje mniej przestępstw niż przed dekadą. W 2002 roku zarejestrowano w Szczecinie blisko 60 przestępstw na 1 tys. mieszkańców. W 2013 roku policja zanotowała 44 przestępstwa na 1 tys. mieszkańców. Z tym wynikiem Szczecin należy do najmniej bezpiecznych miast w Polsce.,MamPrawo Wiedziec.pl