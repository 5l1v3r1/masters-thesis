Leonardo Di Caprio – największym zwycięzcą tegorocznej gali wręczenia Złotych Globów 2016. Za swoją rolę w filmie "Zjawa" aktor został uhonorowany tytułem najlepszego aktora roku. Kto jeszcze otrzymał statuetkę? W Kalifornii po raz 73 odbyła się gala, podczas której wręczono nagrody Złotych Globów. Nagrody przyznawane przez Hollywoodzkie Stowarzyszenie Prasy są uznawane za drugą najważniejszą nagrodą w filmowym świecie. Główne nagrody zdobyły filmy: "Zjawa" i "Marsjanin". Wielkim sukcesem cieszy się Leonardo Di Caprio, który zagrał w "Zjawie" główną rolę i zgarnął statuetkę dla najlepszego aktora. O wielkim sukcesie może też mówić Matt Damon, który wcielił się w astronautę w filmie "Marsjanin". Aktor zdobył główną nagrodę w kategorii najlepszego aktora komediowego.Złoty Glob zdobyła również Jennifer Lawrence w kategorii aktorek komediowych za rolę w filmie "Radość". Wśród zwycięzców znalazł się także Sylwester Stallone, który został uhonorowany owacją na stojąco i nagrodą najlepszego aktora drugoplanowego za rolę w filmie "Creed: Narodziny legendy". Aktor po raz kolejny wcielił się w postać boksera Rocky'ego Balboa. Wśród produkcji telewizyjnych wyróżniono m. in. serial "Mr.Robot" oraz aktora Jona Hamma za rolę w serialu "Mad Men" i aktorkę Taraji P. Henson za rolę w serialu "Empire".Pełną listę zwycięzców można przeczytać tutaj. Uroczystość już po raz czwarty poprowadził popularny aktor komediowy Ricky Gervais, który co chwila rozbawiał do łez zgromadzoną na sali śmietankę Hollywood. Nagrody Złotych Globów uważane są za ważne wskazówki. Zwycięzcy często są typowani na faworytów innych prestiżowych nagród - Oscarów. Na pewno największą nadzieję na Oscara ma wspomniany wcześniej Di Caprio, który od lat walczy o tę najważniejszą nagrodę w filmowym świecie.,Kalina Chojnacka