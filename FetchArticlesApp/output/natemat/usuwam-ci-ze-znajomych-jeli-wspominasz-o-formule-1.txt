Sezon Formuły pierwszej zacznie się za kilkanaście dni, a dla mnie oznacza to coroczne usuwanie ludzie ze znajomych, odsubskrybowywanie na Twitterze, blokowanie na Facebooku, etc. Dlaczego? Lubię F1. Ale nie lubię polskiego F1, tylko brytyjskie. Trochę jak z oglądaniem filmów w oryginale i z dubbingiem, wolę oglądać w oryginale. Dla F1 oryginał to Wielka Brytania. Większość zespołów jest z wysp i najwięcej żyjących kierowców F1 pochodzi właśnie stamtąd. W wyścigowy weekend oglądam od pięciu do nawet parunastu godzin relacji. Mimo że weekend zaczyna się piątkowymi praktykami, ja pierwszą rzecz oglądam zwykle we wtorek następnego tygodnia. Czekam aż relacja z brytyjskiej telewizji pojawi się online. Żeby nie psuć sobie zabawy oglądania całej brytyjskiej relacji poświęcam znajomych którzy również lubią F1. Oglądasz wyścig i postujesz uwagi na Facebooku? Sorry, nie możemy być znajomymi w trakcie sezonu. Czytasz o F1 w tygodniu i komentujesz to na Twitterze? Nie mogę Cię śledzić. Jestem samotny w mojej pasji i dobrze mi z tym. Trochę jak z czytaniem dobrej książki – czytasz ją wolniej, bo już Ci szkoda, że zaraz się skończy. Czy też robicie jakieś poświęcenia w imię swoich pasji? PS Mówi się „formuła jeden” a nie „formuła pierwsza”. Wiem. Zobaczmy ile ludzi doczytuje do końca tekstu, a ile przeskakuje do komentarzy po kilku zdaniach albo tytule.,Paweł Nowak