Każdy z nas wie, jak przenieść numer telefonu od jednego operatora do innego. Podobnie jest ze zmianą dostawcy internetu – kończy się umowa i podpisujemy nową z inną firmą albo w trakcie trwania poprzedniej składamy wypowiedzenie. Jeśli jednak chodzi o przenoszenie rachunków z jednego banku do konkurencyjnego, często sprawa przestaje być oczywista... Dlaczego? Czy żeby przenieść konto, trzeba „kursować” między jedną placówką banku a drugą? Czy zmiana numeru rachunku wiąże się z mozolnym informowaniem różnych firm i instytucji o tym fakcie? Czy taka operacja wymaga zaangażowania w wypełnianie mnóstwa wniosków, podań i umów? Takie i podobne wątpliwości mogą sprawić, że niejeden zrezygnuje z „przeprowadzki” i zamiast wykorzystać preferencyjne warunki oferowane przez inny bank, uzna „barierę przejścia” za zbyt dużą, by podjąć działanie. A to może być nie tylko równoznaczne ze stratą dobrej okazji (coraz więcej banków płaci realną gotówkę za przeniesienie konta i spełnienie kilku elementarnych warunków – w Credit Agricole to premia w wysokości 250 zł), ale wręcz – nieopłacalne, gdy na przykład nasz obecny bank nalicza nam opłaty za usługi, które mogą być zupełnie za darmo. Proces przenoszenia konta jest bardzo prosty i składa się z 4 kroków: Chcąc zmienić administratora rachunku, warto poświęcić kilka chwil i zorientować się w bieżącej ofercie banków. Niektóre z nich mają wyszukiwarki, w ramach których można określić, na czym nam przede wszystkim zależy i w ten sposób dobrać właściwy produkt. Jeżeli nie masz czasu na analizowanie cenników i oferowanych benefitów, możesz skorzystać z dedykowanych porównywarek mających większą liczbę filtrów – po wypełnieniu formularza otrzymasz zestawienie najpopularniejszych kont i dobierzesz najwłaściwsze dla siebie (tutaj znajduje się przykładowa porównywarka). Jeśli wiesz już, jakiego rodzaju konto chcesz otworzyć (w razie wątpliwości możesz zapytać doradcę w banku), powinieneś przygotować wniosek, wypełnić go i zabrać do placówki. Wypełnić możesz samodzielnie lub z pomocą w banku – nie ma to znaczenia, ważne tylko, by podpis złożyć w obecności pracownika danej instytucji. Co bardzo istotne – jeżeli chcesz, aby bank zajął się wszystkimi formalnościami związanymi z przeniesieniem konta, musisz go uczynić swoim pełnomocnikiem. Wymaga to od ciebie podpisania wniosku o pełnomocnictwo, które upoważni bank do załatwienia sprawy w twoim imieniu. Korzystając z jednego wniosku (jeśli myślisz o koncie w Credit Agricole, wniosek jest do pobrania i wydrukowania z tego miejsca, z kolei ING udostępnia podanie o przeniesienie i o udzielenie pełnomocnictwa w formie dwóch osobnych plików, podobnie jak Inteligo), możesz wskazać dokładnie, które usługi płatnicze chciałbyś przetransferować (czyli np. stałe zlecenia przelewów). Jeżeli twoim starym numerem konta dysponuje urząd skarbowy, pracodawca lub inne firmy i chciałbyś, aby bank zaktualizował dane, przygotuj sobie zawczasu adresy tych instytucji – dzięki temu wystarczy wpisać informacje w odpowiednie miejsca, a bank zajmie się kontaktem z nimi i wszystkimi formalnościami. Uwaga: w pierwszej kolejności musisz otworzyć nowe konto, by rozpocząć proces przenoszenia środków i produktów ze starego. – Przeprowadzamy za klientów wszystkie czynności, jak transfer płatności, poinformowanie zakładu pracy, ZUS czy urzędu skarbowego, łącznie z wypowiedzeniem umowy w dotychczasowym banku – wyjaśnia Marcin Data, dyrektor ds. produktów oszczędnościowych i daily banking w Credit Agricole. Co ciekawe, w samym tylko ostatnim kwartale 2015 r. Polacy przenieśli niemal tyle rachunków, co przez cały rok 2014. Łączna suma wszystkich przeniesionych kont w poprzednim roku była wyższa niż w 2013 i 2014 razem wziętych. – W 2015 roku ponad połowa polskich klientów, którzy przenosili konto z pomocą nowego banku, zdecydowało się na Credit Agricole – dodaje Marcin Data. Sam proces przeniesienia do momentu realizacji dyspozycji przez stary bank trwa ok. 7 dni. W żaden sposób nie wpływa to na możliwość korzystania z nowo otwartego konta w nowym banku. W niektórych przypadkach, jak w Inteligo, możemy najpierw złożyć wniosek o przeniesienie konta – wtedy bank z automatu otworzy dla nas ROR. Jak można przeczytać w dokumencie wydanym przez Związek Banków Polskich: Banki specjalnymi warunkami zachęcają klientów do przenoszenia, wraz z kontem, również innych produktów. Credit Agricole na przykład bezpłatnie wyda kartę kredytową. A przez pierwsze 12 miesięcy oprocentowanie limitu karty Visa/MasterCard Gold oraz karty Visa/MasterCard Silver lub Visa Standard jest niższe o 3 punkty procentowe. W ramach specjalnej oferty bank nie pobierze także prowizji za przyznanie linii kredytowej przeniesionej z innego banku. Przez pierwszy okres umowy będziesz też korzystać z niższego o 3 punkty procentowe oprocentowania. Dodatkowo otrzymasz możliwość korzystania z tego limitu bez odsetek nawet przez 7 dni w każdym miesiącu.,Daniel Kotliński