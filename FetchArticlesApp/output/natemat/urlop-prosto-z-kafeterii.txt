Aż 100 tys. pracowników z ponad 90 firm skorzystało w tym roku z urlopu opłacanego z Zakładowego Funduszu Świadczeń Socjalnych. Firma My, oferująca pracodawcom system kafeteryjny do zarządzania benefitami dla pracowników, podsumowała sezon urlopowy 2015. Pracownicy korzystający z systemu mogli w lipcu i sierpniu odpocząć w ponad 900 obiektach w całej Polsce i chętnie korzystali z tej możliwości. O 113 proc. wzrosła liczba użytkowników systemu, którzy zdecydowali się na zakup pobytu turystycznego, w stosunku do wakacji w 2014 r. i o 153 proc. w porównaniu do sezonu niskiego, czyli kwiecień-marzec 2015 r. Pracownicy w lipcu i sierpniu br. mogli odpoczywać w ponad 900 obiektach w całej Polsce. Liczba ta wzrosła w porównaniu do zeszłego roku aż o 74 proc. m.in. dzięki pozyskiwaniu do współpracy obiektów proponowanych przez użytkowników systemu. Pracownicy mieli do dyspozycji obiekty o zróżnicowanym standardzie – 428 hoteli i pensjonatów, 313 ośrodków wypoczynkowych i agroturystycznych oraz 182 hoteli SPA. Ceny pobytów, w wielu przypadkach były wyraźnie niższe od cen dostępnych bezpośrednio w obiekcie. Najtańszą ofertą zakupioną w tegorocznym sezonie był ośmiodniowy pobyt dla dwóch osób ze śniadaniem za 489 zł. Jakie jeszcze korzyści płyną z kafeterii MyBenefit? Przeczytaj artykuł Anny Kuli Katarzyna Patalan,Benefit