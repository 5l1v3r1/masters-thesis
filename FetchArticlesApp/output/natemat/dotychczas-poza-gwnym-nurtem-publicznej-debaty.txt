Obecna sytuacja geopolityczna i początek drugiej dekady poszerzonej Unii Europejskiej to dobry moment do podjęcia poważnej dyskusji na tematy, które pozostają poza głównym nurtem publicznego dyskursu. Platformą do rozmów o dużej części Polski i pokaźnej części Europy, najważniejszych dla gospodarki Polski Wschodniej kwestiach oraz roli i potencjale regionu w relacjach między Wschodem i Zachodem Europy, będzie Wschodni Kongres Gospodarczy w Białymstoku (18-19 września br.). Gospodarcza debata o Europie i Unii Europejskiej na wschodzie Polski ma kilka naturalnych kontekstów: relacje UE z krajami Europy Wschodniej, problematykę spójności europejskiej i związanych z tym inwestycji, w tym realizację dużych, transgranicznych projektów w infrastrukturze przesyłowej, a także rozwój lokalnej przedsiębiorczości i pobudzanie społecznej aktywności służącej rozwojowi gospodarczemu. Na terenie wschodnich województw rozwija się dynamicznie produkcja coraz bardziej nowoczesnego sektora rolno-spożywczego odpowiadającego za znaczną część polskiego eksportu – w pewnych okresach najsilniejszego motoru polskiego wzrostu gospodarczego. Polska Wschodnia to także ofensywna branża drzewna, meblarska i budowlana, ale także oparty na solidnych tradycjach i dostosowany do rynkowych realiów przemysł maszynowo-metalowy. Wschód posiada też olbrzymi, wciąż w nieznacznym stopniu wykorzystywany potencjał w dziedzinie zielonej energetyki. Możliwości zagospodarowania energii solarnej, wiatrowej czy biomasy przy obecnych europejskich trendach w energetyce oznaczają, że wschodnie regiony Polski czeka energetyczny boom z wszystkimi jego konsekwencjami dla inwestorów i rynku pracy. Tak jak brakowało dotychczas w kraju szerokiego i poważnego forum gospodarczej debaty o Polsce Wschodniej, podobnie Wschód Europy oraz europejsko-azjatyckie pogranicze nie umieją skutecznie upomnieć się o należną im uwagę u pochłoniętych własnymi kłopotami Europejczyków z Zachodu. W skomplikowanej sytuacji międzynarodowej Polacy (z naturalnych względów szczególnie ci z wschodniej części kraju), przedsiębiorcy i samorządowcy wykonują wartościową pracę u podstaw. Podtrzymują – mimo politycznej niestabilności – kontakty handlowe, gospodarcze czy kulturalne ze wschodnimi sąsiadami, realizują wspólne projekty. Słowem – kładą mosty tam, gdzie nadal nie udaje się to europejskim elitom. Tematyka obrad Wschodniego Kongresu Gospodarczego obejmie zarówno nowe rozdanie w polityce europejskiej i przyszłość Europy w jej relacjach ze Wschodem, jak i wpisujące się w to tło zagadnienia rozwojowe Polski Wschodniej – od wielkich inwestycji infrastrukturalnych, poprzez perspektywy energetyki odnawialnej, po szczegółowe analizy rynków – m.in. rolno-spożywczego, usług medycznych czy nieruchomości hotelowych. Już teraz zapraszam 18 i 19 września na Wschodni Kongres Gospodarczy w Białymstoku.,Wojciech KuśpikObecna sytuacja geopolityczna i początek drugiej dekady poszerzonej Unii Europejskiej to dobry moment do podjęcia poważnej dyskusji na tematy, które pozostają poza głównym nurtem publicznego dyskursu. Platformą do rozmów o dużej części Polski i pokaźnej części Europy, najważniejszych dla gospodarki Polski Wschodniej kwestiach oraz roli i potencjale regionu w relacjach między Wschodem i Zachodem Europy, będzie Wschodni Kongres Gospodarczy w Białymstoku (18-19 września br.). Gospodarcza debata o Europie i Unii Europejskiej na wschodzie Polski ma kilka naturalnych kontekstów: relacje UE z krajami Europy Wschodniej, problematykę spójności europejskiej i związanych z tym inwestycji, w tym realizację dużych, transgranicznych projektów w infrastrukturze przesyłowej, a także rozwój lokalnej przedsiębiorczości i pobudzanie społecznej aktywności służącej rozwojowi gospodarczemu. Na terenie wschodnich województw rozwija się dynamicznie produkcja coraz bardziej nowoczesnego sektora rolno-spożywczego odpowiadającego za znaczną część polskiego eksportu – w pewnych okresach najsilniejszego motoru polskiego wzrostu gospodarczego. Polska Wschodnia to także ofensywna branża drzewna, meblarska i budowlana, ale także oparty na solidnych tradycjach i dostosowany do rynkowych realiów przemysł maszynowo-metalowy. Wschód posiada też olbrzymi, wciąż w nieznacznym stopniu wykorzystywany potencjał w dziedzinie zielonej energetyki. Możliwości zagospodarowania energii solarnej, wiatrowej czy biomasy przy obecnych europejskich trendach w energetyce oznaczają, że wschodnie regiony Polski czeka energetyczny boom z wszystkimi jego konsekwencjami dla inwestorów i rynku pracy. Tak jak brakowało dotychczas w kraju szerokiego i poważnego forum gospodarczej debaty o Polsce Wschodniej, podobnie Wschód Europy oraz europejsko-azjatyckie pogranicze nie umieją skutecznie upomnieć się o należną im uwagę u pochłoniętych własnymi kłopotami Europejczyków z Zachodu. W skomplikowanej sytuacji międzynarodowej Polacy (z naturalnych względów szczególnie ci z wschodniej części kraju), przedsiębiorcy i samorządowcy wykonują wartościową pracę u podstaw. Podtrzymują – mimo politycznej niestabilności – kontakty handlowe, gospodarcze czy kulturalne ze wschodnimi sąsiadami, realizują wspólne projekty. Słowem – kładą mosty tam, gdzie nadal nie udaje się to europejskim elitom. Tematyka obrad Wschodniego Kongresu Gospodarczego obejmie zarówno nowe rozdanie w polityce europejskiej i przyszłość Europy w jej relacjach ze Wschodem, jak i wpisujące się w to tło zagadnienia rozwojowe Polski Wschodniej – od wielkich inwestycji infrastrukturalnych, poprzez perspektywy energetyki odnawialnej, po szczegółowe analizy rynków – m.in. rolno-spożywczego, usług medycznych czy nieruchomości hotelowych. Już teraz zapraszam 18 i 19 września na Wschodni Kongres Gospodarczy w Białymstoku.,Wojciech Kuśpik