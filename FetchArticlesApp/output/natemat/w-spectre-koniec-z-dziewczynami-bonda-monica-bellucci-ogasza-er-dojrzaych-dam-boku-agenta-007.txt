Seria przygód agenta 007 kojarzy się z jego licznymi kochankami. "Dziewczyny Bonda", bo o nich mowa, zawsze są młode, piękne i potrzebują ratunku. Monica Bellucci, która w najnowszym filmie wystąpi w jednej z głównych ról, uważa jednak, że nazywanie ją "dziewczyną" jest już nie na miejscu. 51-letnia aktorka w "Spectre" będzie uwodzić Bonda jak wiele jej poprzedniczek, ale nie chce być określana tym samym przydomkiem, co one. – Nie mogę powiedzieć, że jestem jego dziewczyną, bo mam swoje lata – powiedziała w rozmowie z "The Guardian". – Wolę mówić o sobie: dama lub kobieta Bonda. Bellucci przekonuje, że bez względu na wiek, przedstawicielki płci pięknej są wyjątkowe. – Mężczyźni sądzą, że kobiety, które nie mogą już mieć dzieci, natychmiast się starzeją– stwierdziła. – To nieprawda, one nadal zachwycają! Myślę, że właśnie dlatego reżyser filmu, Sam Mendes mnie wybrał. Zapoczątkował w ten sposób rewolucję.51-letnia aktorka jest dumna z roli w "Spectre", dodając, że Bond to idealny mężczyzna. – Wiecie dlaczego? Bo nie istnieje – skwitowała.,Karolina Błaszkiewicz