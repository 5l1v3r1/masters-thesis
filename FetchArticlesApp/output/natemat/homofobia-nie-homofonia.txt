Polska wydaje coraz większe pieniądze na promocję swojego wizerunku w świecie, ale polscy politycy nienawistnymi wypowiedziami regularnie przekreślają lata pracy nad budowaniem obrazu Polski nowoczesnej i tolerancyjnej. Niewielu zdaje się nad tym zastanawiać… Kiedy przez sześć lat byłam dyplomatą i zajmowałam się promowaniem dobrego wizerunku Polski w Szwecji, jak bumerang powracały do mnie dwa tematy. Centrala MSZ regularnie nakazywała wszystkim placówkom dyplomatycznym, aby przypominać światu, że to w Polsce rozpoczęło się obalanie komunizmu i że to nasza, polska „Solidarność” pokazała innym krajom za żelazną kurtyną, jak należy walczyć o demokrację. Drugim nieustannie wałkowanym tematem było istnienie negatywnych stereotypów na temat Polski. Co z nimi począć? Jak im przeciwdziałać? Niestety nie postrzegają nas wszędzie tak, jakbyśmy chcieli. Zachód uczył się podstaw , kiedy my nie wiedzieliśmy nawet co to reklama, dlatego teraz trzeba nadrobić zaległości, wypromować się, udowodnić, pokazać i koniecznie wytłumaczyć światu, że nie jesteśmy szarzy, nie jesteśmy zacofani , a już na pewno nie jesteśmy nietolerancyjni! Bardzo wielu ludzi rozsianych po polskich placówkach dyplomatycznych na całym świecie sporo czasu poświęca zabieganiu o to, by Polska nie była postrzegana poprzez negatywne wyobrażenia, z których jednym i to bardzo silnym jest przekonanie, że jesteśmy krajem, w którym brakuje tolerancji. Sama wraz z moimi byłymi współpracownikami intensywnie pracowałam nad tym, by udowodnić, że Polska nie jest już taka homofobiczna, jak się wciąż wielu Szwedom wydaje. I naprawdę udało nam się dotrzeć do mnóstwa opiniotwórczych ludzi z pozytywną informacją o tym, że w Polsce toczy się od lat debata na tematy LGBT, że to w Polsce zawrotną karierę zrobiło „Lubiewo” Witkowskiego i że to Polska ma w sejmie pierwszą w Europie transseksualną posłankę . Po ostatnich homofobicznych wypowiedziach licznych polskich polityków, których tragicznym ukoronowaniem stały się słowa Lecha Wałęsy (przytoczone dziś zresztą w głównym wydaniu szwedzkich wiadomości), czuję złość oraz ulgę na myśl, że nie jestem już polską dyplomatką i to nie ja będę teraz świecić oczami podczas rozmów kuluarowych ze szwedzkimi dziennikarzami. Nie będę musiała zapewniać ich, że wprawdzie Wałęsa jest jedną z nielicznych współczesnych, polskich ikon (bo nie ma wielu żyjących Polaków, którzy są rozpoznawani na całym świecie, a Wałęsa jest taką osobą), legendą „Solidarności” a także laureatem Pokojowej Nagrody Nobla, ale jego porażający brak zrozumienia dla tego, czym są prawa mniejszości w demokracji, nie jest reprezentatywny dla mojego kraju, ponieważ Polska tak naprawdę jest coraz mniej homofobiczna, bo mamy w sejmie Annę Grodzką i Roberta Biedronia, mamy debatę, mamy dyskusję i ogólnie jesteśmy tolerancyjni. Mówiąc wprost nie muszę już ze względów zawodowych przekłamywać rzeczywistości i bardzo mi z tym dobrze… Z przykrością jednak konstatuję, że kilka mocno nieprzemyślanych zdań Lecha Wałęsy w sensie wizerunkowym, zaprzepaściło właśnie pracę wielu polskich dyplomatów. Słowa te poszły w eter, ruszyły z kopyta w świat i przy okazji światowej premiery filmu Wajdy o Wałęsie trzeba będzie się zastanowić, jak tłumaczyć dziennikarzom fakt, że ikona walki o demokrację szerzy dziś nietolerancję. Tymczasem sama zajmuję się dużo przyjemniejszą od zamydlania cudzych oczu pracą, którą jest tłumaczenie na polski trylogii Jonasa Gardella , powieści o losach grupy sztokholmskich gejów w obliczu szalejącej w latach osiemdziesiątych, także w Szwecji, epidemii AIDS . Mam nadzieję, że powieść Gardella wpłynie na polską debatę… Pisząc ten tekst zauważyłam, że w polskim pakiecie Office nadal nie ma słowa „homofobiczny” , mój komputer automatycznie poprawia je na „homofoniczny”. Jak to wytłumaczyć?,Katarzyna TubylewiczPolska wydaje coraz większe pieniądze na promocję swojego wizerunku w świecie, ale polscy politycy nienawistnymi wypowiedziami regularnie przekreślają lata pracy nad budowaniem obrazu Polski nowoczesnej i tolerancyjnej. Niewielu zdaje się nad tym zastanawiać… Kiedy przez sześć lat byłam dyplomatą i zajmowałam się promowaniem dobrego wizerunku Polski w Szwecji, jak bumerang powracały do mnie dwa tematy. Centrala MSZ regularnie nakazywała wszystkim placówkom dyplomatycznym, aby przypominać światu, że to w Polsce rozpoczęło się obalanie komunizmu i że to nasza, polska „Solidarność” pokazała innym krajom za żelazną kurtyną, jak należy walczyć o demokrację. Drugim nieustannie wałkowanym tematem było istnienie negatywnych stereotypów na temat Polski. Co z nimi począć? Jak im przeciwdziałać? Niestety nie postrzegają nas wszędzie tak, jakbyśmy chcieli. Zachód uczył się podstaw , kiedy my nie wiedzieliśmy nawet co to reklama, dlatego teraz trzeba nadrobić zaległości, wypromować się, udowodnić, pokazać i koniecznie wytłumaczyć światu, że nie jesteśmy szarzy, nie jesteśmy zacofani , a już na pewno nie jesteśmy nietolerancyjni! Bardzo wielu ludzi rozsianych po polskich placówkach dyplomatycznych na całym świecie sporo czasu poświęca zabieganiu o to, by Polska nie była postrzegana poprzez negatywne wyobrażenia, z których jednym i to bardzo silnym jest przekonanie, że jesteśmy krajem, w którym brakuje tolerancji. Sama wraz z moimi byłymi współpracownikami intensywnie pracowałam nad tym, by udowodnić, że Polska nie jest już taka homofobiczna, jak się wciąż wielu Szwedom wydaje. I naprawdę udało nam się dotrzeć do mnóstwa opiniotwórczych ludzi z pozytywną informacją o tym, że w Polsce toczy się od lat debata na tematy LGBT, że to w Polsce zawrotną karierę zrobiło „Lubiewo” Witkowskiego i że to Polska ma w sejmie pierwszą w Europie transseksualną posłankę . Po ostatnich homofobicznych wypowiedziach licznych polskich polityków, których tragicznym ukoronowaniem stały się słowa Lecha Wałęsy (przytoczone dziś zresztą w głównym wydaniu szwedzkich wiadomości), czuję złość oraz ulgę na myśl, że nie jestem już polską dyplomatką i to nie ja będę teraz świecić oczami podczas rozmów kuluarowych ze szwedzkimi dziennikarzami. Nie będę musiała zapewniać ich, że wprawdzie Wałęsa jest jedną z nielicznych współczesnych, polskich ikon (bo nie ma wielu żyjących Polaków, którzy są rozpoznawani na całym świecie, a Wałęsa jest taką osobą), legendą „Solidarności” a także laureatem Pokojowej Nagrody Nobla, ale jego porażający brak zrozumienia dla tego, czym są prawa mniejszości w demokracji, nie jest reprezentatywny dla mojego kraju, ponieważ Polska tak naprawdę jest coraz mniej homofobiczna, bo mamy w sejmie Annę Grodzką i Roberta Biedronia, mamy debatę, mamy dyskusję i ogólnie jesteśmy tolerancyjni. Mówiąc wprost nie muszę już ze względów zawodowych przekłamywać rzeczywistości i bardzo mi z tym dobrze… Z przykrością jednak konstatuję, że kilka mocno nieprzemyślanych zdań Lecha Wałęsy w sensie wizerunkowym, zaprzepaściło właśnie pracę wielu polskich dyplomatów. Słowa te poszły w eter, ruszyły z kopyta w świat i przy okazji światowej premiery filmu Wajdy o Wałęsie trzeba będzie się zastanowić, jak tłumaczyć dziennikarzom fakt, że ikona walki o demokrację szerzy dziś nietolerancję. Tymczasem sama zajmuję się dużo przyjemniejszą od zamydlania cudzych oczu pracą, którą jest tłumaczenie na polski trylogii Jonasa Gardella , powieści o losach grupy sztokholmskich gejów w obliczu szalejącej w latach osiemdziesiątych, także w Szwecji, epidemii AIDS . Mam nadzieję, że powieść Gardella wpłynie na polską debatę… Pisząc ten tekst zauważyłam, że w polskim pakiecie Office nadal nie ma słowa „homofobiczny” , mój komputer automatycznie poprawia je na „homofoniczny”. Jak to wytłumaczyć?,Katarzyna Tubylewicz