Niskie ceny już nie są decydujące dla oceny polskich sklepów – to wniosek z przeprowadzonego po raz drugi w naszym kraju badania "Postrzeganie ofert sieci detalicznych 2013". Tak jak w ubiegłym roku Polacy cenili Biedronkę, tak w tym swoją uwagę kierują na sieci bardziej kojarzone z jakością, jak choćby Alma czy Douglas i Sephora. Jak biżuteria, to w Aparcie, jak kosmetyki, to w Rossmanie, jak po jedzenie, to do Almy – na takie zakupowe upodobania wskazało najnowsze badanie przeprowadzone przez firmę OC&C Strategy Consultants. W czołówce rankingu najlepiej ocenianych przez Polaków sklepów znalazły się też m.in.: Allegro, Empik oraz Douglas i Sephora. W porównaniu do poprzedniego rankingu gorsze wyniki zanotowały sieci H&M, Reserved, Super-Pharm oraz Biedronka. Wypadły one z pierwszej dziesiątki notowania. Jak mówi w rozmowie z "Pulsem Biznesu" Jarosław Kosiński, partner w polskim biurze OC&C, tegoroczne badanie wskazuje na to, że "przesunęły się akcenty" – niskie ceny nie są decydujące, a np. dyskonty tracą na rzecz supermarketów. Sklepy z czołówki rankingu trafiły też do zestawienia 457. najlepiej ocenianych sieci detalicznych na świecie. Jak pisaliśmy kilka miesięcy temu, w pierwszej dwudziestce znalazły się Allegro (4. miejsce) i Empik (19. miejsce), a w pierwszej setce jeszcze Reserved, Biedronka i delikatesy Alma.,Michał GąsiorNiskie ceny już nie są decydujące dla oceny polskich sklepów – to wniosek z przeprowadzonego po raz drugi w naszym kraju badania "Postrzeganie ofert sieci detalicznych 2013". Tak jak w ubiegłym roku Polacy cenili Biedronkę, tak w tym swoją uwagę kierują na sieci bardziej kojarzone z jakością, jak choćby Alma czy Douglas i Sephora. Jak biżuteria, to w Aparcie, jak kosmetyki, to w Rossmanie, jak po jedzenie, to do Almy – na takie zakupowe upodobania wskazało najnowsze badanie przeprowadzone przez firmę OC&C Strategy Consultants. W czołówce rankingu najlepiej ocenianych przez Polaków sklepów znalazły się też m.in.: Allegro, Empik oraz Douglas i Sephora. W porównaniu do poprzedniego rankingu gorsze wyniki zanotowały sieci H&M, Reserved, Super-Pharm oraz Biedronka. Wypadły one z pierwszej dziesiątki notowania. Jak mówi w rozmowie z "Pulsem Biznesu" Jarosław Kosiński, partner w polskim biurze OC&C, tegoroczne badanie wskazuje na to, że "przesunęły się akcenty" – niskie ceny nie są decydujące, a np. dyskonty tracą na rzecz supermarketów. Sklepy z czołówki rankingu trafiły też do zestawienia 457. najlepiej ocenianych sieci detalicznych na świecie. Jak pisaliśmy kilka miesięcy temu, w pierwszej dwudziestce znalazły się Allegro (4. miejsce) i Empik (19. miejsce), a w pierwszej setce jeszcze Reserved, Biedronka i delikatesy Alma.,Michał Gąsior