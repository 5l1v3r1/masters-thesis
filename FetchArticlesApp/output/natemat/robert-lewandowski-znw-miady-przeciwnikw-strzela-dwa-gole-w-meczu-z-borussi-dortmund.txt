Lewandowski notuje kolejny znakomity występ z rzędu. Po historycznych pięciu bramkach, hat–tricku w Lidze Mistrzów, Polak strzela dwie bramki w szlagierowym spotkaniu Bundesligi pomiędzy liderem Bayernem Monachium, a wiceliderem Borussią Dortmund. Najlepszy polski napastnik jest zdecydowanie „w gazie”. Już w 45. sekundzie drugiej połowy meczu z Borussią Lewandowski wpakował piłkę do siatki, tym samym podwyższając prowadzenie Bayernu na 3:1. Ledwie 12 minut później – w 58. minucie spotkania Robert zwiększył prowadzenie swojego zespołu na 4:1, po raz kolejny umieszczając piłkę między słupkami bramki. Spotkanie właśnie dobiegło końca – Bayern zmiażdżył przeciwnika przewagą 4 bramek, ostatecznie wygrywając 5:1. Poza dwiema bramkami Lewandowskiego, gole zdobyli także Mario Goetze i Tomas Mueller. Dwie bramki "Lewego" zdobyte w meczu z Borussią umocniły jego pozycję na szczycie klasyfikacji najlepszych strzelców Bundesligi. Polak ma na swoim koncie 12 trafień, zaś tuż za jego plecami znajduje się napastnik Borussi Dortmund Pierre-Emerick Aubameyang, z 10 bramkami. Przypomnijmy, że to już kolejny mecz w którym Robert Lewandowski gra jak natchniony. Najpierw w spotkaniu ligowym z Wolfsburgiem zdobył 5 bramek w 9 minut, z kolei zaś kilka dni później ustrzelił hat-trick w spotkaniu Ligii Mistrzów z Dynamem Zagrzeb.,Jakub Rusak