Dzisiaj druga część historii World Series Of Poker, który od środy trwa w Las Vegas. Od 1970 roku do 1981 liczba uczestników we wszystkich eventach rosła. Jednak dopiero w 1982 roku liczba wszystkich graczy przekroczyła 1,000. W 1987 liczba graczy przekroczyła 2,000. I od tamtego czasu nadal rośnie. Pierwszą część historii WSOP znajdziecie tutaj. Pamiętajmy też o wzrostach uczestników w Main Evencie. Od początku turnieju aż do 2000 roku (z wyjątkiem 1992 roku) liczba rosła- od 7 do 393. W 2001 roku było to już 613 osób, a w 2002 roku 631 osób. Przełomowy był rok 2003. A to wszystko za sprawą księgowego Chrisa Moneymakera (tak, to jego prawdziwe nazwisko), który wygrał ME, a dostał się na niego z internetowych kwalifikacji za 39 dolarów. Z 839 osób w 2003 roku liczba uczestników ME wzrosła w 2004 do 2,576! Te wzrosty na WSOP, a także ogólny wzrost zainteresowania pokerem nazywamy ,,Efektem Moneymakera”. W 2003 roku liczba uczestników na WSOP wyniosła 7,572 i była nieco mniejsza niż w 2002- 7,593. Ale już w 2004 roku liczba graczy prawie podwoiła się i wyniosła- 14,054. Przywoływany już przez nas wcześniej, Nolan Dalla, wieloletni dyrektor ds. mediów na WSOP i historyk pokera, tak wspomina ten okres: -Co ciekawe, kolejny boom pokerowy zbiegł się z pogorszeniem i upadkiem sławy Horseshoe. Rozłam w rodzinie Binionów spowodował wykluczenie z WSOP syna Benny'ego- Jacka. Wielu najlepszych pokerzystów bojkotowało kasyno Horseshoe i sam turniej pomiędzy rokiem 1999 a 2002. Przed 2003 rokiem krytycy zaczęli sugerować, że najlepsze dni WSOP już dawno minęły. Nowy rywal, World Poker Tour zaczął przejmować i pokerzystów i widownię. Podczas początkowych tygodni WSOP 2003 liczba graczy była znacznie mniejsza, w porównaniu do bezpośredniej konkurencji- WPT”. Jednak pomimo ciężkich czasów, organizatorzy WSOP mogli uznać 2003 rok za przełom. Zwycięstwo Moneymakera spowodował niewyobrażalny boom na pokera. Ta gra zachwyciła wszystkich, którzy mieli szansę obejrzeć rozgrywkę. Każdy chciał przyjechać i zagrać na WSOP i odejść od stołu w chwale zwycięzcy. Po rekordowym 2004 roku, w 2005 było ponad 30 tysięcy wejść do turniejów. Dla historii WSOP ważny jest także 2004 rok. To właśnie wtedy turniej został przejęty przez Harrah's Entertainment (obecnie Caesars Entertainment). Z jednej strony to prawda, że WSOP potrzebował coraz więcej miejsca do rozgrywania eventów (w Horseshoe było go już za mało), jednak do transakcji doprowadziła seria nieprawdopodobnych zdarzeń. Początki tej historii sięgają śmierci Benny'ego Biniona w Boże Narodzenie 1989 roku, a później śmierci jego żony- Teddy Jane w 1994 roku. To właśnie wtedy Horsehoe zostało podzielone pomiędzy 4 dzieci państwa Binionów. Brendy otrzymała 20,5 procent, ale nie brała udziału w codziennym zarządzaniu kasynem. Jack otrzymał 42 procent, a Ted 20 procent- obaj działali w Horseshoe. Becky dostała 18 procent. Cała sytuacja szybko przerodziła się w rodzinną wojnę, gdzie po jednej stronie byli Brendy, Jack i Ted, a po drugiej Becky. U Teda w szybkim tempie następowało uzależnienie od narkotyków, później stracił prawo do gry w kasynach i przestał być wpuszczany do Horseshoe. Oprócz tego nałożono na niego grzywnę w wysokości $250,000 i dostał zakaz otrzymywania pieniędzy z operacji kasyna. Do ostatecznej rozgrywki doszło pomiędzy Jackiem a Becky. W styczniu 1996 roku Becky pozwała Jacka o niegospodarność. W pozwie stwierdziła, że Jack przelał część pieniędzy na jego nowe kasyna w Luizjanie i Missisipi. A wszystko miało dziać się kosztem Horseshoe. Jej głównym celem było usunięcie Jacka z funkcji prezydenta kasyna Horseshoe. Jack i Ted próbowali stłumić cały konflikt, odkupując udziały od Brendy i sprzedając wszystko Becky. Umowę zawarto 7. zerwca 1998 roku, na dwa miesiące przed śmiercią Teda. Jack zachował tylko 1 procent akcji, aby móc prowadzić na ternie stanu interesy hazardowe. W końcu Becky przejęła kontrolę nad całym Horseshoe i objęła funkcję prezydenta kasyna. Szybko awansowała swojego męża Nicka Behnena na funkcję jednego z menadżerów. Mieli dokonać pewnych zmian w funkcjonowaniu firmy. Po przeprowadzeniu kontroli, Becky zdecydowała się na cięcie kosztów w niektórych obszarach, co wywołało niezadowolenie. Jednym z nich było sprzedanie w 2000 roku symbolu kasyna- czyli świecącej podkowy, która znajdowała się nad wejściem. Podkowa była warta 1 milion dolarów, jednak nigdy nie ujawniono za ile sprzedano ją kolekcjonerowi Jay'owi Parrino. Decyzja oburzyła dawnych pokerowych przyjaciół Benny'ego Biniona. Bob Stupak, człowiek, który zbudował słynny hotel i kasyno Stratosphere tak to skomentował: -To prawie jak historia rodziny. Jestem bardzo rozczarowany-. Później w Horseshoe spadła jakość jedzenia, co z przykrością odnotowali pokerzyści. Becky odwołała także Poker Hall of Fame Classic oraz zredukowała zawartość złota w bransoletkach z 18 do 14 karatów. Becky zdecydowała się także zwolnić osoby mające powiązania z jej bratem Jackiem. I tak pracę stracili popularni Jim i Susie Albrecht- menadżerowie Horseshoe oraz Jack McClelland, dyrektor WSOP. Turniej jak i samo kasyno zaczęły być bojkotowane przez wielu znanych pokerzystów, jak choćby Doyle'a Brunsona (przyjaciela Benny'ego Biniona) i Stu Ungara. Słaba obsługa, obniżenie limitów zakładów, nowe ograniczenia i niezadowolenie pracowników doprowadziły w końcu do takich decyzji, jak ta Brunsona. Wiele osób postrzegało nowych właścicieli i kierownictwo jako nieudolnych i czuli, że wizerunek Horseshoe został nadszarpnięty. Kłopoty pogłębiły się, gdy wyszło na jaw, że pieniądze przeznaczone na ubezpieczenie zdrowotne osób pracujących w kuchni były odliczane z wypłat, ale trafiały do właścicieli kasyna, a nie na konto. Kiedy sprawa ujrzała światło dzienne, zainteresował się nią IRS (czyli Urząd Skarbowy). Zażądał zastawienia nieruchomości. W listopadzie 2003 roku urzędnicy stwierdzili, że kasyno nie zapłaciło 5 milionów dolarów podatków od wynagrodzeń sprzed 2002 roku. Drugi wniosek został złożony miesiąc później- chodziło o 2,5 miliona dolarów zaległych podatków. Kulminacją nieszczęść był 11. stycznia 2004 roku. O godzinie 5:30 policja, IRS, FBI oraz przedstawiciele Nevada Gaming Commission weszli do Horseshoe i zajęli całą gotówkę znajdującą się w kasach i sejfach kasyna- 1 milion dolarów. Kilka godzin później kasyno zostało zamknięte z powodu braku gotówki. 23. stycznia Nick Behnen, mąż Becky Binion sprzedał Horseshoe firmie Harrah's Entertainment. Ze względu na mały czas, jaki minął od przejęcia do kolejnej edycji WSOP (start 21. kwietnia) na razie niewiele się zmieniło. W późniejszym czasie Harrah sprzedało Horseshoe i zajęło się rozwojem marki WSOP. W 2005 roku zapadła decyzja, aby przenieść turniej do Rio All-Suite Las Vegas Hotel and Casino, gdzie było zdecydowanie więcej miejsca, a sam hotel i kasyno znajdowało się w centrum Las Vegas. Okazało się to wielkim sukcesem. W Main Evencie zagrało 5,619 osób, co oznacza ponad 2 razy więcej osób niż w 2004 roku. Rosła też pula nagród. W 2005 roku wyniosła $106,055,907- bijąc ponad 2-krotnie 2004 rok- $45,973,770. Dla sporej liczby ludzi, to właśnie w 2004 roku rozpoczął się nowy okres w historii World Series Of Poker. Na trzecią część zapraszam jutro. Tutaj możecie wysłuchać specjalnego odcinka pokerowego podcastu ,,Heads-Up" poświęconego World Series Of Poker. Dołącz do PokerL!VE na Facebooku. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka