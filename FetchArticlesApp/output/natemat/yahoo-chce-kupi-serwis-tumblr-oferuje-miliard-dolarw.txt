Platforma mikroblogowa Tumblr może niebawem zmienić właściciela. Jej przejęciem ma być bowiem zainteresowane Yahoo. Według portalu Adweek.com dyrektor generalna internetowego giganta Marissa Mayer jest gotowa zapłacić za Tumblr nawet miliard dolarów. O trwających między Yahoo i Tumblr negocjacjach napisały, powołując się na anonimowe źródła, portale Adweek.com i Allthingsd.com. Umowa w sprawie sprzedaży serwisu nie została jeszcze zawarta, ale rozmowy mają mieć "poważny" charakter. Yahoo jest ponoć gotowe zapłacić za Tumblr nawet miliard dolarów, czyli tyle, ile za portal Instagram wyłożył w 2012 roku Facebook. Zakup Tumblr byłby częścią strategii mającej sprawić, by młodzi ludzie znów zaczęli uważać Yahoo za "fajną markę". Podczas jednej z niedawnych konferencji branżowych dyrektor finansowy giganta z Sunnyvale Ken Goldman podkreślił, że jego firmie szczególnie zależy na przyciągnięciu internautów mających od 18 do 24 lat. Wielu użytkowników Tumblr mieści się w tym przedziale wiekowym. Atrakcyjność serwisu podnosi dodatkowo jego dobre dopasowanie do potrzeb reklamodawców. Na celowniku Yahoo mają się znajdować także inne firmy internetowe. Niedawno Marissa Mayer zamierzała nabyć serwis Dailymotion, ale plany pokrzyżował jej francuski rząd, który nie chciał, by amerykańska firma dostała 75 procent akcji portalu i przejęła nad nim kontrolę. Minister przemysłu mógł interweniować w tej sprawie, ponieważ Dailymotion należy do France Telecom, spółki, w której francuski Skarb Państwa ma 27 procent udziałów. Yahoo ma być również zainteresowane kupnem firmy Zynga, producenta gier przeglądarkowych. Czytaj także: Sprzedał Yahoo swój portal. Teraz żali się, że gigant doprowadził do upadku serwisu źródła: Adweek.com, Allthingsd.com,Tomasz BaliszewskiPlatforma mikroblogowa Tumblr może niebawem zmienić właściciela. Jej przejęciem ma być bowiem zainteresowane Yahoo. Według portalu Adweek.com dyrektor generalna internetowego giganta Marissa Mayer jest gotowa zapłacić za Tumblr nawet miliard dolarów. O trwających między Yahoo i Tumblr negocjacjach napisały, powołując się na anonimowe źródła, portale Adweek.com i Allthingsd.com. Umowa w sprawie sprzedaży serwisu nie została jeszcze zawarta, ale rozmowy mają mieć "poważny" charakter. Yahoo jest ponoć gotowe zapłacić za Tumblr nawet miliard dolarów, czyli tyle, ile za portal Instagram wyłożył w 2012 roku Facebook. Zakup Tumblr byłby częścią strategii mającej sprawić, by młodzi ludzie znów zaczęli uważać Yahoo za "fajną markę". Podczas jednej z niedawnych konferencji branżowych dyrektor finansowy giganta z Sunnyvale Ken Goldman podkreślił, że jego firmie szczególnie zależy na przyciągnięciu internautów mających od 18 do 24 lat. Wielu użytkowników Tumblr mieści się w tym przedziale wiekowym. Atrakcyjność serwisu podnosi dodatkowo jego dobre dopasowanie do potrzeb reklamodawców. Na celowniku Yahoo mają się znajdować także inne firmy internetowe. Niedawno Marissa Mayer zamierzała nabyć serwis Dailymotion, ale plany pokrzyżował jej francuski rząd, który nie chciał, by amerykańska firma dostała 75 procent akcji portalu i przejęła nad nim kontrolę. Minister przemysłu mógł interweniować w tej sprawie, ponieważ Dailymotion należy do France Telecom, spółki, w której francuski Skarb Państwa ma 27 procent udziałów. Yahoo ma być również zainteresowane kupnem firmy Zynga, producenta gier przeglądarkowych. Czytaj także: Sprzedał Yahoo swój portal. Teraz żali się, że gigant doprowadził do upadku serwisu źródła: Adweek.com, Allthingsd.com,Tomasz Baliszewski