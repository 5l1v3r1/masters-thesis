Bronisława Komorowskiego w takim wydaniu jeszcze nie widzieliście. 23 kwietnia o godzinie 17.30 prezydent będzie rozmawiał z trójką redaktorów naczelnych serwisów należących do Grupy naTemat. O czym? O wszystkim – dosłownie. Postanowiliśmy zaadaptować popularny w sieci format AMA (ask me anything) do dyskusji z głową państwa. Będzie i na poważnie, i na luzie. Polityka krajowa, zagraniczna, gospodarka, edukacja, sprawy rodzinne i społeczne. Pytamy o wszystko – także o czas wolny i prezydenckie life hacki. Dyskutować z Bronisławem Komorowskim będą redaktorzy naczelni naTemat (Tomasz Machała), MamaDu (Małgorzata Ohme) i ASZdziennika (Rafał Madajczak). Każdy z nich przepyta prezydenta ze swojej działki.Także Wy możecie zadawać swoje pytania za pośrednictwem Facebooka naszych serwisów – najciekawsze z nich zacytujemy podczas czwartkowej transmisji na żywo. Wystarczy, że napiszecie je w komentarzu pod tym artykułem lub postem na Facebooku. Do zobaczenia o 17.30 na Facebooku naTemat, MamaDu i ASZdziennika!,Redakcja naTemat