Święto kibiców w Warszawie czas zacząć. Legia Warszawa właśnie zapewniła sobie kolejny tytuł Mistrza Polski! Obronę tytułu mistrzowskiego Legii Warszawa w zasadzie zapewniła porażka rywala z Poznania. Zawodnicy stołecznego klubu zostali mistrzami nim w ogóle wyszli z szatni, by walczyć w bieżącej kolejce Ekstraklasy, ponieważ Lech zremisował w rozgrywanym wcześniej spotkaniu z Pogonią Szczecin. Taki układ tabeli oznaczał, że poznaniacy musieli pożegnać się z nadzieją na wydarcie Legii Warszawa tytułu Mistrza Polski w tym sezonie. Kolejny sukces stołecznego klubu potwierdza formę nie tylko zawodników, ale także nowych właścicieli Legii, czyli duetu Bogusław Leśnodorski i Dariusz Mioduski. Jak niedawno pisał w naTemat Michał Fal, obaj panowie to postacie nietuzinkowe: pierwszy jest wziętym prawnikiem i amatorem sportów ekstremalnych, który od roku jako prezes klubu bryluje w polskich mediach, drugi – absolwentem słynnego Harvardu, milionerem i miłośnikiem opery. Biznesowej formie Legii Warszawa sporo uwagi poświęcał także prestiżowy magazyn "Forbes". Z ustaleń jego dziennikarzy wynika, że warszawska drużyna ma wreszcie szansę na sukces także na europejskich boiskach. Wszystko dzięki zbliżającej się inwestycji potężnego funduszu inwestycyjnego Quatar Holding, która ma nastąpić w najbliższych latach.,Bartosz Świderski