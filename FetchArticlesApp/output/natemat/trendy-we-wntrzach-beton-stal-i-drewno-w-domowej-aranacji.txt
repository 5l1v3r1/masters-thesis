Betonowe powierzchnie są nadal bardzo chętnie wykorzystywane we wnętrzach zarówno domowych jak i komercyjnych, w kawiarniach, restauracjach i biurach. Zobacz jak się prezentuje w jednym z warszawskich mieszkań. Pomysł na aranżację domowej przestrzeni z takim surowym elementem jest bardzo wiele, a w zależności od gustu właścicieli mieszkania można ją zestawić z meblami w bardzo różnych stylach. Wszystko zależy od potrzeb i estetyki mieszkańców. Dzisiaj prezentujemy jedną z realizacji współpracującego z nami biura architektonicznego Jacka Tryca (Tryc.pl). Głównym elementem przewodnim tego klimatycznego wnętrza jest wspomniany wcześniej beton oraz zimna stal, które zostały ocieplone meblami z elementami drewnianymi. Lekkie, nowoczesne krzesła z przezroczystego tworzywa sztucznego nadają lekkości w konfrontacji z drewnianym stołem w jadalni. Kuchnia z kolei urządzona została w ciepłych odcieniach drewna i bieli, która przełamuje industrialną nutę widocznego z niej salonu. Elementem spajającym dizajn całego mieszkanie są drewniane elementy wykończenia, które występują w każdym pokoju oraz w łazience, zasłony z miękkiego, ciężkiego materiału oraz liczne, pomysłowe gadżety i dodatki.,Katarzyna Kuźma