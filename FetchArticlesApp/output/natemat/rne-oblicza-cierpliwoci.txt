Kojarzy się ze spokojem, czasem, oczekiwaniem. Nastawiona na realizację, która ma ziścić się w przyszłości. Często określa biegacza – cierpliwość. Ale czy jest tak zawsze? Istnieje mały zgrzyt w świadomości biegacza, w pokonywaniu kolejnych stopni wytrenowania. To, co da się zauważyć wśród ambitnych amatorów tego sportu, to chęć „”, „”. Gdy rozpoczyna się przygodę z bieganiem nagle zaczyna nas zasysać. Nie tylko ciało pragnie dostarczania kolejnej dawki ruchu, ale przede wszystkim myśli zaczynają biec, nawet wówczas gdy siedzimy w wygodnym fotelu. Po prostu coś pcha nas do przodu – siła natury. Powoli zaczynamy smakować nowego świata. Zabawa rozpoczyna się od znalezienia puzzli będących elementem biegowej układanki, aby następnie przystąpić do mozolnego składania ich w całość. Powstałych obrazów jest tak wiele, jak wielu jest biegaczy, jednak cechą wspólną i konieczną do osiągnięcia sukcesu jest cierpliwość. Bez niej ciężko o spełnienie i zadowolenie. W momencie wypicia łyku bakcyla, gdy odnalezione zostały już dieta, regularność, sen, regeneracja, wzmacnianie, rozciąganie, rozgrzewka, węglowodany i białka, oddech i rytm, a także technika, postawa – chciałoby się pofrunąć i osiągać najlepsze z możliwych wyników. Gdy już ze śmiałością nazywamy siebie biegaczami, czujemy się mądrzy w materii okołobiegowej – chcemy i oczekujemy od siebie więcej. Często zawieszamy poprzeczkę, której nawet zawodowiec nie miałby odwagi dotknąć. Wyśrubowane pragnienia, które nie są poprzedzone szczeblami drabiny mogą prowadzić do frustracji i zniechęcenia. Biegaczu – warto wykazać się cierpliwością! Doskonale zrozumiałym jest chęć bycia lepszą wersją siebie, tym bardziej, że na początku postępy widać bardzo szybko. Każde danie tworzymy jednak ze składników, które dopiero w kolejności i po odpowiedniej obróbce stworzą całość. Nie można zjeść makaronu, gdy ten nadal tkwi w torebce. Tak samo jest z bieganiem. Ciało biegacza musi przejść przez kolejne etapy adaptacji. Warto pamiętać, że nawet mistrz miał swój pierwszy raz z tym sportem, a dopiero mozolna praca dała efekt końcowy. Chociaż pojęcie „” i tu nie jest ostatecznym. Każdy sportowiec pragnie więcej i zawsze myśli – czy mógłbym pobiec lepiej, szybciej? Może i mógłby, ale tego się nie dowie. Wie natomiast, że na sukces składają się takie cechy jak: mobilizacja, regularność, pracowitość, mądrość, szczerość, zawziętość, nieustępliwość, ale i wytrwałość, pokora, opanowanie. One odpowiednio pomagają w wyjściu na trening nawet gdy wszystkie zaistniałe okoliczności są na nie: bo pada, jest zimno, wieje, nie ma czasu, chce się spać czy w ogóle się nie chce. Zapewniają systematyczność i ciągłość budowania formy, dają uczucie kontroli nad swoim powziętym planem, uczą świadomości ciała, jego potrzeb, pragnień. Dają odpowiedzi bez zadawania pytań, gdy organizm sam prosi o konkretne składniki pożywienia czy określone elementy treningu. Pomagają w otwarciu oczu na swoje możliwości, bez ich wyolbrzymiania. Uczą asertywności, stawiania jasno określonych zasad, walki o swoją pasję. Dają siłę i moc. Biegacz, który poważnie traktuje swoją pasję samoistnie nabywa powyższe cechy, które można nieśmiało określić mianem dzielności duszy, a to dlatego, że wymagają one panowania nad sobą. Warto zastanowić się ile wartości ma sukces osiągnięty pracą zrozumiałą w każdej jej cząstce, a ile ten, który przytrafił się przypadkiem, jednorazowo. Formę buduje się latami, a nadzieją napawa odnalezienie po wielu latach kolejnego, zagubionego elementu układanki. Wiadomym jest, że warto czekać, ale co w przypadku gdy zawody zbliżają się wielkim krokiem, a nogi palą w blokach startowych. W momencie przypływu adrenaliny, nastania dnia mającego być spełnieniem sezonowej formy, kiedy czuje się „” niestety wielu biegaczy popełnia podstawowy, kardynalny błąd. Znowu za szybko, za bardzo. Gdzie ich umiejętność praktycznego wykorzystywania posiadanej wiedzy i doświadczenia? Pamiętać należy bowiem, że nie ten kto szybko zaczyna równie szybko kończy. Umiejętność powściągliwości i samokontrola na początkowych kilometrach, skupienie energii i nie pozwolenie sobie na rywalizację od linii startu - zaprocentuje w drugiej połowie dystansu. Dowiedziono, że tempo nawet kilka sekund na kilometr szybsze niż to planowane, a zgodne z uśrednionym tempem adekwatnym danemu wynikowi na mecie, może zaprzepaścić cały okres przygotowań. Wielcy biegną pół dystansu na hamulcu, aby potem móc pokazać na co ich stać. Aby stanąć na mecie i z dumą powiedzieć sobie – „”, musi zostać spełnionych dodatkowo kilka warunków. Nie tylko forma, ale i sytuacja atmosferyczna: od temperatury, przez wiatr, deszcz, wilgotność powietrza, samopoczucie w danym dniu, odpowiednie przygotowanie energetyczne wraz z nawodnieniem, profil trasy i jej nawierzchnia, dobór odpowiedniego ubrania, nastawienie psychiczne, a nawet strefy czasowe odcisną swoją obecność. Cierpliwość w tym momencie jest wartością, która daje świadomość własnych możliwości w zastanych warunkach. Te można szybko zweryfikować i podjąć odpowiednią decyzję - czy dziś biegnę po laur zwycięstwa czy może potraktuję ten start jako trening przed kolejnymi zawodami. Takie decyzje wymagają dużego uznania dla mądrości biegacza. Na obecnych Mistrzostwach Świata w Lekkoatletyce w Moskwie, podczas rozgrywającego się maratonu kobiet, idealnym wzorem cierpliwości była Kenijka Edna Kiplagat. Chociaż przez cały czas prowadziła Włoszka Valeria Straneo i przez prawie pełen dystans 42,195km dyktowała warunki biegu, za jej plecami czaiła się taktyka grania czasem i wyczekiwania. Wszystkie oczy skupione zostały na Włoszce, która cedziła z kilometra na kilometr coraz to słabnące rywalki. Należy się jej wielki szacunek i uznanie, ponieważ przyglądanie się temu widowisku, w którym zdawało się nie ma złudzeń na ostateczny wynik - było przyjemnością. Wielu określa Valerię Straneo zwyciężczynią tego wyścigu za to, jak pięknie trzymała rewelacyjną formę i rozpisała regulamin tego maratonu. Złoty medal zawisł jednak na szyi Edny Kiplagat. Krok w krok trwała za plecami Włoszki i oczekiwała przez ponad dwie godziny na swój moment tryumfu. Na 2km przed metą przyspieszyła. Musiała precyzyjnie określić moment ataku, aby z pełną swobodą jako pierwsza przebiec linię mety. Chociaż Włoszka walczyła do końca i starała się obronić miejsca – wygrał stoicyzm.,Małgorzata Nowak