Dyrektor Biura PR i Komunikacji; Rzecznik Prasowy w Totalizatorze Sportowym Muszę się do czegoś przyznać, otóż dopiero teraz, kiedy zaczęłam pisać tekst o sponsoringu, który – mam nadzieję – właśnie Państwo czytają, zdałam sobie sprawę, że być może w ogóle nie powinnam poruszać tej kwestii. Dlaczego? Dlatego, że sponsoring jest interesujący może dla kilkunastu osób, które doktoryzują się w tym temacie lub dla tych, którzy zajmują się nim na co dzień w swojej pracy. I nie mam tu bynajmniej na myśli najstarszego zawodu świata. Co się takiego właściwie stało, że warto właśnie teraz poruszyć temat sponsoringu? W ostatnich tygodniach sporo medialnych doniesień i enuncjacji dotyczyło działalności sponsoringowej spółek z udziałem Skarbu Państwa. Z kontekstu w jaki przedstawiano te informacje można odnieść wrażenie, że, „państwowe” firmy sponsorują co chcą, kogo chcą i kiedy chcą. Niezorientowanym muszę w tym miejscu oświadczyć, że tak nie jest. Cofnijmy się na chwilę do 2009 roku. Wtedy to, dokładnie 13 lutego, Aleksander Grad, ówczesny minister Skarbu, podpisał Zarządzenie Nr 5 w sprawie zasad prowadzenia działalności sponsoringowej przez spółki z udziałem Skarbu Państwa. Zapewne nie przypuszczał, jak bardzo znaczący wpływ będzie miał ten dokument na rynek sponsoringu w Polsce. Zarządzenie, choć przedostatnie w hierarchii aktów prawnych, w tym konkretnym przypadku miało kolosalne znaczenie. Czy przesadzam? Nie, proszę Państwa. Otóż ów dokument – i tu padnie długie, dość skomplikowane zdanie - wprowadził nieznaną wcześniej charakterystykę zagadnień związanych ze sponsoringiem, wraz ze szczególnym uwzględnieniem sytuacji spółek z jednoosobowym i większościowym udziałem Skarbu Państwa, a także uogólnione normy działań w tym zakresie. Ufff! Brzmi to bardzo poważnie i takie właśnie poważne znaczenie ma ten zapis w kontekście szeroko rozumianej działalności sponsoringowej spółek takich jak ta, w której mam przyjemność pracować. Mowa o Totalizatorze Sportowym. Ponieważ sponsoring korporacyjny to w Totalizatorze Sportowym moje kompetencje, dlatego pozwolę sobie napisać nieco więcej na ten temat. Zacznijmy od tego, że ministerialne wytyczne potraktowaliśmy, jak zawsze, bardzo poważnie. Nie tylko z konieczności, ale przede wszystkim dlatego, żeby prowadzić działalność sponsoringową lepiej. Dość szybko wprowadziliśmy zalecane wytyczne, jednak po nowelizacji zarządzenia w 2012 roku, zdefiniowaliśmy politykę sponsoringową firmy od nowa. Przede wszystkim, przyjęliśmy trzy kluczowe kierunki które determinują nasze działania w obszarze sponsoringu:, przejrzystość finansową podejmowanych inicjatyw, ich rolę w komunikacji spółki oraz opłacalność. Napisać łatwo, ale wykonać dużo trudniej. Mało kto zastanawia się bowiem nad skalą działalności sponsoringowej dużych spółek z udziałem Skarbu Państwa. Liczba ofert, propozycji współpracy, wniosków i petycji o wsparcie finansowe, które trafiają do centrali Totalizatora Sportowego i jego 17–tu oddziałów, liczona jest w tysiącach rocznie. Zgłaszają się do nas właściwie wszyscy - od pomysłodawców lokalnych projektów w rodzaju międzyszkolnych zawodów, poprzez krajowe związki sportowe. Od amatorskich kółek teatralnych, po największe instytucje kulturalne w Polsce. Warto w tym miejscu przypomnieć, że Totalizator Sportowy powstał w drugiej połowie lat 50-tych ubiegłego wieku, by wspierać ważne cele społeczne – pierwotnie był to sport, potem dołączyła także szeroko rozumiana kultura. Wspieranie tych sfer aktywności społecznej jest zatem wpisane w działalność statutową spółki. Pamiętajmy, że Totalizator Sportowy realizuje tę misję dwutorowo - z jednej strony przekazuje obligatoryjnie do Skarbu Państwa niemal 800 mln zł rocznie w formie dopłat na sport i kulturę, z drugiej, wspiera je bezpośrednio, sponsorując wiele istotnych dla dobra ogólnego i rozwoju cywilizacyjnego inicjatyw. W tym zakresie Totalizator Sportowy podejmuje decyzje o finansowaniu zgodnie z własną strategią komunikacji korporacyjnej, oczywiście mając cały czas na uwadze wytyczne MSP. Aby podejmować decyzje o sponsorowaniu właściwie, zarząd spółki wyznaczył nam ambitny cel: stworzenie procedur opartych o wiarygodne metodologicznie rozwiązania, pozwalające na ocenę skuteczności i efektywności działań sponsoringowych. Żeby sprostać tym wymaganiom, opracowaliśmy system oceny ofert sponsoringowych składanych w Totalizatorze Sportowym oraz raportowania ich realizacji. Struktura systemu została zapisana w znowelizowanych pod koniec 2013 roku Zasadach Prowadzenia Działalności Sponsoringowej, które precyzyjnie jak nigdy dotąd regulują kwestie sponsoringu w spółce. Co ważne, zleciliśmy monitoring mediów a także wybraliśmy doświadczone firmy doradcze, które bardzo wnikliwie analizują oferowane i wykonane na rzecz Totalizatora Sportowego świadczenia promocyjno – wizerunkowe w oparciu o metodologię opracowaną przy współpracy Zakładu Strategii Marketingowych Instytutu Międzynarodowego Zarządzania i Marketingu Kolegium Gospodarki Światowej Szkoły Głównej Handlowej w Warszawie. Wiemy zatem dokładnie czy warto zaistnieć jako sponsor podczas jakiegoś wydarzenia, a później – czy nasz udział został w nim należycie zaznaczony. Dzięki temu systemowi można ze spokojnym sumieniem powiedzieć, że każda złotówka przeznaczona na sponsoring przez naszą firmę, jest „obejrzana kilka razy” zanim zostanie wydana. Dlaczego robimy to w taki sposób? Ano dlatego, że działalność sponsoringowa w Totalizatorze Sportowym nie jest darowizną, ani koleżeńskim wsparciem ani formą wdzięczności.. Mogłabym w tym miejscu opisać wiele prób składania naszej Spółce ofert nieopłacalnego sponsoringu. Były to jednak zawsze próby bezskuteczne. To jest nasz standard, który – jak sądzę – może być przykładem dla innych spółek z udziałem Skarbu Państwa. Dodam, że w krajach, w których sponsoring nie podlega regulacjom w rodzaju Zarządzenia Nr 5, nawet duże, doświadczone w sponsoringu światowe korporacje nie prowadzą tak szczegółowych i zaawansowanych metodologicznie oraz technologicznie analiz skuteczności i efektywności sponsoringu, jak te wykorzystywane przez Totalizator Sportowy. Sądzę, że możemy mówić o dokonaniu znaczącego kroku w kierunku kompleksowego rozwiązania wszelkich kwestii związanych z działalnością sponsoringową prowadzoną przez spółki z udziałem Skarbu Państwa. Chodzi w końcu o publiczne pieniądze. I z tego właśnie minister Aleksander Grad może być dzisiaj dumny.,Agnieszka LiborDyrektor Biura PR i Komunikacji; Rzecznik Prasowy w Totalizatorze Sportowym Muszę się do czegoś przyznać, otóż dopiero teraz, kiedy zaczęłam pisać tekst o sponsoringu, który – mam nadzieję – właśnie Państwo czytają, zdałam sobie sprawę, że być może w ogóle nie powinnam poruszać tej kwestii. Dlaczego? Dlatego, że sponsoring jest interesujący może dla kilkunastu osób, które doktoryzują się w tym temacie lub dla tych, którzy zajmują się nim na co dzień w swojej pracy. I nie mam tu bynajmniej na myśli najstarszego zawodu świata. Co się takiego właściwie stało, że warto właśnie teraz poruszyć temat sponsoringu? W ostatnich tygodniach sporo medialnych doniesień i enuncjacji dotyczyło działalności sponsoringowej spółek z udziałem Skarbu Państwa. Z kontekstu w jaki przedstawiano te informacje można odnieść wrażenie, że, „państwowe” firmy sponsorują co chcą, kogo chcą i kiedy chcą. Niezorientowanym muszę w tym miejscu oświadczyć, że tak nie jest. Cofnijmy się na chwilę do 2009 roku. Wtedy to, dokładnie 13 lutego, Aleksander Grad, ówczesny minister Skarbu, podpisał Zarządzenie Nr 5 w sprawie zasad prowadzenia działalności sponsoringowej przez spółki z udziałem Skarbu Państwa. Zapewne nie przypuszczał, jak bardzo znaczący wpływ będzie miał ten dokument na rynek sponsoringu w Polsce. Zarządzenie, choć przedostatnie w hierarchii aktów prawnych, w tym konkretnym przypadku miało kolosalne znaczenie. Czy przesadzam? Nie, proszę Państwa. Otóż ów dokument – i tu padnie długie, dość skomplikowane zdanie - wprowadził nieznaną wcześniej charakterystykę zagadnień związanych ze sponsoringiem, wraz ze szczególnym uwzględnieniem sytuacji spółek z jednoosobowym i większościowym udziałem Skarbu Państwa, a także uogólnione normy działań w tym zakresie. Ufff! Brzmi to bardzo poważnie i takie właśnie poważne znaczenie ma ten zapis w kontekście szeroko rozumianej działalności sponsoringowej spółek takich jak ta, w której mam przyjemność pracować. Mowa o Totalizatorze Sportowym. Ponieważ sponsoring korporacyjny to w Totalizatorze Sportowym moje kompetencje, dlatego pozwolę sobie napisać nieco więcej na ten temat. Zacznijmy od tego, że ministerialne wytyczne potraktowaliśmy, jak zawsze, bardzo poważnie. Nie tylko z konieczności, ale przede wszystkim dlatego, żeby prowadzić działalność sponsoringową lepiej. Dość szybko wprowadziliśmy zalecane wytyczne, jednak po nowelizacji zarządzenia w 2012 roku, zdefiniowaliśmy politykę sponsoringową firmy od nowa. Przede wszystkim, przyjęliśmy trzy kluczowe kierunki które determinują nasze działania w obszarze sponsoringu:, przejrzystość finansową podejmowanych inicjatyw, ich rolę w komunikacji spółki oraz opłacalność. Napisać łatwo, ale wykonać dużo trudniej. Mało kto zastanawia się bowiem nad skalą działalności sponsoringowej dużych spółek z udziałem Skarbu Państwa. Liczba ofert, propozycji współpracy, wniosków i petycji o wsparcie finansowe, które trafiają do centrali Totalizatora Sportowego i jego 17–tu oddziałów, liczona jest w tysiącach rocznie. Zgłaszają się do nas właściwie wszyscy - od pomysłodawców lokalnych projektów w rodzaju międzyszkolnych zawodów, poprzez krajowe związki sportowe. Od amatorskich kółek teatralnych, po największe instytucje kulturalne w Polsce. Warto w tym miejscu przypomnieć, że Totalizator Sportowy powstał w drugiej połowie lat 50-tych ubiegłego wieku, by wspierać ważne cele społeczne – pierwotnie był to sport, potem dołączyła także szeroko rozumiana kultura. Wspieranie tych sfer aktywności społecznej jest zatem wpisane w działalność statutową spółki. Pamiętajmy, że Totalizator Sportowy realizuje tę misję dwutorowo - z jednej strony przekazuje obligatoryjnie do Skarbu Państwa niemal 800 mln zł rocznie w formie dopłat na sport i kulturę, z drugiej, wspiera je bezpośrednio, sponsorując wiele istotnych dla dobra ogólnego i rozwoju cywilizacyjnego inicjatyw. W tym zakresie Totalizator Sportowy podejmuje decyzje o finansowaniu zgodnie z własną strategią komunikacji korporacyjnej, oczywiście mając cały czas na uwadze wytyczne MSP. Aby podejmować decyzje o sponsorowaniu właściwie, zarząd spółki wyznaczył nam ambitny cel: stworzenie procedur opartych o wiarygodne metodologicznie rozwiązania, pozwalające na ocenę skuteczności i efektywności działań sponsoringowych. Żeby sprostać tym wymaganiom, opracowaliśmy system oceny ofert sponsoringowych składanych w Totalizatorze Sportowym oraz raportowania ich realizacji. Struktura systemu została zapisana w znowelizowanych pod koniec 2013 roku Zasadach Prowadzenia Działalności Sponsoringowej, które precyzyjnie jak nigdy dotąd regulują kwestie sponsoringu w spółce. Co ważne, zleciliśmy monitoring mediów a także wybraliśmy doświadczone firmy doradcze, które bardzo wnikliwie analizują oferowane i wykonane na rzecz Totalizatora Sportowego świadczenia promocyjno – wizerunkowe w oparciu o metodologię opracowaną przy współpracy Zakładu Strategii Marketingowych Instytutu Międzynarodowego Zarządzania i Marketingu Kolegium Gospodarki Światowej Szkoły Głównej Handlowej w Warszawie. Wiemy zatem dokładnie czy warto zaistnieć jako sponsor podczas jakiegoś wydarzenia, a później – czy nasz udział został w nim należycie zaznaczony. Dzięki temu systemowi można ze spokojnym sumieniem powiedzieć, że każda złotówka przeznaczona na sponsoring przez naszą firmę, jest „obejrzana kilka razy” zanim zostanie wydana. Dlaczego robimy to w taki sposób? Ano dlatego, że działalność sponsoringowa w Totalizatorze Sportowym nie jest darowizną, ani koleżeńskim wsparciem ani formą wdzięczności.. Mogłabym w tym miejscu opisać wiele prób składania naszej Spółce ofert nieopłacalnego sponsoringu. Były to jednak zawsze próby bezskuteczne. To jest nasz standard, który – jak sądzę – może być przykładem dla innych spółek z udziałem Skarbu Państwa. Dodam, że w krajach, w których sponsoring nie podlega regulacjom w rodzaju Zarządzenia Nr 5, nawet duże, doświadczone w sponsoringu światowe korporacje nie prowadzą tak szczegółowych i zaawansowanych metodologicznie oraz technologicznie analiz skuteczności i efektywności sponsoringu, jak te wykorzystywane przez Totalizator Sportowy. Sądzę, że możemy mówić o dokonaniu znaczącego kroku w kierunku kompleksowego rozwiązania wszelkich kwestii związanych z działalnością sponsoringową prowadzoną przez spółki z udziałem Skarbu Państwa. Chodzi w końcu o publiczne pieniądze. I z tego właśnie minister Aleksander Grad może być dzisiaj dumny.,Agnieszka Libor