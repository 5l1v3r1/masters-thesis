Program Polskiego Stronnictwa Ludowego interesuje coraz więcej ludzi. W dodatku jest uniwersalny, trafia do studentów i seniorów, lekarzy, bezrobotnych i przedsiębiorców. Taki wniosek nasuwa się sam po wczorajszej (28. 11) wizycie Władysława Kosiniaka - Kamysza w Olsztynie. Rozmowy były trudne, ale budujące i perspektywiczne. Odwiedziny były bardzo intensywne. Na początek pojechaliśmy do słuchaczy Uniwersytetu Trzeciego Wieku. Przyszło ponad 130 seniorów, którzy z entuzjazmem zareagowali na wiadomość o inicjatywie PSL dotyczącej zwolnienia emerytur z podatków. Kolejnym miejscem wizyty był Wojewódzki Szpital Dziecięcy w Olsztynie. Tutaj spotkaliśmy się z lekarzami, małymi pacjentami i ich rodzicami. Rozmawialiśmy nie tylko o sytuacji w służbie zdrowia, podziwiając innowacje medyczne stosowane w olsztyńskiej pediatrii. Następnie pojechaliśmy na Stare Miasto, gdzie na ulicy zorganizowaliśmy konferencję prasową, która zainteresowała nie tylko dziennikarzy, ale także... przechodniów. Ludzie zatrzymywali się, przysłuchiwali, zadawali pytania. Dziwili się, że polityk z pierwszych stron gazet jest tak otwarty, skromny i dostępny, że rozmawia z nimi zwyczajnie, "po ludzku". Kolejnym punktem była wizyta w firmie Mazurskie Miody, produkującej wyroby znane na całym świecie. Właściciele firmy zgłaszali swoje uwagi i sugestie do polityki gospodarczej państwa. Wiele z nich odpowiada propozycjom PSL zawartych w pakcie dla przedsiębiorców. Przyjdzie czas, że uda się je wcielić w życie. Momentem kulminacyjnym było spotkanie otwarte w Hotelu Warmińskim o godz. 17 z udziałem samorządowców - Sylwii Jaskulskiej, Wioletty Śląskiej - Zyśk i Gustawa Marka Brzezina. Zaczęło się od niespodzianki w postaci frekwencji. Przyszło ponad 300 ludzi, aż musieliśmy powiększyć salę :-) Goście zadali wiele pytań, czasem niełatwych, lecz z pewnością potrzebnych. To było wyjątkowe dobre spotkanie. Z Hotelu Warmińskiego pojechaliśmy na Uniwersytet Warmińsko - Mazurski. Zorganizowaliśmy tutaj tak zwany Tweetup, przyszło ok. 30 studentów. Długo rozmawialiśmy na różne tematy, nie tylko o polityce. Okazało się, że program PSL jest atrakcyjny także dla młodych ludzi. Odwiedziny Władysława Kosiniaka - Kamysza w pewnym sensie rozpoczęły kampanię PSL do wyborów samorządowych. Miejmy więc nadzieję, że wynik za rok będzie równie udany :-) Przed nami wiele pracy i wiele podobnych spotkań w innych miejscowościach regionu.,Urszula Pasławska