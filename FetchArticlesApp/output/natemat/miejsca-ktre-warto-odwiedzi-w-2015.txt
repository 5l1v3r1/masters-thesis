Dostępne, ale jeszcze nie znalazły swego miejsca na mapie masowej turystyki. Lokalny urok wzbogacają urocze butikowe hoteliki czy eko resorty. Wybraliśmy najciekawsze sprawdzone przez nas miejsca, które warto odwiedzić w nadchodzącym roku. Nasze kryterium? Piękna natura, brak masowej turystyki, łatwy (choć to stwierdzenie względne) dostęp z Polski. Nie proponujemy bardzo interesujących kierunków, na które zdecyduje się niewielu, jak Iran czy Alaska. Nie rekomendujemy miejsc, które zachwycają w folderach, ale do których nigdy sami nie odwiedziliśmy. Wpływ na naszą decyzję mieli też uprzejmi i uśmiechnięci mieszkańcy i aromatyczna, smaczna lokalna kuchnia. W przypadku dużych miast wybraliśmy dwa, które naszym zdaniem są idealne na weekend – proponujemy odkryć je z zupełnie innej strony – przez pryzmat nowoczesnej architektury, designu, świetnych concept storów czy restauracji z kuchnią z różnych zakątków świata. Oto nasze typy: 1. PAXOS, GRECJA Plaże jak na Karaibach, miasteczka urokiem przypominające włoskie perełki jak Portofino i oczywiście grecka historia i doskonałe jedzenie. Co nam się podobało: - możliwość zwiedzenia całej wyspy na skuterku w ciągu jednego dnia - urocze, kameralne miasteczka przypominające klimatem włoskie klasyki jak Portofino - mała wysepka Antipaxos – biały piasek, turkusowa woda i plaże między skałami - doskonałe lokalne przysmaki takie jak spaghetti z homarem, pieczona fasola czy marynowana ryba z winogronami i rozmarynem - brak komercji i masowej turystyki, tak dotkliwej na bardziej popularnych greckich wyspach Gdzie się zatrzymać: TORRI E MERLI Jak dotrzeć: Czarterem na Korfu, a następnie z portu łódką lub katamaranem na wyspę Paxos. Łódki kursują kilka razy dziennie a podróż trwa od godziny do półtorej, w zależności od wybranej opcji. Więcej o PAXOS: PERFECT DAY IN PAXOS ANTIPAXOS INTOpaxos 2. FUNZI ISLAND/KENYA Gwarantująca prywatność wyspa z piękną roślinnością i gościnnością, łatwo dostępna z Mombassy. Co nam się podobało: - rajska natura: biały piasek, znikające wraz z przypływem wysepki, lasy namorzynowe - brak ‚naganiaczy’ tak popularnych na Diani Beach - spokój i możliwość absolutnego relaksu - poczucie prywatności i brak odczuwania, że jesteśmy częścią przemysłu turystycznego - możliwość obserwowania lokalnego życia w wiosce Gdzie się zatrzymać: FUNZI KEYS - rodzinny hotel – cudowna harmonia natury i luksusu Na wyspie można też znaleźć tańsze Bed and Breakfast Jak dotrzeć: - czarterem do Mombassy – następnie albo samolotem albo z kierowcą do łódki – do hotelu Funzi Keys transport łódką trwał zaledwie 15minut Więcej o FUNZI ISLAND FUNZI ISLAND PHOTO STORY 3. PRAGA/CZECHY Absolutnie stolica designu i sztuki współczesnej – polecamy liczne concept story z designem, muzeum sztuki współczesnej i spacer śladami Davida Cernego. Co nam się podoba: - Praga jako stolica mody: butiki znanych projektantów i marek – na ulicy Francuskiej znajdziemy Diora, Hermes czy Jimmi Choo - Praga jako stolica designu – 3 sklepy ARTEL Prague, w których znajdziemy niezwykłe kryształy, zaskakujące pamiątki i spektakularne meble uznanych projektantów czy Prague Kabinett z obrazami i meblami - Praga jako stolica kulinarna, a przede wszystkim dzielnica ambasad, w której znajdziemy świetne restauracje japońskie, włoskie czy libańskie a także ciekawe koncepty ze zdrowym jedzeniem czy delikatesy połączone z bistro - sztuka uliczna i wszechobecne rzeźby najsłynniejszego czeskiego artysty – Dawida Cernego - kubizm i art nouveau – świetnie zachowane perełki architektury to często popularne kawiarnie, restauracje oraz wnętrza opery czy teatru Gdzie się zatrzymać: Hotel Paris Prague - wspaniałe secesyjne wnętrza Jak dotrzeć: samochodem lub samolotem – promocje można znaleźć na Czech Airlines lub LOT Więcej o Pradze: PERFECT DAY IN PRAGUE ARTEL PRAGUE 4. HONFLEUR/NORMANDIA/FRANCJA Malowniczy pełen kolorów, zapachów i smaków normandzki port, zaledwie 2 godziny samochodem od Paryża. Co nam się podoba: - malowniczy port z kolorowymi łódeczkami - drewniany kościół św. Katarzyny - targ rybny w porcie - zamieszkane, a także często odwiedzane przez artystów (galerie, rozstawione w różnych miejscach sztalugi malarzy oraz liczne wystawy) - muzeum sztuki, w którym można obejrzeć płótna impresjonistów - średniowieczne zabytkowe miasto - doskonałe restauracje z różnorodną kuchnią Gdzie się zatrzymać: LA PETITE FOLIE - Bed and Breakfast z wyjątkowym wystrojem w uroczej kamienicy Jak dotrzeć: Samolotem do Paryża, a następnie warto wynająć samochód – do Honfleur z Paryża mamy 200km Więcej o Honfleur: INTOhotels: La Petite Folie 5. WIEDEŃ/AUSTRIA Miasto nowoczesności, które idealnie łączy historię i tradycję z trendami futurystycznymi oraz współczesnymi rozwiązaniami. Co nam się podobało: - wiedeńska architektura, która łączy nowe i stare - Muzeum Sztuki Stosowanej MAK – tu najważniejsze jest wzornictwo; w muzeum obejrzymy meble, tkaniny, porcelanę od czasów średniowiecznych po obecne - Museumsquartier – jedna z największych na świecie przestrzeni poświęconych sztuce, z licznymi eksperymentalnymi inicjatywami kulturalnymi - Campus WU czyli uczelni ekonomicznej – jedno z najgorętszych miejsc w Wiedniu, które idealnie pokazuje dynamikę rozwoju miasta: futuryzm, innowacyjność, różnorodność - lokalne rynki z najbardziej znanym Naschmarkt czy nieco mniej popularnym ale również ciekawym TEWA Karmelitenmarkt – znajdziemy na nich egzotyczne smakołyki, starocie, a także liczne knajpki w których spróbujemy kuchni świata Gdzie się zatrzymać: SANS SOUCI 25hours Vienna Jak dotrzeć: samochodem lub samolotem – promocje można znaleźć na Austrian Airlines lub LOT Więcej o Wiedniu: PERFECT DAY IN VIENNA CONCEPT STORE SONG VIENNA 6. ISTRIA/CHORWACJA Popularna jako nadmorski region byłej Jugosławii w latach 90-tych, dziś odsłania nowe, urokliwe i bardziej luksusowe oblicze. Co nam się podoba: - malownicze miasteczko Rovinj; w porcie warto siedzieć cały dzień obserwując kolory słońca i księżyca odbijające się w wodzie i na kolorowych fasadach budynków - małe wioski jak Bale, które zachowały wpływy romańskie - wspaniałe jedzenie w lokalnych knajpkach, które może nas zaskoczyć w każdym miejscu, za każdym razem zjeżdżając z drogi - luksusowa baza hotelowa – od designerskich hoteli w Rovinj po pełne uroku chateau jak Meneghetti Gdzie się zatrzymać: MENEGHETTI WINE HOTEL Jak dotrzeć: Naszym zdaniem z Polski do Istrii najlepiej się wybrać samochodem – szczególnie że po samej Istrii też dobrze się jakoś poruszać. Więcej o Istrii: PERFECT DAY IN BALE PERFECT DAY IN ROVINJ INTOrelax - ROVINJ 7. BEGUR/HISZPANIA Hiszpańskie tapas i luz oraz francuski szarm – wspaniałe zatoczki, urokliwe wioski i widoki dla których warto się ruszyć z Barcelony czy Girony. Co nam się podoba: - urocze miasteczko z wąskimi uliczkami - mauretańska i hiszpańska architektura - rybackie chaty kontrastujące z pięknymi willami - liczne zatoczki i rybackie wioski zlokalizowane są kilkanaście minut od samego Begur - idealne miejsce by spróbować hiszpańskich tapas Gdzie się zatrzymać: VINTAGE HOTEL AND LOUNGE RESTAURANT - minimalizm, klasa, elementy vintage i widok, wspaniały ogród na skarpie a w dole błękit morza Jak dotrzeć: Samolotem do Barcelony, albo najlepiej do Girony, a następnie samochodem wzdłuż wybrzeża w kierunku granicy z Francją Więcej o Begur: PHOTO STORY SA TUNA I BEGUR INTOhotels:Vintage Hotel 8. CHIANG RAI i okolice Położenie w pobliżu Złotego Trójkąta pozwala na odkrycie nie tylko tej wyjątkowej części Tajlandii ale także kultury i smaków laotańskich i birmańskich. Co nam się podoba: - możliwość poznania nieco innej niż w prospektach Tajlandii - cudowni i życzliwi mieszkańcy uśmiechają się do nas na każdym kroku - lasy deszczowe, pola ryżowe, plantacje herbaty i winnice – zderzenie z absolutnym pięknem natury w jej różnych odsłonach - łatwo przenieść się w krainę baśni - ciekawa kuchnia regionu Lanna - spotkania z lokalnymi plamieniami, których bogactwo kulturalne jest niezaprzeczalne Gdzie się zatrzymać: CHIANG RAI VALLEY RESORT - na wzgórzu, odcięty wodą wśród upraw herbaty i winorośli AWAY CHIANG KHAM Jak dotrzeć: Z Bangkoku najlepiej tanimi liniami Air Asia do Chiang Rai- tam dobrze dogadać się z taksówkarzem na transport po okolicy. Więcej o Chiang Rai i okolicach: PERFECT DAY AROUND CHIANG KHAM PERFECT DAY AROUND CHIANG RAI part1 PERFECT DAY AROUND CHIANG RAI part2 PERFECT DAY AROUND CHIANG RAI part3 9. BERGAMO Dzięki tanim lotom, urokliwej starówce i doskonałej kuchni regionalnej Bergamo jest świetną miejscówką na weekend. Co nam się podoba: - wąskie uliczki Citta Alta, Piazza Vecchia, które tworzą urok średniowiecznej wioski - doskonałe restauracje, lokalne smaki z polentą w roli głównej, którą zjemy zarówno jako element dania głównego jak i deseru - alejka i zagospodarowanie terenu wzdłuż murów miejskich – idealne na relaks, jogging czy spacer aż do ‚dolnego miasta’ - cudowne ołtarzyki na fasadach kolorowych kamienic niemalże na każdym rogu - idealna baza wypadowa, aby zwiedzić ten region Włoch – w pobliżu godziny drogi znajduje się choćby Mediolan jak i jezioro Como Gdzie się zatrzymać: GOMBIT HOTEL - wybudowany wewnątrz średniowiecznej wieży hotel wygląda ponad dachami Starego Miasta Jak dotrzeć: Samolotem do Bergamo, z lotniska do centrum miasta działa świetny transport – podróż autobusem trwa około 30minut. Więcej o Bergamo: BERGAMO PHOTO STORY 10. KOH KOOD/TAJLANDIA Podobno ostatnia z większych tajskich wysp nie zniszczona przez masową turystykę. Koh Kood znajduje się w niedaleko granicy z Kambodżą. Co nam się podoba: - dziewicza, nie zniszczona zbytnią eksploatacją człowieka przyroda to prawdziwa perełka - małe wioski, w których znajdziemy lokalne knajpki, bary prowadzone przez obcokrajowców, którzy zwykle anglosaskie kraje opuścili już lata temu i restauracje w resortach – świetne jedzenie w niezłych cenach znajdziemy w każdym miejscu - lekkość bytu – wystarczy skuter, trochę tajskich bahtów i gdziekolwiek się nie znajdziemy, będziemy zachwyceni Gdzie się zatrzymać: AWAY KOH KOOD CHAM'S HOUSE Jak dotrzeć: Z Bangkoku najlepiej wynająć kierowcę, który dowiezie nas do portu Trat – stąd katamaranem lub łódką podróż potrwa około godziny. Więcej o Koh Kood: KOH KOOD PHOTO STORY A DAY AWAY IN KOH KOOD 11. LANGKAWI/MALEZJA Co nam się podoba: - wspaniała natura i bogata tradycja pozwalają w tym jednym miejscu odczuć różne smaki Azji - Laksa – malajska tradycyjna potrawa – dostępna za dolara na każdym kroku - ciekawa baza noclegowa - piękne wysepki wokół Langkawi – wyspa jest doskonałą bazą na wycieczki różnymi łódkami - piękne, szerokie plaże o białym piasku i turkusowa woda – Langkawi wciąż jeszcze nie zostało ‚przytłoczone’ i ‚zaśmiecone’ przez masową turystykę Gdzie się zatrzymać: the Danna - 5-gwiazdkowy luksusowy hotel z zachwycającym, największym na wyspie, basenem Temple Tree Resort - 8 willi, które łączą w sobie elementy chińskie, malajskie, indyjskie i euroazjatyckie Jak dotrzeć: Najlepiej tanimi liniami Air Asia z Kuala Lumpur. Więcej o Langkawi: LANGKAWI CRUISE PHOTO STORY,Paulina Grabara