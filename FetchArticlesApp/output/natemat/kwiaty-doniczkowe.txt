Zima w ogrodzie, więc pora na kilka słów o kwiatach doniczkowych. Jednym z kwiatów doniczkowych , który kwitnie cały rok jest Anturium. Anturium (Anthurium) wytwarza sercowate, białe lub czerwone pochwy u nasady kolby kwiatowej, pięknie kontrastujące z dużymi, zielonymi, błyszczącymi liśćmi. Egzotyczne kwiaty wyrastają licznie w ciągu roku i są trwałe. Anturium lubi stanowisko jasne, zaleca się jednak chronić przed bezpośrednim promieniowaniem słonecznym. Preferuje temperaturę w zakresie 16-21°C, nie lubi nagłych wahań temperatur. Ten atrakcyjny kwiat doniczkowy kwitnący cały rok wymaga nawożenia co 2 tygodnie nawozem do kwitnących roślin doniczkowych oraz umiarkowanego podlewania. Najlepiej jest kontrolować podłoże i nawadniać, gdy jego wierzchnia warstwa przeschnie. Fiołki afrykańskie, inaczej sępolie (Saintpaulia ionantha) należą do najpopularniejszych kwiatów doniczkowych kwitnących cały rok. Mają efektowne kwiaty w zależności od odmiany w kolorze białym, fioletowym, różowym, niekiedy dwubarwne lub dekoracyjne obrzeżone, pojedyncze lub pełne. Preferują stanowisko jasne, dobrze czują się w temperaturze pokojowej 16-21°C. Fiołek afrykański jest wrażliwy na zimno, dlatego warto unikać miejsc narażonych na gwałtowne spadki temperatur i przeciągi. Zabieg nawożenia przeprowadzać co 2 tygodnie nawozem do kwitnących roślin doniczkowych. Fiołek afrykański nie lubi przelewania, dlatego należy podlewać go ostrożniei zawsze na podstawkę pod doniczką, aby nie moczyć liści. Kalanchoe to sukulent liściowy, który również możemy zaliczyć do kwiatów doniczkowych kwitnących przez cały rok. Charakterystycznym dla niego terminem kwitnienia jest zima, kiedy wiele innych roślin nie wygląda zbyt atrakcyjnie. Charakteryzuje się grubymi, zielonymi liśćmi o owalnym kształcie, które efektownie kontrastują z kwiatami. Kwiaty kalanchoe zebrane są w gęste baldachogrona. W zależności od odmiany mogą być o różnej barwie, pełne lub pojedyncze. Najlepsze warunki dla kalanchoe to jasne stanowisko i temperatura 15-21°C. Ta dekoracyjna roślina doniczkowa dobrze znosi suche powietrze panujące w naszych mieszkaniach. Podlewanie kalanchoe należy ograniczyć do minimum, wykonując je gdy wierzchnia warstwa podłoża w doniczce wyraźnie przeschnie. Nie wszystkie kwaity doniczkowe nadają się jednak do sypialni. Najlepiej wybrać takie kwiaty doniczkowe do sypialni, które będą: nawilżać i oczyszczać powietrze, redukować zatrucia chemiczne, ograniczać rozwój mikrobów w powietrzu, oraz nie będą posiadać drażniącego zapachu. Takim kwiatem może byc Aloes. Aloes jest sukulentem o bogatych właściwościach leczniczych. Filtruje powietrze z zanieczyszczeń, a nocą wytwarza tlen, pochłaniając dwutlenek węgla. Aloes to także doskonała roślina nawilżająca powietrze. Tworzy liście grube i mięsiste. Preferuje stanowisko słoneczne i wysoką temperaturę pokojową, którą jednak na okres zimowego spoczynku trzeba obniżyć do około 10°C. Podlewamy oszczędnie, nigdy bezpośrednio na liście. Dobrze reaguje na nawóz bogaty w potas. Inną rośłiną jest tzw. Grudnik. Grudnik późną jesienią i zimą zakwita na brzegach płaskich pędów, a następnie przechodzi w okres spoczynku. Segmentowane, mięsiste i płaskie pędy same w sobie są dekoracyjne. Preferuje umiarkowane nasłonecznienie oraz wysoką wilgotność powietrza. Grudnik w nocy produkuje tlen, pochłaniając dwutlenek węgla, jest idealnym kwiatem do sypialni - nawilżającym i oczyszczającym powietrze. Jeżeli w sypialni mamy dużo miejsca moze postawić fikusa lub dracenę. Fikus jest eleganckim, idealnie nadającym się kwiatem do sypialni, o nagich i skórzasto, błyszczących liściach. Odmiana 'Robusta' jest jedną z ładniejszych roślin wśród tej populacji. Fikus jest bardzo skuteczny w pochłanianiu formaldehydu, może być więc stosowany jako roślina oczyszczająca powietrze. Preferuje stanowisko jasne i znosi wysoką temperaturę. Dracena wonna to wspaniała roślina o wyprostowanych pędach i błyszczących ciemnozielonych liściach. Jest najskuteczniej oczyszczającą powietrze draceną wśród wszystkich roślin z tego gatunku. Jej uprawa jest niezwykle łatwa. Preferuje stanowisko jasne do umiarkowanego. Należy chronić ją przed silnym, bezpośrednim promieniowaniem słonecznym.,Beata Wielgosz