Niewielka gdańska firma produkująca specjalistyczne meble Design Medica stała się znana na całym świecie. Jej produkty zostały wybrane przez ekipę realizatorską najnowszej części przygód Jamesa Bonda „Spectre”, a teraz dopytują o nie kolejni filmowcy. Ulica Szafarnia to nabrzeże między dwoma gdańskimi wyspami - Spichrzów i Ołowianką. Wzdłuż niej po jednej stronie stoją ekskluzywne apartamenty i hotel, zaś po drugiej znajduje się marina. Mało kto jednak wie, że właśnie tutaj ma miejsce firma, która jest coraz bardziej znana na świecie. To Design Medica, zajmująca się specjalistycznymi meblami do gabinetów lekarskich oraz klinik medycyny estetycznej. Od lat firma jest uznaną marką w branży. Tak naprawdę gdańszczanie potrafią wykonać dowolne meble z przeróżnymi rozwiązaniami technicznymi. Ta możliwość zadecydowała zleceniu na wykonanie mebli do najnowszej części Bonda - "Spectre". Doceniono funkcjonalną elegancję gdańskich mebli. - Zamówienie było niepozorne, jakby od klienta, jakich wielu. Dopiero po szczegółowej korespondencji przyszedł e-mail podpisany logiem 007 i się zaczęło – mówi Dariusz Sawicki, członek zarządu Design Medica. Zrealizowane zamówienie zostało docenione przez filmowców. Firma otrzymała referencje od Sophie Newman, scenograf odpowiedzialną za ostatnie trzy filmy o agencie Jej Królewskiej Mości. Wcześniej pracowała m.in. przy "Złotym Kompasie" czy "Piratach z Karaibów". Dzięki tym referencjom okazało się, że branża filmowa poszukuje mebli wysokiej jakości. Właściciele firmy przyznają, że odzywają się do nich kolejni producenci filmowi. Wśród tytułów pojawiają się m.in. kolejne części słynnych "Gwiezdnych Wojen".,Piotr Celej