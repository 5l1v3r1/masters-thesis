"Fejs" na fejsie z definicji nie powinien być przypadkowy. Każdy z nas stara się mieć jak najlepszy wizerunek, który dookreśla naszą internetową osobowość, zainteresowania, wykazuje życiowy sukces lub porażkę. Tak naprawdę jednak jesteśmy do siebie bardziej podobni, niż nam się wydaje, a nasze zdjęcia profilowe mieszczą się w kilku szablonach. Zdjęcie z trybun, najlepiej z boiskiem w tle w czasie ważnego meczu reprezentacji (czytaj - drogie bilety). Trudno o bardziej wyraźny sygnał, że jedną z najważniejszych rzeczy w naszym życiu jest sport - oczywiście ten z perspektywy fotela. Ci, którzy aktywnie zajmują się sportem nie omieszkają zamieścić swojej profilówki eksponującej boskie torsy, bicki czy umięśnione plecy. Zdjęcie zrobione na siłowni, w stroju sportowym, eksponujący muskulaturę. To coś z cyklu: nie po to przerzucam całymi dniami tony stali, aby ludzie nie wiedzieli, że jestem boski. Dodatkowo, moc która płynie z moich mięśni podkreśla zacięta mina i gustowny tribal łopatce lub przedramieniu. Nie zobaczysz jak wyglądam! O nie... Wszyscy by chcieli, ale wiem doskonale, czym jest kradzież wizerunku oraz że w internetach nic nie ginie. Właśnie dlatego na mojej tablicy znajdziesz odpowiedź na nową politykę facebooka, w której poinformowałem, że wszystkie moje dane personalne, ilustracje, rysunki, artykuły, komiksy, obrazki, fotografie, filmy itd. są obiektami moich praw autorskich (zgodnie z Konwencją Berneńską). Dlatego ja będę widział ciebie, ale ty mnie nie. Proste? Jestem, a jakoby mnie nie było. Taka ze mnie chodząca tajemnica... Romantyk taki. Wrażliwy. Zagadką jestem więc... kto wie, może ty mnie odgadniesz? Napisz, poklikamy... Jak widzisz, znam się na fotografii i na Gimpie - w razie potrzeby, umiem zmienić zdjęcie na czarno białe. Black - white, jin-jang... Ty... ja? Facebookowicz, który zamienia swoją profilówkę w kadr z wesela, wbrew pozorom nie ma wesołego życia. Wydaje mu się, że imprezowy makeup, ślubny garnitur i sukienka koloru koralowego podkreślą jego urodę. Jasne, w końcu każdy kto osiągnął sukces na co dzień nosi weselny strój, ma czerwone oczy, a w dłoni trzyma kieliszek szampana. Albo i blond z Vogue'a. Ważne, aby zdjęcie wyglądało jak z żurnala. Tu nie ma miejsca na przypadek, bo w końcu idealna profilówka to elementu budowy idealnego wizerunku. Zrobię sto zdjęć, wybiorę jedno, wrzucę filtr z instagrama i gotowe. Wszystko ma wyglądać na pełen spontan. Aha, ważne! Minimalny uśmiech i... cała na biało! Jedni kładą nacisk na "fejs", drudzy na "buk". Ci drudzy wiedzą doskonale, że kultura obrazkowa nakazuje nam działać na podświadomość odbiorcy. Aby na "gupim Facebooku" wypadać "mądrzej" i odróżnić się od motłochu, nie wystarczy wyglądać spod lekko opuszczonych okularów. Warto, aby w tle zdjęcia profilowego pojawiły się książki. To gwarantowane plus dziesięć do sekcji: wiedza. Baaaardzo pokaźna grupa facebookowiczów. W końcu portal służy w dużej mierze do udowadniania swojego życiowego sukcesu. A wyznacznikiem tego są oczywiście podróże. Nie ważne, że w Azji byli już wszyscy, a 3-tygodniowy urlop w Tajlandii czy na Filipinach może kosztować mniej niż tydzień w Krynicy Morskiej. Do tego można uzbroić się w okulary - mogą być Ray-Bany made in Vietnam za 2 zł. To typ Facebookowicza, który nie do końca rozumie co oznacza zdjęcie profilowe. Co na to Wikipedia? Tymczasem profilowe w stylu Wally'ego to zabawa w chowanego. Gdzieś tam jestem na zdjęciu, ale oglądający i tak zobaczy tylko jakiś widoczek i czarną plamę. Nuda aż do bólu. Typowe zdjęcie dla tych, którzy korzystają z Facebooka, bo muszą. Na ich profilu znajdziesz tylko to, co poprawne. Ukończone szkoły, lista pracodawców, a szczytem szaleństwa będzie lajk dla rockowego zespołu z lat '80. Oprócz twarzy, na zdjęciu zobaczysz jeszcze jednolite tło i kołnierzyk. "Wariacją"jest wersja z założonymi rękami. Dobranoc... To typowe zdjęcie dla tych, którzy chcą mieć na fejsie... nietypowe zdjęcie. Takie z backstage'u, które wyróżni autora, pokaże jego artystyczną duszę i wyróżni wśród tłumów. Koniecznie w wersji czarno białej lub sepii.,Bartosz Świderski