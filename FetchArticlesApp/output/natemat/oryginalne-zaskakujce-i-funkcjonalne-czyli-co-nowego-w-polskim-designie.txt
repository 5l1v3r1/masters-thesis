Polski design staje się coraz bardziej pożądany przez rodzimych odbiorców. Projekty od polskich projektantów coraz bardziej zaskakują swoją formą, funkcjonalnością i materiałami, z jakich są wykonane. Użytkownicy natomiast cenią wysoką jakość, nieszablonowe podejście do projektowania i możliwość posiadania rzeczy unikalnych. W ostatnich miesiącach wpadło mi w oko kilka mebli i dodatków do mieszkania o ciekawym wzornictwie. Zobaczcie co słychać w polskim designie! Stolik Poland, Nobo Design Stolik kawowy o kształcie konturów Polski, z blatem szklanym lub z kompozytu (tworzywa nowej generacji). Parawany Peekaboo, NowyModel.org Niewielki mebel do małego, wynajmowanego mieszkania. Dzięki niemu można uporządkować i zorganizować przestrzeń, wykorzystując nawyki użytkowników, takie jak zawieszanie rzeczy na klamkach czy oparciach krzeseł. Wnosi do wnętrza trochę koloru i zabawy. Forma parawanów jest prosta, dzięki czemu po zawieszeniu na nich ubrań i torebek mebel nie przytłacza wnętrza, nie zwiększa poczucia chaosu. Regał Multishelf, Metaform Regały Multishelf to kilkadziesiąt półeczek, w których można ustawić różnorodne rzeczy, płyty, gazety, domowe gadżety. Produkt powstaje na zamówienie i istnieje możliwość całkowitej modyfikacji mebla od kolorystyki poprzez ułożenie półeczek oraz wymiary dopasowane do wnętrza. Krzesło Textile, Nobo Design Krzesło o bardzo minimalistycznym, ale wyrazistym designie. Jego siedzisko pokryte jest bardzo wytrzymałym materiałem - corianem. Siedzisko Tango, NowyModel.org Komplet dwóch niezwykłych pufów, które służą nie tylko do siedzenia. Można je rozkładać i łączyć na wiele sposobów. Pufy mogą stworzyć leżankę, materac, a nawet wygodne dwuosobowe łóżko. Komoda Kwadrato, Metaform Komoda Kwadrato to bardzo minimalistyczny, ale wyrazisty mebel, który sprawdzi się zarówno w salonie, jadalni jak i w przedpokoju. Charakterystycznym elementem mebla są kolorowe, przestrzenne akcenty. Zarówno kolorystykę całego produktu, trójwymiarowe elementy jak i wymiary można dowolnie konfigurować, dopasowując parametry komody do własnego wnętrza.,Katarzyna Kuźma