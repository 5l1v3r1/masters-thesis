Naukowcom z USA udało się wyhodować z komórek ludzkiej skóry bijące komórki serca. Co więcej dokonali tego wyczynu bez żadnych manipulacji genetycznych. Do przekształcenia jednej tkanki w drugą posłużyli się bowiem odpowiednią kombinacją leków. Hodowla tkanki serca z użyciem wyłącznie środków farmakologicznych została przeprowadzona w Instytucie Gladstone'a funkcjonującego przy Uniwersytecie Kalifornijskim. Autorzy eksperymentu przekonują, że ich sukces otwiera nowe perspektywy przed medycyną ukierunkowaną na regenerację uszkodzonych narządów. Amerykańscy naukowcy wskazują, że ich pionierska metoda może zastąpić budzące wątpliwości etyczne techniki z dziedziny inżynierii genetycznej. Wiąże się też z mniejszym ryzykiem zagrożeń takich jak rozwój choroby nowotworowej. Ich zdaniem sterowana lekami hodowla komórek przybliża coraz bardziej ludzkość do naturalnej regeneracji, jaką cechują się niektóre płazy czy gady.,Dawid Wojtowicz