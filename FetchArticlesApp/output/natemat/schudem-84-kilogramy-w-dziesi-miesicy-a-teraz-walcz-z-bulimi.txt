20 sierpnia minął rok odkąd rozpocząłem program transforMMAcja. Zmienił on moje życie, schudłem 84 kilogramy, ale nie spoczywam na laurach. Chcę i pomagam innym! Mój cel na kolejny rok to pomoc młodej, sympatycznej dziewczynie, która jest chora na dość popularną u kobiet chorobę... na bulimię! Minął rok, a ja podobno osiągnąłem swój cel. Lecz wiem, że na tym transforMMAcja się nie kończy. Moje ambicje są dużo większe, stąd moja decyzja, że chcę pomóc Izie Barylskiej, młodej, sympatycznej dziewczynie, która nie ma nadwagi, lecz kilka życiowych błędów nie pozwalało jej rozpocząć walkę o bycie FIT, walkę o jej marzenie. Ja zamierzam jej w tym pomóc i kolejny rok poświęcić jej, a także dbaniu również o swoją kondycję fizyczną! Śledź już teraz przemianę Izy. Wejdź i polub profil transforMMAcja! Iza, którą pozwoliłem sobie nazwać „Pani transforMMAcja” waży obecnie sześćdziesiąt dwa kilogramy, ma dwadzieścia pięć lat i sto sześćdziesiąt centymetrów wzrostu. Jest mamą trzyletniej córki i jeszcze rok temu była cięższa o dwadzieścia sześć kilogramów. Ktoś pomyśli, że to żadne wyzwanie skoro kobieta nie ma nadwagi, jest szczupłą, wysportowaną osobą. A jednak! Iza od bardzo dawna boryka się z bulimią. Zjada posiłek, który i tak zaraz ląduje w muszli klozetowej. Wszyscy, którzy wiedzą czym jest bulimia zdają sobie sprawę, że to nie jest prosta w leczeniu choroba, a wyleczenie z niej to długa, nie raz żmudna praca trenera, psychologa i samej chorej. Stąd moja decyzja, że podejmę się tego i za wszelką cenę będę chciał jej pomóc. Śledź już teraz przemianę Izy. Wejdź i polub profil transforMMAcja! Podjąłem się zająć jej opieką trenerską. Konsultuję każdy swój ruch z moimi trenerami, a następnie przekazuję wszystko Izie, która jest na prawdę pracowitą dziewczyną i jest tak zdeterminowana, że cel wspólnie osiągniemy! Bulimia o której mowa to nie jedyny problem, z którym przyjdzie walczyć Izie. Całkiem niedawno po zrobieniu wymazu skóry okazało się, że ma gronkowca złocistego. Kiedy i gdzie się zaraziła? Ciężko stwierdzić. Mogło to być gdy leżała w szpitalu, a mogło to być w trakcie masażu, bo jest masażystką i styczność z pacjentem mogła to spowodować. Gdy pisałem bloga Iza była w trakcie konsultacji dietetycznych u znakomitej dietetyk z Torunia Olimpii Przyjemskiej, która za namową Marka Ciołka, właściciela firmy Iron Horse Series zgodziła się zająć jej przypadkiem. Dobrze zbilansowana dieta, a także suplementacja są ważnym elementem tego projektu... Poniżej prezentuję najnowszego wideo bloga, który nagrałem przy współpracy z Pkol.tv, w którym pokazuję jak wspólnie z Izą trenujemy, a także poruszamy temat jej choroby. Zapraszam do polubienia mojego profilu!,Artur Przybysz