Istnieje wiele rankingów najpiękniejszych na świecie wysp, w których podróżnicy oceniają wiele ich aspektów - począwszy od panującego klimatu, poprzez krajobrazy, poziom oferowanych usług, aż do nastawienia tubylców do przyjezdnych. Potem wybierane są te miejsca, które w każdej z kategorii miały najlepsze oceny. We wszystkich rankingach najwyżej plasują się wyspy Hawajów. Najczęściej wyróżniane jest rajskie Maui. W pierwszej dziesiątce zawsze pojawiają się Malediwy i Bali. Jedyna europejska wyspa, pojawiająca się wysoko na liście, to należące do Grecji Santorini. W moim prywatnym rankingu musiałoby znaleźć się jeszcze miejsce na Maderę i Islandię, chociaż jest duża szansa, że obie te wyspy bledną przy Hawajach, których wciąż nie miałam okazji odwiedzić. Oto nasza selekcja najlepiej ocenianych wysp z najważniejszych podróżniczych rankingów: Maui To podobno najpiękniejsza wyspa w archipelagu Hawajów. Rajski Park Narodowy zajmuje tutaj powierzchnię 118 kilometrów kwadratowych, z czego znakomita większość to przyroda zupełnie dzika, nienaruszona przez człowieka. Ogromne kwiaty o mięsistych płatkach i słodkim zapachu kontrastują z bujnymi liśćmi otaczających krzewów. Ciepły, wilgotny klimat sprawia, że ziemia tutaj jest niezwykle żyzna, dlatego odwiedzając wyspę można korzystać z rajskiej obfitości świeżych owoców. Piaszczyste plaże, skaliste zatoczki i lazurowa woda, to te najbardziej oczywiste zalety wyspy. Tutejsze kolory i zapachy zdają się być wręcz nierealne. Według wszystkich oceniających – raj odnaleziony. Santorini Jedna z najpiękniejszych greckich wysp. Piękna jest tutaj zarówno architektura, jak i widoki. Można podziwiać ruiny, ślady fascynującej kultury antyku. Mieszkańcy Santorini żyją w harmonii z naturą i swoich gości traktują z ogromnym przywiązaniem i serdecznością. Trudno jest nie zakochać się w ich trybie życia. Podobno nie ma piękniejszego widoku, niż rozgwieżdżone niebo, odbijające się w spokojnej tafli Morza Egejskiego. Malediwy Malediwy to wymarzone miejsce dla tych, którzy dawno nie mieli czasu się troszkę ponudzić i zająć dbaniem o swoje ciało i . Tutejsze plaże są uważane za najpiękniejsze na Ziemi. Wyspy są otoczone rozległą rafą koralową i przezroczystą, czystą wodą, która jest domem dla ogromnych żółwi i egzotycznych ryb. To fantastyczne miejsce dla poszukujących luksusu i tych, którzy chcieliby spróbować nurkowania. Funkcjonuje tutaj wiele profesjonalnych szkół nurkowych. Bali Wyspa Tysiąca Bogów, o której już pisałam, to miejsce w którym oprócz rajskiego klimatu i pięknych plaż trafimy na fantastyczne dziedzictwo kulturowe, niesamowite świątynie i cudowne parki. Miejsce magiczne, w którym nic nie dzieje się przypadkowo. Na wszystkich listach wysoko plasują się także inne wyspy Hawajów: Kaua'i i O'ahu, a także Tasmania i wyspy Polinezji Francuskiej.,Maja Święcicka