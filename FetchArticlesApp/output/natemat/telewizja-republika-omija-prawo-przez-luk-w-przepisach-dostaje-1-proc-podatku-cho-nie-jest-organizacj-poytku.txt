Prawicowe media nakłaniają, by przekazać na ich rzecz 1 proc. podatku. I to pomimo, że są komercyjnymi firmami, a nie organizacjami pożytku publicznego. Pozwala na to luka w prawie – dziennikarze znaleźli sobie pośrednika, który ma prawo do zbierania 1 proc., a później przekazuje je mediom. Dziennikarze niepokorni są niepokorni nie tylko w podejściu do faktów, ale także w stosowaniu przepisów. Telewizja Republika namawiała swoich widzów do przekazywania na jej rzecz 1 procenta podatku. I to pomimo tego, że jest komercyjną firmą, a nie organizacją pożytku publicznego (OPP), a pieniądze podatników muszą trafić na cele społeczne – zauważa „Gazeta Wyborcza”. Jak to możliwe? Ma pośrednika. Fundacja księży pallotynów od kilku lat stała się zawodowym pośrednikiem w przekazywaniu 1 proc. – po podliczeniu pieniędzy przez fiskusa środki trafią do ok. 30 podmiotów. Z reguły nie są one OPP, tak jak Fundacja Niezależna, która dostanie pieniądze z Salvatti.pl i przekaże je Republice. Fundacja Tomasza Sakiewicza starała się zresztą o status OPP, ale go nie dostała. Dlatego niepokorni znaleźli sposób na ominięcie decyzji sądu. Bo prawo jest najważniejsze. Kilka tygodni temu Telewizja Republika doczekała się nielichej reklamy. Jarosław Kaczyński oświadczył bowiem, że nabywanie jej akcji jest „buntem przeciwko władzy”. Władzę ucieleśnia obecnie zły rząd Donalda Tuska, więc kupowanie "republikańskich akcji" można uznać za przejaw patriotyzmu. Prezes PiS dodał, że powstawanie wolnych mediów, do których Telewizja Republika się zalicza, świadczy o „realnym budzeniu się społeczeństwa obywatelskiego”.,Kamil SikoraPrawicowe media nakłaniają, by przekazać na ich rzecz 1 proc. podatku. I to pomimo, że są komercyjnymi firmami, a nie organizacjami pożytku publicznego. Pozwala na to luka w prawie – dziennikarze znaleźli sobie pośrednika, który ma prawo do zbierania 1 proc., a później przekazuje je mediom. Dziennikarze niepokorni są niepokorni nie tylko w podejściu do faktów, ale także w stosowaniu przepisów. Telewizja Republika namawiała swoich widzów do przekazywania na jej rzecz 1 procenta podatku. I to pomimo tego, że jest komercyjną firmą, a nie organizacją pożytku publicznego (OPP), a pieniądze podatników muszą trafić na cele społeczne – zauważa „Gazeta Wyborcza”. Jak to możliwe? Ma pośrednika. Fundacja księży pallotynów od kilku lat stała się zawodowym pośrednikiem w przekazywaniu 1 proc. – po podliczeniu pieniędzy przez fiskusa środki trafią do ok. 30 podmiotów. Z reguły nie są one OPP, tak jak Fundacja Niezależna, która dostanie pieniądze z Salvatti.pl i przekaże je Republice. Fundacja Tomasza Sakiewicza starała się zresztą o status OPP, ale go nie dostała. Dlatego niepokorni znaleźli sposób na ominięcie decyzji sądu. Bo prawo jest najważniejsze. Kilka tygodni temu Telewizja Republika doczekała się nielichej reklamy. Jarosław Kaczyński oświadczył bowiem, że nabywanie jej akcji jest „buntem przeciwko władzy”. Władzę ucieleśnia obecnie zły rząd Donalda Tuska, więc kupowanie "republikańskich akcji" można uznać za przejaw patriotyzmu. Prezes PiS dodał, że powstawanie wolnych mediów, do których Telewizja Republika się zalicza, świadczy o „realnym budzeniu się społeczeństwa obywatelskiego”.,Kamil Sikora