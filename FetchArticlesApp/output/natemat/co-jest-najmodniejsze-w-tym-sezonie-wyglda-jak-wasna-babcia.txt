Stosunkowo nowy fryzjerski trend to prawdziwy hit – kobiety na całym świecie farbują włosy tak, by przypominać własne babcie. Dozwolone są wszystkie odcienie szarości bez względu na to, ile lat wskazuje metryka. Po raz pierwszy o "granny hair" można było usłyszeć na początku tego roku, ale dopiero latem moda zyskała na popularności. Wtedy właśnie hasztag z hasłem "babcine włosy" opanował Instagrama i do dziś generuje ponad 50 tys. wyników. Medialnie trend przedstawiany jest jako pochwała piękna, które nie ma wieku. Można przeczytać, że siwa czupryna nie powinna być powodem do wstydu, a wręcz przeciwnie – kobiety powinny być z niej dumne. Naturalne siwienie włosów jest w końcu normalną koleją rzeczy. Modę rozpropagowały młode celebrytki – w tym popularna wokalistka Lorde – w ślady których poszli fanki, ale i fani na całym świecie.,Karolina Błaszkiewicz