Zebrałem w jednym miejscu kilka pojęć, które członkowie PKW i wielu naszych polityków będzie szukać w ciągu dzisiejszego dnia. , do usług. Internet – miejsce w którym nie da się ukryć żadnej informacji, a próby zrobienia tego powodują dokładnie odwrotny skutek. Często mylony z siecią komputerową pozwalającą na wysyłanie i odbieranie maili. rzecz która raz znajdzie się w internecie, zostaje tam na zawsze. Polski Skype – związek frazeologiczny odnoszący się do jakości i wielkości projektów informatycznych pochodzących z Polski, najczęściej używany jako wyraz niespełnionej ambicji używającego lub typowo polskie narzekactwo. Szczególnie w listopadzie 2014 używany jako prztyczek do Państwowej Komisji Wyborczej i ich pomysłów zbudowania systemu informatycznego wspierającego wybory w czasie mniejszym niż potrzebny na napisanie gry na telefon. GitHub – strona internetowa pozwalająca na przechowywanie kolejnych wersji tworzonego oprogramowania, kolaborację między tworzącymi go programistami, czy przeglądanie kodu źródłowego polskiego systemu do przesyłania wyników wyborów. GitHub może być wykorzystywany także przez nie-programistów, np. do udostępniania dokumentów prawniczych lub śledzenia pracy ustawodawców Hacker News – znany w internetowym środowisku portal wyświetlający linki do interesujących stron internetowych i pozwalający użytkownikom decydować o ich kolejności przez głosowanie za lub przeciw. „W serwisie Hacker News ktoś umieścił link do kodu źródłowego systemu przesyłania głosów PKW i rozgorzała dyskusja”. „Grupa hackerów nazywająca się Hacker News zhakowała Państwową Komisję Wyborczą”. Open Source – sposób pracy i osiągania celu poprzez zaangażowanie wielu członków społeczności na raz. Charakteryzuje się otwartością wymiany informacji i ogólną jawnością, czym stanowi największe przeciwieństwo do komercyjnego i zamkniętego sposobu osiągania tego samego celu. Interesujący paradoks: osoby pracujące nad projektami open source najczęściej pracują za darmo, jednocześnie będąc światowej klasy specjalistami w swojej dziedzinie. Najczęściej wykorzystywany do tworzenia oprogramowania gdzie setki, a czasem tysiące programistów z całego świata współtworzą jeden produkt. Przykłady: system operacyjny, najlepsza encyklopedia na świecie, projekt pasiek. „jeśli kod naszej aplikacji będzie otwarty, ktoś go pozna i nas skompromituje”. „jeśli kod naszej aplikacji będzie otwarty, ktoś go pozna, a zauważone błędy zgłosi nam lub naprawi i prześle na GitHub za darmo poprawkę do naszego kodu”. Społeczność – grupa ludzi posiadających wspólne cele i pracująca razem nad ich osiągnięciem. Rozmiar społeczności różni się w zależności od celu: od kilku osób tworzących system monitorowania wilgotności kwiatków doniczkowych po wiele milionów ludzi budujących wspólnie i dbających o Polskę (patrz także: naród). ---- I zupełnie na serio: jestem bardzo ciekaw czy po jazdach z Kalkulatorem gdzieś wśród polskich aktywistów open source zrodzi się pomysł napisania tego systemu poprawnie. W najdalszych snach nie wyobrażam sobie użycia go jako oficjalne narzędzie, myślę jednak ze a) był by to znakomity przykład działania otwartej społeczności i b) być może – hipotetyzując tylko – ktoś w PKW/Rządzie powie „pokażmy całemu światu jak bardzo wierzymy w ten kraj, poprawmy swój błąd i wypromujmy polskie IT lepiej niż jakakolwiek inna akcja za $$$”. Jeśli taki projekt powstanie, macie mój miecz. (aktualizacja) w komentarzach na fejsie Krzysiek Tańcula podrzucił link do 10-minutowej prezentacji na TED idealnie pasującej do tego wpisu. Wrzucam filmik od 6:25 gdzie jest znakomity przykład na dziś. (aktualizacja 2): szybka analiza Marka Machałowskiego kodu narzędzia PKW. Na pierwszy rzuc oka Marek punktuje PKW. Ale przeczytajcie wpis powyżej jeszcze raz – Marek jest świetnym przykładem na aktywnego członka społeczności. Jeśli to narzędzie będzie pisane przez otwartą społeczność, komnetarze a może i praca Marka będzie bezcenna. W komentarzach na facebooku daję 20% kwoty na nagrodę dla open sourcowego projektu tego narzędzia. Nagroda to 100x mniej niż zapłaciła PKW za to narzędzie (525 tys. zł).,Paweł Nowak