Benoît Violier był jednym z najbardziej cenionych współczesnych szefów kuchni. Prowadził słynną Restaurant de l’Hotel de Ville in Crissier. Został znaleziony w swoim mieszkaniu, policja podejrzewa samobójstwo. Kilka godzin po jego śmierci miała miejsce publikacja nowego przewodnika Michelin, w którym lokal Violiera dostał trzy gwiazdki – marzenie każdego kucharza. Przewodnik kulinarny Michelin to prawdziwa biblia branży. Wyznacznik hierarchii w tym bardzo konkurencyjnym biznesie. Trzy gwiazdki to marzenie absolutnie każdego szefa kuchni. Są dowodem na perfekcję i innowacyjność. W nowej edycji przewodnika na trzy gwiazdki zasłużyła m.in. Restaurant de l’Hotel de Ville in Crissier prowadzona przez Benoît Violiera. Ale nie doczekał on spełnienia swojego marzenia. Ceniony szef kuchni najprawdopodobniej popełnił samobójstwo, znaleziono go martwego w mieszkaniu – podaje "The Guardian". Śmierć jest łączona z problemami osobistymi. Najpierw zmarł ojciec Violiera, a później jego kucharski mistrz Philippe Rochat, którego nazywał swoim "drugim ojcem".,Kamil Sikora