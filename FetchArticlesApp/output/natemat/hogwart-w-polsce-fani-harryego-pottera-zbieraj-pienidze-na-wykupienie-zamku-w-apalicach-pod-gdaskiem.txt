Wygląda na to, że wkrótce adepci magicznych sztuk, którzy zechcą pójść w ślady Harry'ego Pottera nie będą musieli poszukiwać peronu numer 9¾ na londyńskiej stacji King's Cross, a gdzieś na dworcu w Gdańsku. To na Wybrzeżu fani stworzonej przez J.K. Rowling sagi planują bowiem wykupić zamek, w którym powstanie Hogwart. Trwa już międzynarodowa zbiórka funduszy. Hogwartem miałby zostać specyficzny obiekt w Łapalicach, maleńkiej kaszubskiej miejscowości położonej niespełna godzinę drogi od Gdańska. Chodzi o "współczesny zamek", który na początku lat 90-tych próbował wybudować jeden z zamożnych artystów. Udało mu się postawić okazałe mury i pokryć budowlę dachem. Na więcej inwestycji funduszy jednak zabrakło i już od prawie dwóch dekad miejsce to przyciągało przede wszystkim fanów eksploracji i fotografów. Fundusze na wykupienie niedokończonego zamku i stworzenie w nim szkoły magii niczym z Hogwartu zbierają już fani Harry'ego Pottera. Jak na razie udało zebrać się "tylko" ok. 26 tys. dolarów, ale to dopiero początek tej zakrojonej na szeroką skalę akcji. Zbiórka pieniędzy, do której można dołożyć się na indiegogo.com ma zakończyć się za kilka tygodni. Na start fani magii planują zebrać 50 tys. dolarów. Docelowo mowa jednak o około milionie dolarów. Przypomnijmy, że historia Hogwartu może nie zakończyć się tak szybko, jak zapowiadało się to, gdy J.K. Rowling obwieściła światu, że nie napisze już niczego nowego na temat młodych czarodziejów. Zdanie zmieniła dość szybko i już na ubiegłoroczne Halloween opublikowała krótkie opowiadanie o Dolores Umbridge, którą czytelnicy poznali w "Zakonie Feniksa", czyli piątej części sagi. Urzędniczka Ministerstwa Magii, została wysłana do Hogwartu, gdzie nieustannie próbowała walczyć z Dumbledorem oraz paczką Harry’ego. Kto wie, czy powstanie Hogwartu na Pomorzu nie skłoni więc brytyjskiej pisarki, by powrócić do opisywania przygód Harry'ego Pottera i jego przyjaciół.,Jakub NochWygląda na to, że wkrótce adepci magicznych sztuk, którzy zechcą pójść w ślady Harry'ego Pottera nie będą musieli poszukiwać peronu numer 9¾ na londyńskiej stacji King's Cross, a gdzieś na dworcu w Gdańsku. To na Wybrzeżu fani stworzonej przez J.K. Rowling sagi planują bowiem wykupić zamek, w którym powstanie Hogwart. Trwa już międzynarodowa zbiórka funduszy. Hogwartem miałby zostać specyficzny obiekt w Łapalicach, maleńkiej kaszubskiej miejscowości położonej niespełna godzinę drogi od Gdańska. Chodzi o "współczesny zamek", który na początku lat 90-tych próbował wybudować jeden z zamożnych artystów. Udało mu się postawić okazałe mury i pokryć budowlę dachem. Na więcej inwestycji funduszy jednak zabrakło i już od prawie dwóch dekad miejsce to przyciągało przede wszystkim fanów eksploracji i fotografów. Fundusze na wykupienie niedokończonego zamku i stworzenie w nim szkoły magii niczym z Hogwartu zbierają już fani Harry'ego Pottera. Jak na razie udało zebrać się "tylko" ok. 26 tys. dolarów, ale to dopiero początek tej zakrojonej na szeroką skalę akcji. Zbiórka pieniędzy, do której można dołożyć się na indiegogo.com ma zakończyć się za kilka tygodni. Na start fani magii planują zebrać 50 tys. dolarów. Docelowo mowa jednak o około milionie dolarów. Przypomnijmy, że historia Hogwartu może nie zakończyć się tak szybko, jak zapowiadało się to, gdy J.K. Rowling obwieściła światu, że nie napisze już niczego nowego na temat młodych czarodziejów. Zdanie zmieniła dość szybko i już na ubiegłoroczne Halloween opublikowała krótkie opowiadanie o Dolores Umbridge, którą czytelnicy poznali w "Zakonie Feniksa", czyli piątej części sagi. Urzędniczka Ministerstwa Magii, została wysłana do Hogwartu, gdzie nieustannie próbowała walczyć z Dumbledorem oraz paczką Harry’ego. Kto wie, czy powstanie Hogwartu na Pomorzu nie skłoni więc brytyjskiej pisarki, by powrócić do opisywania przygód Harry'ego Pottera i jego przyjaciół.,Jakub Noch