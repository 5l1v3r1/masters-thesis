Amerykanie ponownie udowodnili, że w kwestii organizacji koncertów są bezkonkurencyjni. Dzisiejszej nocy mieliśmy okazję zobaczyć jak się robi show na miarę otwarcia Igrzysk Olimpijskich. Super Bowl, czyli finał rozgrywek amerykańskiego futbolu, najpopularniejszego sportu w USA, w tym roku uświetniła swoim prawie trzynastominutowym występem Lady Gaga. Oglądane przez miliony widzów na całym świecie widowisko, już przeszło do historii. I czy się tę Panią lubi, czy nie, dziś trzeba przyznać, że jest artystką wielkiego formatu. Nie przepadałem za Lady Gagą. Gdy debiutowała, tak jak wielu innych obserwatorów życia muzycznego, wrzuciłem Lady Gagę do szuflady plastikowych, amerykańskich, popkulturowych tworów, wypromowanych głównie w celu szybkiego zarabiania pieniędzy. Wedle prognoz miała pośpiewać i przepaść w odmętach popkultury. Jakże się myliłem. Podczas koncertów z Tonym Bennettem udowodniła, że jest świetną wokalistką i poza fajerwerkami i kontrowersjami na scenie, niesie za sobą jeszcze jakieś przesłanie. Wolność, pokój, miłość i równość o których mówi przy każdej nadarzającej się okazji, to ważne kwestie i dobrze, że osoby posiadające tak ogromną siłę rażenia, wykorzystują swoją popularność do szerzenia tego typu idei. Nie wszystkie utwory podczas tegorocznego Super Bowl Lady Gaga zaśpiewała na żywo. Tak ogromne wydarzenia telewizyjne rządzą się swoimi prawami. Mimo to sprostała arcy trudnemu wyzwaniu jakim było zmierzenie się z legendami. Po zapierających dech w piersiach spektaklach Madonny i Beyonce, które miały miejsce w poprzednich latach, wiadomo było, że poprzeczka jest ustawiona niezwykle wysoko, a fani rozgrywek oczekują widowiska na równie wysokim poziomie. Otrzymali takowe. Nawet jeśli nie wszystkie elementy koncertu powodowały ścisk w żołądku, sam początek zaskoczył na pewno wielu widzów, bo chyba nikt nie spodziewał się, że na nocnym niebie nad stadionem, reżyser przedstawienia stworzy sztuczne gwiazdy. Setki migających dronów wzbiły się w powietrze imitując gwiazdy, po czym w płynny sposób uformowały za plecami piosenkarki amerykańską flagę. Piękne, majestatyczne i zdecydowanie inne niż to, co do tej pory mieliśmy okazję widzieć, choćby na Igrzyskach Olimpijskich. Lady Gaga ubrana w kreację stworzoną z mieniących się kryształów zaczęła od i . Ten ostatni to przesłanie dla Donalda Trumpa. Po chwili, zabezpieczona linkami zeskoczyła z dachu stadionu i wykonując charakterystyczne dla siebie ruchy znalazła się na scenie, na której towarzyszyło jej około trzydziestu tancerzy. Podczas trzynastominutowego występu zaśpiewała medley przebojów. Między innymi: , , , , , i na finał Wszystko jak w szwajcarskim zegarku, dopięte na ostatni guzik, co do sekundy. Nie było czasu na pomyłki i potknięcia. Gaga swoje kreacje zmieniała trzy razy. Był ogień, były eksplozje, było fruwanie nad stadionem i mnóstwo fajerwerków. Jak na Power Bowl przystało. Nie obyło się bez pełnej humoru choreografii Lady Gagi. Obawiam się tylko, że w tym tempie tworzenia widowisk artystycznych z takim rozmachem, kiedy już wszystko co może eksplodować-eksploduje, wszystko co może zostać wymyślone-powstanie, pozostanie nam już tylko pragnienie ciszy. Nie wiem, czy udany na Super Bowl występ Lady G. spowoduje wzrost sprzedaży jej ostatniej, krytykowanej bezlitośnie płyty . Ja w każdym razie nie wybieram się do sklepu. Od dawna mam wrażenie, że największe gwiazdy popkultury, włącznie z Celine Dion, czy Madonną, cierpią na brak piosenek równych takim dziełom jak , , czy choćby . A przecież wystarczyłoby ogłosić konkursy dla kompozytorów na swoich fanpage'ach. Propozycje spływałyby z całego świata. Może wszystko się już po prostu kończy? Bez względu na wszelkie opinie o jej dorobku artystycznym, Lady Gaga 5.02.2017 w Houston w Teksasie zapisała się w historii Super Bowl i długo zostanie zapamiętana nie tylko przez Amerykanów. Cały występ można zobaczyć pod tym linkiem,Damian Maliszewski