To już pewne – Polska będzie samodzielnym organizatorem siatkarskich Mistrzostwa Europy w 2017 roku. Taka decyzja zapadła podczas kongresu Europejskiej Konfederacji Piłki Siatkowej (CEV) w Turcji. Polski Związek Piłki Siatkowej informuje, że inne kraje wycofały swoją kandydaturę. – To tylko formalność, bo po zaprezentowaniu naszej kandydatury, inni kandydaci zwinęli żagle i wycofali się z wyścigu – mówił dla "Przeglądu" Mirosław Przedpełski, prezes Polskiego Związku Piłki Siatkowej, jeszcze przed ogłoszeniem oficjalnej decyzji. Na przełomie sierpnia i września Polska była organizatorem Mistrzostw Świata – które wygrała, a teraz będziemy gościć najlepsze siatkarskie ekipy Starego Kontynentu. Tej rangi impreza odbywała się w naszym kraju już dwukrotnie. Najpierw w 2009 roku organizowaliśmy kobiece ME, a rok temu – wspólnie z Duńczykami przeprowadziliśmy turniej męski. Na razie nie wiadomo, w których miastach rozegrane będą spotkania ME 2017.,Łukasz Trybulski