Główny Urząd Miar dopuścił do użycia w Polsce fotoradar śledzący. To urządzenie potrafi zrobić zdjęcie nawet 32 samochodom jednocześnie. Fotoradar Integra 3D będzie produkowany w Polsce na rosyjskiej licencji. Obecnie radar zdobył dokument poświadczający zgodność z polskimi przepisami metrologicznymi. Radar potrafi jednocześnie mierzyć parametry 32 pojazdów, które jadą po sześciu pasach dwujezdniowej trasy. W jego produkcji wykorzystano technologie z lotnictwa cywilnego i wojskowego oraz stworzono specjalną matrycę Kodaka z obiektywem Fujinon. Na razie nie wiadomo, gdzie i kiedy radary tego typu pojawią się przy polskich drogach. źródło: dziennik.pl,Piotr Celej