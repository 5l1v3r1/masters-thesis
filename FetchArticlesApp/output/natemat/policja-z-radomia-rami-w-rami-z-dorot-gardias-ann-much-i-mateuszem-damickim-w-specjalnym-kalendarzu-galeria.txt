Więcej zdjęć (8) Radomscy policjanci przyszykowali specjalny kalendarz, który ma przypominać mieszkańcom o bezpieczeństwie na drodze i w domu. By trafić do szerokiego grona odbiorców, zaangażowała do tego aktorów grających policjantów. Dorota Gardias w mundurze z dumnie wypiętą piersią i dzielny Mateusz Damięcki z karabinem w ręku – to pomysł radomskiej policji na przypomnienie mieszkańcom o bezpieczeństwie, a zarazem akcję charytatywną. To dzieło Mazowieckiej Komendy Wojewódzkiej zs. w Radomiu, powstałe we współpracy z NSZZ Policjantów Województwa Mazowieckiego. Kalendarz nosi nazwę "Każdy ma wpływ na bezpieczeństwo”. Zobacz też: Redaktor naczelny "Super Expressu" pozwolił sobie na za dużo? Pozywa go... policja W zeszłym roku policjanci z Mazowsza zrobili charytatywny kalendarz z najładniejszymi funkcjonariuszkami. Część nakładu przekazano wówczas do Wielkiej Orkiestry Świątecznej Pomocy. Wtedy też policjanci, wraz z fotografującym ich Łukaszem Wójcikiem, wymyślili, by stworzyć kalendarz z aktorami, którzy wcielają się w mundurowych. Oczywiście, również charytatywnie – tym razem pomoc będzie skierowana głównie do Fundacji Pomocy Wdowom i Sierotom po Poległych Policjantach. Na udział w projekcie zgodzili się: Mariusz Czerkawski, Magdalena Schejbal, Mateusz Damięcki, Anna Mucha, Agnieszka Więdłocha, Leszek Kuzaj, Krzysztof Włodarczyk, Bartłomiej Topa, Paulina Sykut-Jeżyna, Dorota Gardias, Katarzyna Pakosińska, Andrzej Grabowski. Wszyscy wzięli udział bezinteresownie. Zdjęcia zrobił im wspomniany już wcześniej Łukasz Wójcik. Czytaj też: Strona z wizerunkami i adresami najgroźniejszych przestępców – nowy pomysł Ministerstwa Sprawiedliwości Policjanci liczą też na to, że kalendarz przypomni obywatelom o bezpieczeństwie w domu i na drodze. Prapremiera kalendarza odbędzie się 30 listopada o godz. 12.00 w radomskiej Galerii Słonecznej. Udział w uroczystej prezentacji zapowiedziało już kilku uczestnków sesji zdjęciowej. Premierę zaś zaplanowano na 3 grudnia o godzinie 12:00 w siedzibie Zespołu Prasowego Komendy Głównej Policji przy. Ul. Puławskiej. Swój udział w tym spotkaniu zapowiedzieli Dorota Gardias, Paulina Sykut, Mateusz Damięcki i Krzysztof Diablo Włodarczyk.,Michał Wąsowski