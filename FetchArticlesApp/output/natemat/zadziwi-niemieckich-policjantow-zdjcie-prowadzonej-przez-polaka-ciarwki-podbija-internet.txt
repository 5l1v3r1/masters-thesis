Przed kilkoma dniami "Bild" opublikował zdjęcie ciężarówki zatrzymanej przez niemieckich policjantów. Samochód przewoził trzy inne auta, "zapakowane" w bardzo pomysłowy sposób. Zdjęcie w mig rozniosło się po internecie. "Auto umieszczone w aucie, umieszczonym w aucie, umieszczonym w aucie" – tak rozpoczyna się artykuł w niemieckim “Bildzie”, który opisuje niecodzienne wydarzenie, jakie miało miejsce w Niemczech, mniej więcej tysiąc kilometrów od granicy z Polską. Prowadzone przez polskiego kierowcę Iveco jadące do Belgii, zostało zatrzymane przez policję ze względu na sposób, w jaki przewożono w nim jego “ładunek”. Na służącej do transportu samochodów lawecie Iveco stała ciężarówka, na której z kolei ustawiono nieco mniejsze ciężarowe auto marki Volksvagen-Man, a całą konstrukcję “uwieńczono” osobowym mercedesem. Acor Kniely, rzecznik policji w Krefeld, gdzie doszło do wydarzenia, stwierdził, że "taka wieża łamie wszystkie przepisy ruchu drogowego". Czytaj też: Księgarnia przenosi wszystkie książki o Lance'u Armstrongu do działu fikcji Jak donosi interia.pl zabawne zdjęcie nie umknęło uwadze niemieckich i europejskich serwisów, stając się viralowym hitem ostatnich dni. Źródło: Bild.de,Michał Fal