Kremy, sera, balsamy i żele, które obiecują przywrócić skórze gładkość, jędrność i równą powierzchnię w 30 a nawet w 14 dni. Ile w tym prawdy, a ile marketingu, sprawdzam. Wróg kobiecego piękna Cellulit to wróg numer jeden w dziedzinie piękna kobiecej skóry. Cierpią z jego powodu nastolatki, jak i kobiety 30 czy 40 letnie. Aktywne i mniej aktywne. Szczupłe i grube. Pod względem bycia sprawiedliwym cellulit jest wyjątkowo sprawiedliwy, bo dotyka niemal wszystkie kobiety. Ponieważ zwykle dotyczy właśnie kobiet, wiele osób jego powstawanie wiąże z hormonami kobiecymi, czyli estrogenami. Czy można kremem zniszczyć cellulit? Gdyby ktoś stworzył skuteczny krem, który naprawdę działa, to żadna z nas nie miałaby cellulitu. A jednak większość go ma i problem dotyczy coraz młodszych dziewczyn. Smarowałybyśmy się i pięć razy dziennie mając świadomość, że to naprawdę pomaga. Ale rzeczywiście, jak obserwuję własną skórę ud i pośladków, to cellulit jest znacznie mniej widoczny kiedy systematycznie nakładam na nią antycellulitowe specyfiki. I naprawdę wygładzają ciało.To jak z nimi w końcu jest: działają czy nie? – Żeby zlikwidować cellulit preparat powinien zawierać albo hormony, albo detergenty, które rozpuszczają tkankę tłuszczową. Dlatego wydaje mi się to mało możliwe. Bardzo niewiele preparatów jest skutecznych i na pewno nie ma jednego godnego polecenia, bo robilibyśmy to codziennie w gabinetach. Cellulit jest schorzeniem tak powszechnym, że każda pacjentka, która z jego powodu cierpi kupiłaby taki balsam, żel czy serum. I część z nich deklaruje, że usuwa tkankę tłuszczową co jest niemal niemożliwe i takim preparatom ja nie ufam. A druga część deklaruje, że zmniejsza obrzęk, działa drenująco i usuwa zastój limfy. I to jest możliwe i takie preparaty rzeczywiście pomagają na lepszy wygląd skóry. Ale żeby zadziałały trzeba je stosować systematycznie, intensywnie - wykonując masaż na granicy bólu (masujemy zawsze w stronę serca), najlepiej przy użyciu szczotki lub specjalnego masażera. Jędrność skóry poprawiają natomiast prysznice raz zimny raz ciepły, które obkurczają naczynia - mówi dr Ewa Skulska z gabinetu Ekoderm. Czy jest zabieg, który wygrywa z cellulitem? Jeżeli nie krem to co może nam pomóc? Jest gros zabiegów antycellulitowych w gabinetach kosmetycznych i medycyny estetycznej. Na własnej skórze testowałam trzy naprawdę godne polecenia: bańkę chińską, endermologię LPG oraz masaże manualne. Natomiast dermatolodzy polecają także zabiegi z laserem w roli głównej oraz ostrzykiwanie miejsc pokrytych cellulitem roztworem detergentu o nazwie deoksyholan sodu. Mówiąc najbardziej obrazowo działa on na tkankę tłuszczową jak płyn do mycia naczyń na tłuszcz na naczyniach. Rozpuszcza ją i wypłukuje. Czy da się doustnie zwalczyć ten problem? W większości artykułów na temat walki z cellulitem czytamy, że dieta ma ogromny wpływ na wygląd skóry i na gromadzenie się cellulitu właśnie. Niektórzy cellulitem w płynie nazywają słodką kawę z mlekiem, inni obarczają za jego powstawanie nabiał i wszelkie przetwory mleczne. Ale jak wiemy przyczyn powstawania cellulitu jest wiele, nie będziemy więc szukać jednego winowajcy. Natomiast w aptekach aż roi się od suplementów antycellulitowych i zastanawiam się czy jest sens je brać? – Przeciwobrzękowo działają albuminy naturalnie występujące w białku jaja kurzego. My w gabinecie mamy je w postaci sproszkowanej. dawniej pito białko jaja, w przypadku obrzęków ciała i twarzy. Pomagają także preparaty z apteki z wyciągiem z kasztanowca, które obkurczają i drenują skórę. Ponieważ cellulit jest wynikiem degeneracji tkanki tłuszczowej, warto temu zapobiegać wspomagając się doustnie silnymi antyoksydantami, jak koenzym Q10, resweratrol, witaminy C i E czy flawonoidy - mówi dr Ewa Skulska.,Maria KowalczykKremy, sera, balsamy i żele, które obiecują przywrócić skórze gładkość, jędrność i równą powierzchnię w 30 a nawet w 14 dni. Ile w tym prawdy, a ile marketingu, sprawdzam. Wróg kobiecego piękna Cellulit to wróg numer jeden w dziedzinie piękna kobiecej skóry. Cierpią z jego powodu nastolatki, jak i kobiety 30 czy 40 letnie. Aktywne i mniej aktywne. Szczupłe i grube. Pod względem bycia sprawiedliwym cellulit jest wyjątkowo sprawiedliwy, bo dotyka niemal wszystkie kobiety. Ponieważ zwykle dotyczy właśnie kobiet, wiele osób jego powstawanie wiąże z hormonami kobiecymi, czyli estrogenami. Czy można kremem zniszczyć cellulit? Gdyby ktoś stworzył skuteczny krem, który naprawdę działa, to żadna z nas nie miałaby cellulitu. A jednak większość go ma i problem dotyczy coraz młodszych dziewczyn. Smarowałybyśmy się i pięć razy dziennie mając świadomość, że to naprawdę pomaga. Ale rzeczywiście, jak obserwuję własną skórę ud i pośladków, to cellulit jest znacznie mniej widoczny kiedy systematycznie nakładam na nią antycellulitowe specyfiki. I naprawdę wygładzają ciało.To jak z nimi w końcu jest: działają czy nie? – Żeby zlikwidować cellulit preparat powinien zawierać albo hormony, albo detergenty, które rozpuszczają tkankę tłuszczową. Dlatego wydaje mi się to mało możliwe. Bardzo niewiele preparatów jest skutecznych i na pewno nie ma jednego godnego polecenia, bo robilibyśmy to codziennie w gabinetach. Cellulit jest schorzeniem tak powszechnym, że każda pacjentka, która z jego powodu cierpi kupiłaby taki balsam, żel czy serum. I część z nich deklaruje, że usuwa tkankę tłuszczową co jest niemal niemożliwe i takim preparatom ja nie ufam. A druga część deklaruje, że zmniejsza obrzęk, działa drenująco i usuwa zastój limfy. I to jest możliwe i takie preparaty rzeczywiście pomagają na lepszy wygląd skóry. Ale żeby zadziałały trzeba je stosować systematycznie, intensywnie - wykonując masaż na granicy bólu (masujemy zawsze w stronę serca), najlepiej przy użyciu szczotki lub specjalnego masażera. Jędrność skóry poprawiają natomiast prysznice raz zimny raz ciepły, które obkurczają naczynia - mówi dr Ewa Skulska z gabinetu Ekoderm. Czy jest zabieg, który wygrywa z cellulitem? Jeżeli nie krem to co może nam pomóc? Jest gros zabiegów antycellulitowych w gabinetach kosmetycznych i medycyny estetycznej. Na własnej skórze testowałam trzy naprawdę godne polecenia: bańkę chińską, endermologię LPG oraz masaże manualne. Natomiast dermatolodzy polecają także zabiegi z laserem w roli głównej oraz ostrzykiwanie miejsc pokrytych cellulitem roztworem detergentu o nazwie deoksyholan sodu. Mówiąc najbardziej obrazowo działa on na tkankę tłuszczową jak płyn do mycia naczyń na tłuszcz na naczyniach. Rozpuszcza ją i wypłukuje. Czy da się doustnie zwalczyć ten problem? W większości artykułów na temat walki z cellulitem czytamy, że dieta ma ogromny wpływ na wygląd skóry i na gromadzenie się cellulitu właśnie. Niektórzy cellulitem w płynie nazywają słodką kawę z mlekiem, inni obarczają za jego powstawanie nabiał i wszelkie przetwory mleczne. Ale jak wiemy przyczyn powstawania cellulitu jest wiele, nie będziemy więc szukać jednego winowajcy. Natomiast w aptekach aż roi się od suplementów antycellulitowych i zastanawiam się czy jest sens je brać? – Przeciwobrzękowo działają albuminy naturalnie występujące w białku jaja kurzego. My w gabinecie mamy je w postaci sproszkowanej. dawniej pito białko jaja, w przypadku obrzęków ciała i twarzy. Pomagają także preparaty z apteki z wyciągiem z kasztanowca, które obkurczają i drenują skórę. Ponieważ cellulit jest wynikiem degeneracji tkanki tłuszczowej, warto temu zapobiegać wspomagając się doustnie silnymi antyoksydantami, jak koenzym Q10, resweratrol, witaminy C i E czy flawonoidy - mówi dr Ewa Skulska.,Maria Kowalczyk