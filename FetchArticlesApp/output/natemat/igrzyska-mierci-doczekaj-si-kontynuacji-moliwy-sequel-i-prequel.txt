Filmowa seria przygód Katniss Everdeen wcale nie musi się kończyć. Okazuje się bowiem, że jest szansa na sequel i prequel. "Igrzyska Śmierci" to cztery ekranizacje – ostatnia niedawno zagościła na ekranach kin, zarabiając już ponad 500 mln dolarów. Najpierw była bestsellerowa powieść Suzanne Collins, później obraz z Jennifer Lawrence w roli głównej. Premiera pierwszej części odbyła się w marcu 2012, ostatniej - w listopadzie 2015. Katniss Everdeen, czyli "Kosogłos", prowadzący do zwycięstwa lud Panem, stała się ikoną młodych feministek. Pełnokrwista bohaterka podbiła serca milionów, podobnie jak jej odtwórczyni, laureatka Oscara 24-letnia Lawrence. "Igrzyska Śmierci: Kosogłos" miał zamknąć kasową serię. Teraz pojawiła się informacja, że niekoniecznie. Dyrektor wytwórni Lionsgate Jon Feltheimer jest otwarty na kontynuację. – Aktywnie pracujemy nad pomysłami i myślimy o możliwościach realizacji prequela oraz sequela – miał powiedzieć. Te słowa mogą cieszyć fanów, którym brakowało aren w ostatniej odsłonie filmu. Znajdują się też jednak sceptycy, a ci nie wyobrażają sobie ciągu dalszego "Igrzysk...". Oficjalnie jednak Lionsgate nie podjął wiążącej decyzji. Z drugiej strony, historia walki między brutalną władzą a buntowniczą dziewczyną, przyniosła tak ogromne zyski, że nie zdziwi jeśli powstanie jej nowa część.,Karolina BłaszkiewiczFilmowa seria przygód Katniss Everdeen wcale nie musi się kończyć. Okazuje się bowiem, że jest szansa na sequel i prequel. "Igrzyska Śmierci" to cztery ekranizacje – ostatnia niedawno zagościła na ekranach kin, zarabiając już ponad 500 mln dolarów. Najpierw była bestsellerowa powieść Suzanne Collins, później obraz z Jennifer Lawrence w roli głównej. Premiera pierwszej części odbyła się w marcu 2012, ostatniej - w listopadzie 2015. Katniss Everdeen, czyli "Kosogłos", prowadzący do zwycięstwa lud Panem, stała się ikoną młodych feministek. Pełnokrwista bohaterka podbiła serca milionów, podobnie jak jej odtwórczyni, laureatka Oscara 24-letnia Lawrence. "Igrzyska Śmierci: Kosogłos" miał zamknąć kasową serię. Teraz pojawiła się informacja, że niekoniecznie. Dyrektor wytwórni Lionsgate Jon Feltheimer jest otwarty na kontynuację. – Aktywnie pracujemy nad pomysłami i myślimy o możliwościach realizacji prequela oraz sequela – miał powiedzieć. Te słowa mogą cieszyć fanów, którym brakowało aren w ostatniej odsłonie filmu. Znajdują się też jednak sceptycy, a ci nie wyobrażają sobie ciągu dalszego "Igrzysk...". Oficjalnie jednak Lionsgate nie podjął wiążącej decyzji. Z drugiej strony, historia walki między brutalną władzą a buntowniczą dziewczyną, przyniosła tak ogromne zyski, że nie zdziwi jeśli powstanie jej nowa część.,Karolina Błaszkiewicz