Podobno dobrymi chęciami wybrukowane jest piekło, ale w rzeczywistości polskich relacji państwo-przedsiębiorcy dobre chęci i przyjazne gesty mają swoją wagę. Szczególnie, jeśli następują w branży budowlanej - obszarze trudnym i od lat zaniedbywanym, . Zeszły rok przyniósł apogeum konfliktu między firmami a urzędnikami zajmującymi się drogami, w ostatnich kilku miesiącach widać zdecydowane odprężenie. Pojawiło się mocne, jasne światło w tunelu, który setkom przedsiębiorców wydawał się czarną matnią. Już za samo to, premier Bieńkowskiej należą się wyrazy uznania. Odwołany pół roku temu szef Generalnej Dyrekcji Dróg Krajowych i Autostrad budził skrajne emocje. Branża oceniała go jako człowieka niechętnego dialogowi, dla którego biurokracja była ważniejsza od efektywnego rozwiązywania problemów. Dlatego też odnotowano spory przyrost sporów sądowych między Dyrekcją a wykonawcami, a część inwestycji stanęła w miejscu wskutek nierozwiązanych konfliktów. Z kolei wielu publicystów i komentatorów widziało w Lechu Witeckim specjalistę, który dbał o interes publiczny i nie poddawał się naciskom budowlanego lobby. Jedna osoba, dwie skrajne oceny. Niezależnie od tego, która jest bliższa prawdy, faktem jest, że relacje na linii urzędnicy-wykonawcy inwestycji weszły w stadium otwartej wojny. A taka sytuacja na dłuższą metę groziłaby klęską planu komunikacyjnych inwestycji. Jeśli dzisiaj wsłuchać się w ocenę branży budowlanej, to obecny klimat można ocenić krótko: lekka odwilż. Na samym początku swojego urzędowania Elżbieta Bieńkowska zadeklarowała, że z branżą budowlaną chce i będzie rozmawiać. Jak wiadomo, deklaracje i dobra wola wysokich urzędników nie zawsze zmieniają nastawienie średniego szczebla urzędniczego, czyli tych, z którymi toczą boje przedsiębiorcy. Tym razem jednak się udało – GDDKiA przynajmniej deklaratywnie odeszła od poprzedniego tonu rozmów. Symbolem może być deklaracja powołania do końca br. pełnomocnika do spraw dialogu z wykonawcami. A więc wreszcie pojawiła się szansa na porozumienie, a nie wzajemne grożenie pozwami sądowymi – to już coś! Sukces inwestycji opiera się przede wszystkim na dobrze przeprowadzonych kalkulacjach. W tym przypadku bilans zysków i strat jest łatwy do wyliczenia nawet dla ekonomicznego ignoranta. Opóźnienia przy budowie dróg, zwiększająca się suma odszkodowań zasądzanych na rzecz firm, fatalna opinia o warunkach współpracy z sektorem publicznym w Polsce głoszona przez zagraniczne koncerny – to minusy, które dadzą się przeliczyć na konkretne straty finansowe. Odejście od modelu relacji biurokrata-petent, a raczej kapral-szeregowy to realna szansa, by tych strat uniknąć. Politycy, którzy mobilizują się zwłaszcza w perspektywie wyborów, nie mogą tego zignorować. I, jak dowodzi przykład pani premier, nie ignorują. Oby stało się to modelem działania również pomiędzy wyborczymi latami!,Krzysztof PrzybyłPodobno dobrymi chęciami wybrukowane jest piekło, ale w rzeczywistości polskich relacji państwo-przedsiębiorcy dobre chęci i przyjazne gesty mają swoją wagę. Szczególnie, jeśli następują w branży budowlanej - obszarze trudnym i od lat zaniedbywanym, . Zeszły rok przyniósł apogeum konfliktu między firmami a urzędnikami zajmującymi się drogami, w ostatnich kilku miesiącach widać zdecydowane odprężenie. Pojawiło się mocne, jasne światło w tunelu, który setkom przedsiębiorców wydawał się czarną matnią. Już za samo to, premier Bieńkowskiej należą się wyrazy uznania. Odwołany pół roku temu szef Generalnej Dyrekcji Dróg Krajowych i Autostrad budził skrajne emocje. Branża oceniała go jako człowieka niechętnego dialogowi, dla którego biurokracja była ważniejsza od efektywnego rozwiązywania problemów. Dlatego też odnotowano spory przyrost sporów sądowych między Dyrekcją a wykonawcami, a część inwestycji stanęła w miejscu wskutek nierozwiązanych konfliktów. Z kolei wielu publicystów i komentatorów widziało w Lechu Witeckim specjalistę, który dbał o interes publiczny i nie poddawał się naciskom budowlanego lobby. Jedna osoba, dwie skrajne oceny. Niezależnie od tego, która jest bliższa prawdy, faktem jest, że relacje na linii urzędnicy-wykonawcy inwestycji weszły w stadium otwartej wojny. A taka sytuacja na dłuższą metę groziłaby klęską planu komunikacyjnych inwestycji. Jeśli dzisiaj wsłuchać się w ocenę branży budowlanej, to obecny klimat można ocenić krótko: lekka odwilż. Na samym początku swojego urzędowania Elżbieta Bieńkowska zadeklarowała, że z branżą budowlaną chce i będzie rozmawiać. Jak wiadomo, deklaracje i dobra wola wysokich urzędników nie zawsze zmieniają nastawienie średniego szczebla urzędniczego, czyli tych, z którymi toczą boje przedsiębiorcy. Tym razem jednak się udało – GDDKiA przynajmniej deklaratywnie odeszła od poprzedniego tonu rozmów. Symbolem może być deklaracja powołania do końca br. pełnomocnika do spraw dialogu z wykonawcami. A więc wreszcie pojawiła się szansa na porozumienie, a nie wzajemne grożenie pozwami sądowymi – to już coś! Sukces inwestycji opiera się przede wszystkim na dobrze przeprowadzonych kalkulacjach. W tym przypadku bilans zysków i strat jest łatwy do wyliczenia nawet dla ekonomicznego ignoranta. Opóźnienia przy budowie dróg, zwiększająca się suma odszkodowań zasądzanych na rzecz firm, fatalna opinia o warunkach współpracy z sektorem publicznym w Polsce głoszona przez zagraniczne koncerny – to minusy, które dadzą się przeliczyć na konkretne straty finansowe. Odejście od modelu relacji biurokrata-petent, a raczej kapral-szeregowy to realna szansa, by tych strat uniknąć. Politycy, którzy mobilizują się zwłaszcza w perspektywie wyborów, nie mogą tego zignorować. I, jak dowodzi przykład pani premier, nie ignorują. Oby stało się to modelem działania również pomiędzy wyborczymi latami!,Krzysztof Przybył