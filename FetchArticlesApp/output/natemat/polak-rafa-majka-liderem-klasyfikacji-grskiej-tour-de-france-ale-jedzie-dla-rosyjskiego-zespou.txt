Rafał Majka, który jeździ w barwach rosyjskiej drużyny Tinkoff-Saxo, został liderem klasyfikacji górskiej Tour de France. Polak nie wygrał wprawdzie wtorkowego wyścigu, ale zgromadził wystarczająco dużo punktów, by po 16. etapie zostać najlepszym „góralem”. Wtorkowy etap wygrał Australijczyk Michael Rogers, który również reprezentuje zespół Tinkoff-Saxo. Drugi był Francuz Thomas Voeckler, a trzeci – Białorusin Wasil Kiryjenka. Siódme miejsce zajął jeżdżący dla belgijskiej grupy kolarzy Omega Pharma-Quick-Step Michał Kwiatkowski. W klasyfikacji generalnej Kwiatkowski jest obecnie dziewiąty. Stawce przewodzi Włoch Vincenzo Nibali, który wyprzedza Hiszpana Alejandra Valverde'a i Francuza Thibauta Pinota. Majka plasuje się na 63. miejscu, mając przed sobą m.in. Michała Gołasia (Omega Pharma-Quick-Step). W klasyfikacji górskiej Majka wyprzedza o punkt Hiszpana Joaquima Rodrígueza, który zgromadził dotychczas 88 "oczek". Trzecią pozycję zajmuje Nibali (86 punktów).,Tomasz Baliszewski