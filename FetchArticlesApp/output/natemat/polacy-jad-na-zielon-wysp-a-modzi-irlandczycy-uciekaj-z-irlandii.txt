"Zielona wyspa" okazała się ratunkiem dla wielu tysięcy Polaków. Młodzi ludzie z naszego kraju od prawie 10 lat emigrują na Wyspy w poszukiwaniu lepszego życia. Niestety "zielona" z nazwy jest najwyraźniej tylko dla Polaków. Z kraju wyjechało w ciągu czterech lat ok. 300 tys. Irlandczyków. To ponad 6 proc. całego społeczeństwa, a najwięcej emigrujących – czterech na dziesięciu – jest w wieku od 15 do 24 lat. Co skłania młodych ludzi do opuszczenia swojej ojczyzny skoro Polacy tak chętnie wybierają Irlandię? Brak perspektyw w Irlandii National Youth Council (Krajowa Rada Młodzieży), która opublikowała wyniki wyjaśnia, że decydując się na wyjazd, Irlandczycy chcą "poszerzyć horyzonty" i "mieć większe możliwości", ale przede wszystkim emigrują za pracą, uznając, że w Irlandii mają "ograniczone szanse na zatrudnienie" oraz "brak perspektyw". Co ciekawe, wnioski z badania sugeruję, że fala emigracji Irlandczyków nie przystopuje, a przeciwnie – może przyśpieszyć. O emigracji z kraju poważnie myśli, co drugi obywatel w wieku 18-24 lata, 40 proc. osób w przedziale 25-34 lata oraz 25 proc. ludzi w wieku 35 – 54 lata. Główny kierunek Irlandczyków to Australia oraz Kanada, a argumentami, poza możliwością podjęcia bardziej perspektywicznej pracy, jest m.in. lepszy dostęp do usług zdrowotnych. James Doorley, zastępca dyrektora National Youth Council powiedział, że większość z wyjeżdżających osób ma pozytywne doświadczenia odnośnie wyjazdu z ojczyzny. Badanie przygotowane przez NYC pokazuje, że młodzi chętnie emigrują, ale też wracają do kraju po średnio pięciu latach za granicą, a jednym z powodów jest samotność. Dlatego też NYC namawia rząd Irlandii do wsparcia obywateli przebywających daleko poza domem m.in. poprzez utworzenie ministerstwa zajmującego się polityką emigracyjną. W Polsce nie tak źle? Według różnych szacunków z Polski od przystąpienia naszego kraju do UE, wyemigrowało około 2 mln obywateli. Część z nich na kilka miesięcy, inni na kilka lat, ale zdążyli już wrócić na stałe, a jeszcze inni wyjechali i nie wyobrażają sobie powrotu do Polski. Główne kierunki emigracji to Wyspy Brytyjskie, Niemcy oraz Holandia, a główny powód to znalezienie pracy niekoniecznie perspektywicznej, ale dającej poczucie bezpieczeństwa finansowego. O tym też pisali Sandra oraz Eryk, czytelnicy naTemat, bezrobotni w Polsce. Sandra emigruje z Polski do Anglii, gdzie będzie zmywała gary i podłogi w Londynie. Polskę opuszcza z poczuciem częściowej klęski, ale też obojętności. Eryk, były dziennikarz, woli odległą Kanadę. Jego potencjalny pracodawca zaproponował mu 1000 zł, a wymagania były większe niż pierwotnie zakładano. "Dobitnej utwierdziłem się w decyzji o wyjeździe do ukochanej Kanady i skończenia swojej inżynierki z tytułem master właśnie tam" – napisał Eryk. Źródło: BBC Czytaj także: Polak na emigracji: jeden tęskni i robi sobie "małą Polskę", drugi za wszelką cenę ucieka od Little Poland Każdy powinien spróbować emigracji. "Tworzy lepszych Polaków". Inspiruje, hartuje i pozwala spojrzeć na kraj z dystansu,Dariusz Brzezicki"Zielona wyspa" okazała się ratunkiem dla wielu tysięcy Polaków. Młodzi ludzie z naszego kraju od prawie 10 lat emigrują na Wyspy w poszukiwaniu lepszego życia. Niestety "zielona" z nazwy jest najwyraźniej tylko dla Polaków. Z kraju wyjechało w ciągu czterech lat ok. 300 tys. Irlandczyków. To ponad 6 proc. całego społeczeństwa, a najwięcej emigrujących – czterech na dziesięciu – jest w wieku od 15 do 24 lat. Co skłania młodych ludzi do opuszczenia swojej ojczyzny skoro Polacy tak chętnie wybierają Irlandię? Brak perspektyw w Irlandii National Youth Council (Krajowa Rada Młodzieży), która opublikowała wyniki wyjaśnia, że decydując się na wyjazd, Irlandczycy chcą "poszerzyć horyzonty" i "mieć większe możliwości", ale przede wszystkim emigrują za pracą, uznając, że w Irlandii mają "ograniczone szanse na zatrudnienie" oraz "brak perspektyw". Co ciekawe, wnioski z badania sugeruję, że fala emigracji Irlandczyków nie przystopuje, a przeciwnie – może przyśpieszyć. O emigracji z kraju poważnie myśli, co drugi obywatel w wieku 18-24 lata, 40 proc. osób w przedziale 25-34 lata oraz 25 proc. ludzi w wieku 35 – 54 lata. Główny kierunek Irlandczyków to Australia oraz Kanada, a argumentami, poza możliwością podjęcia bardziej perspektywicznej pracy, jest m.in. lepszy dostęp do usług zdrowotnych. James Doorley, zastępca dyrektora National Youth Council powiedział, że większość z wyjeżdżających osób ma pozytywne doświadczenia odnośnie wyjazdu z ojczyzny. Badanie przygotowane przez NYC pokazuje, że młodzi chętnie emigrują, ale też wracają do kraju po średnio pięciu latach za granicą, a jednym z powodów jest samotność. Dlatego też NYC namawia rząd Irlandii do wsparcia obywateli przebywających daleko poza domem m.in. poprzez utworzenie ministerstwa zajmującego się polityką emigracyjną. W Polsce nie tak źle? Według różnych szacunków z Polski od przystąpienia naszego kraju do UE, wyemigrowało około 2 mln obywateli. Część z nich na kilka miesięcy, inni na kilka lat, ale zdążyli już wrócić na stałe, a jeszcze inni wyjechali i nie wyobrażają sobie powrotu do Polski. Główne kierunki emigracji to Wyspy Brytyjskie, Niemcy oraz Holandia, a główny powód to znalezienie pracy niekoniecznie perspektywicznej, ale dającej poczucie bezpieczeństwa finansowego. O tym też pisali Sandra oraz Eryk, czytelnicy naTemat, bezrobotni w Polsce. Sandra emigruje z Polski do Anglii, gdzie będzie zmywała gary i podłogi w Londynie. Polskę opuszcza z poczuciem częściowej klęski, ale też obojętności. Eryk, były dziennikarz, woli odległą Kanadę. Jego potencjalny pracodawca zaproponował mu 1000 zł, a wymagania były większe niż pierwotnie zakładano. "Dobitnej utwierdziłem się w decyzji o wyjeździe do ukochanej Kanady i skończenia swojej inżynierki z tytułem master właśnie tam" – napisał Eryk. Źródło: BBC Czytaj także: Polak na emigracji: jeden tęskni i robi sobie "małą Polskę", drugi za wszelką cenę ucieka od Little Poland Każdy powinien spróbować emigracji. "Tworzy lepszych Polaków". Inspiruje, hartuje i pozwala spojrzeć na kraj z dystansu,Dariusz Brzezicki