Amerykanie ruszyli do salonów samochodowych i na potęgę kupują nowe auta. To nie utopia, a fakty. Widmo kryzysu nie straszne obywatelom USA, a może wylany kubeł zimnej wody nie zadziałał i Amerykanie znowu kupują auta na kredyt? Ward's Auto, ekspercka firma z USA poinformowała, że w sierpniu bieżącego roku w USA sprzedało się 1,5 mln nowych samochodów i jest to wynik o 13% wyższy do tego samego okresu w roku poprzednim. Sprzedaż aut wzrosła też w sąsiedniej, niedotkniętej tak mocno kryzysem, Kanadzie. Początek końca kryzysu? Obywatele USA kupują nowe auta, bo mają świadomość, że ich kraj wychodzi z kryzysu, a zwiększona konsumpcja oddala jeszcze bardziej piętno kryzysu. Popyt na auta generuje nowe miejsca pracy w fabrykach samochodów, to obniża bezrobocie, a gospodarka wychodzi z dołka. Do tego kredyty są najtańsze w historii, ogólne bezrobocie najniższe od kilku lat, a ceny paliw osiągnęły najniższy poziom od 2010 roku. Efekt? W pierwszym kwartale 2013 roku udziały w rynku amerykańskim zwiększyła trójka gigantów - General Motors, Ford Motor oraz Chrysler Group. W kwietniu br. ich sprzedaż okazała się lepsza od przewidywań i był to najlepszy taki miesiąc od 2007 roku. Ford poprawił się o 18 proc., zaś GM i Chrysler o 11 proc. Z kolei cały rok 2012 to najwyższa sprzedaż od 30 lat. Największy, bo aż 35-procentowy, wzrost sprzedaży zanotował Volkswagen, sprzedaż samochodów Chryslera wzrosła o 21 proc. Według agencji Associated Press przyczyn wzrostu sprzedaży, poza tanimi kredytami, należy szukać w bardzo dużym wyborze nowych modeli. Co ważne, osoby które zdecydowały się zmienić auto na nowe, chętnie zawierały transakcje typy „trade in” polegające na kupowaniu nowego auta z odliczeniem kwoty, jaką uzyskali u dealera za sprzedaż starego samochodu. Japończycy z ofensywą Na hura optymizm motoryzacyjny obywateli USA szybko zareagowali Japończycy, którzy liczą na solidne odbicie się z dołka spowodowanego trzęsieniem ziemi w Japonii w 2011 roku. Sprzedaż aut japońskich marek w USA ma się wyjątkowo dobrze - najszybciej nowych klientów w sierpniu zyskiwała Honda, zwiększając sprzedaż swoich aut o 27 proc., licząc roku do roku. Toyota w zeszłym miesiącu zwiększyła w USA sprzedaż swoich aut o 23 proc., licząc analogicznie do poprzedniego roku. Nieco gorzej na amerykańskim rynku motoryzacyjnym radzą sobie marki z Korei Południowej.,Dariusz Brzezicki