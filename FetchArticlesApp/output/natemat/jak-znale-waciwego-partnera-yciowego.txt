Znalezienie osoby odpowiedniej, by z nią stworzyć trwały i udany związek, to zadanie trudne. Na każdym etapie życia. Dla wielu kobiet i mężczyzn, szczególnie tych po przejściach – wydające się nie do zrealizowania. Im bardziej jesteśmy doświadczeni, tym większe wymagania stawiamy zarówno sobie, jak i potencjalnym partnerom, tym większą mamy świadomość ryzyka związanego z ewentualną pomyłką, i mniej czasu, ze względu na liczne obowiązki, choćby zawodowe. Miłości szukamy pod presją, a to poważne wyzwanie. Jednak i w tej sytuacji możemy liczyć na profesjonalne wsparcie. W 2014 roku w Polsce rozpadło się ponad 36% spośród ponad 180 tysięcy zawartych związków. Co roku rośnie tzw. wskaźnik rozwodów, a najczęściej deklarowaną przez małżonków ich przyczyną jest "niezgodność charakterów". Wygląda na to, że zbyt pochopnie decydujemy się na małżeństwo, wierząc naiwnie, że "po ślubie wszystko się jakoś ułoży". Tymczasem niedopasowanie małżonków sprawia, że nie potrafią oni wspólnie radzić sobie z trudnościami codziennego życia. Problemem jest też emocjonalna niedojrzałość. Małżonkowie często po prostu do siebie nie pasują. Gdyby decyzje w kwestii dobierania się w pary były podejmowane bardziej świadomie, pozytywnie wpłynęłoby to na pewno na trwałość wielu związków i małżeństw. Tak poważnego wyboru, jak wybór partnera życiowego, nie warto więc zostawiać „ślepemu losowi”. Nie warto szukać eterycznej „księżniczki”, ani czekać na zjawienie się „księcia na białym rumaku”. Jest usługa dla osób, które nie wierzą w bajki, ale pragną szczęśliwego życia w udanym związku. Matchmaking - profesjonalny, poparty naukową teorią dobór partnera, to dobry krok w stronę przedłużania trwałości związków. Zadaniem matchmakera jest znalezienie potencjalnie dopasowanych do siebie osób i umożliwienie im spotkania. Nim jednak do tego dojdzie matchmaker definiuje wartości, obszary, cechy, różnice mogące rzutować na porozumienie w związku. Na bazie tej analizy rekomenduje osoby, które mają szansę na dobrą jakościowo relację. Doradcy pomagają w podjęciu decyzji, czy dana relacja ma potencjał rozwoju lub co zrobić, by ją rozwinąć i utrzymać, znając jej obciążenia. Najważniejsze to świadomie, a nie pod wpływem "gromu z jasnego nieba", zadecydować, z kim chcę spędzić życie, mieć dzieci, wziąć kredyt. Świadomie zaprogramowana miłość, według wielu naukowych analiz, jest trwalszym fundamentem dla związku niż nagłe olśnienie. Matchmaking to proces świadomego aranżowania związków. Potencjalni partnerzy „wchodzą” w taki związek z własnej woli. Nie chodzi o podtrzymanie statusu finansowego czy społecznego wielopokoleniowych rodzin, jak to się dzieje w przypadku klasycznych małżeństw aranżowanych np. w Indiach. Członkom nowoczesnych społeczeństw zależy na tym, żeby dobierać się w pary ze względu na wiek, wykształcenie, zasoby finansowe, wzorce rodzinne i spójną wizję przyszłości. Dysproporcje nie mogą być za szerokie, bo istnieje ryzyko, że partnerom braknie sił i determinacji, by codziennie pracować nad kompromisem. Matchmaking to usługa dla tych, którzy świadomie rezygnują z serwisów randkowych. Dla ludzi biznesu, których profil randkowy mógłby narazić na szwank ich reputację lub wizerunek ich firmy. Profil prezesa na portalu randkowym? Niezły pretekst do wybuchu biurowych plotek. Ponadto poszukiwanie potencjalnego towarzysza życia w serwisie randkowym online wymaga czasu i zaangażowania w aktywne przeglądanie profili, których wiarygodność bywa wątpliwa. Spotkanie kogoś naprawdę interesującego na pierwszym czy drugim spotkaniu, zdarza się niezwykle rzadko. A wszyscy cenimy swój czas. Oczywiście, zdarzają się historie z happy endem. Dla wielu par, które poznały się właśnie przez serwisy randkowe, zorganizowałam śluby i wesela. I to właśnie z ich opowieści wiem również, jak dużo czasu i wiele randkowych porażek musieli przeżyć, nim na siebie trafili. Dzisiaj pomagam nie tylko w organizacji ślubów, ale również w znalezieniu życiowych partnerów. Zapraszam na www.aspirematchmaking.pl,Katarzyna Gajek-Szczepanowska