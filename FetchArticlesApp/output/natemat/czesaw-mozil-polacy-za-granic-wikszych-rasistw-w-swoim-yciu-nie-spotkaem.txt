Czesław Mozil w rozmowie z naTemat stwierdził, że w to wśród Polaków za granicą spotkał największych rasistów. W swojej opinii nie jest odosobniony. Można o tym problemie przeczytać na forach i serwisach polonijnych. Eksperci tłumaczą rasistowskie postawy rywalizacją zawodową między emigrantami. Polacy na obczyźnie zazdroszczą wielu Hindusom i Arabom, że powodzi im się lepiej. Tylko teoretycznie Polacy za granicą trzymają się razem. Z pewnością każdy, kto wyjeżdżał do pracy na obczyznę usłyszał przynajmniej raz jeszcze w kraju, lub tuż po przyjeździe na miejsce, żeby uważać na tamtejszych Polaków. Z doświadczenia wielu polskich emigrantów wynika, że ci, którzy powinni się za granicą wspierać, bardzo często wykorzystują naiwność i zagubienie nowo przyjezdnych rodaków. Rasistowskie Polonusy To nie jedyny cień polskiego życia na emigracji. Czesław Mozil w rozmowie z naTemat zwrócił uwagę na problem rasizmu. W komentarzach pod wywiadem i na Facebooku pojawiło się kilka opinii Polaków, którzy mają podobne doświadczenia. Podobne komentarze można znaleźć na portalach i serwisach polonijnych. "Kilka lat temu miałem napisać artykuł do jednej z emigracyjnych gazet, o tym, czy Polacy na emigracji są tolerancyjni. Napisałem , że i owszem, jesteśmy bardzo tolerancyjni i że rasizm to nie polski problem. Moje poglądy były jak to się mówi... politycznie poprawne. Czas, który minął od tamtego materiału pokazał mi jak bardzo się myliłem" – napisał w tekście "My też jesteśmy rasistami?" Cezary Niewadzisz, jeden z dziennikarzy "Polish express". Jego zdaniem dotyczy to przede wszystkim ludzi młodych. Polacy statystycznie nie są wcale rasistami większymi niż inne nacje. – Nie znam żadnych badań, które tak pokazywałby Polaków. Ostatnie badania Instytutu Studiów Migracyjnych dotyczące nastawienia Polaków w kraju do innych narodowości pokazują, że jesteśmy raczej otwarci na przyjeżdżających do Polski. Nie widać też bardzo negatywnego postrzegania naszych sąsiadów – mówi Mirosław Bieniecki, socjolog z SWPS i z Instytutu Studiów Migracyjnych. Przyznaje jednak, że to wcale nie jest równoznaczne z postawami Polaków poza granicami kraju. – Być może w Polsce nie obserwujemy wielu przejawów rasistowskich, bo nie mamy imigrantów, przeciwko którym moglibyśmy kierować agresję – dodaje socjolog. Konkurencja zawodowa Polski rasizm emigracyjny dotyka przede wszystkim osób ciemnoskórych. Nie chodzi jednak tyle o kolor skóry, co o konkurencję zawodową między emigrantami. Polaków irytuje, że to wielu Hindusom czy Arabom powodzi się lepiej, że to oni mają prosperujące knajpy i restauracje, pracują w korporacjach. Często obwiniają ich o niepowodzenia zawodowe. – Radykalizacja poglądów ma związek z wejściem w konkurencję zawodową z mieszkańcami Indii, Afryki czy krajów arabskich. Oni przecież też są w Wielkiej Brytanii czy Holandii emigrantami. Polacy konkurują z nimi zawodowo i często w tej rywalizacji przegrywają. Pojawia się zawiść i niektórzy zapewne pocieszają się podkreślając wyższość rasy białej nad innymi. Przypomina to stereotyp Polaka, który nie zazdrości sąsiadowi krowy, ale chce, żeby mu ta krowa zdechła – ocenia Mirosław Bieniecki. Jacek Purski ze Stowarzyszenia "NIGDY WIĘCEJ", bloger naTemat uważa, że dyskryminacja nie dotyczy jedynie osób, które mają inny kolor skóry. – Polacy na emigracji dyskryminują również inne kultury, poglądy. Takie nastawienie wynika z mocnej pozycji stereotypów – zauważa Purski. Jego zdaniem ogromny wpływ na rasizm Polaków na emigracji ma nieodpowiednia edukacja. – Przez całe lata w szkołach nie było edukacji antyrasistowskiej czy międzykulturowej. Nie poznawaliśmy innych kultur, nacji. Ten problem w ogóle nie istniał w polskich szkołach. Polacy coraz więcej podróżują i widzą, że trudno jest być przedstawicielem mniejszości. Wiąże się to z wyobcowaniem, atakami agresji, dyskryminacją w pracy i szkole – zaznacza Jacek Purski. Na zagranicznych forach Polacy z rasistowskimi zapędami przyrównywani są do "prostaków", "wiejskich cwaniaków". Podobne obserwacje ma Adam, który od 8 lat mieszka w Norwegii. Pracuje jako tłumacz polsko-norweski i miał okazję poznać wielu mieszkających tam rodaków. – W większości ci Polacy, którzy rzucają rasistowskie komentarze w stosunku do innych narodowości, to ludzie z małych miast, którzy nie do końca potrafią się zachować. Wcześniej w Polsce nie obcowali z taką wielokulturowością. Mimo to zawsze czują się lepsi i dają to odczuć – mówi Adam. Na ten problem zwraca uwagę również socjolog Mirosław Bieniecki. – Za granicą rzeczywiście można spotkać wśród naszych rodaków rasistów, którzy wszędzie widzą "czarnuchów" czy "ciapatych". Pewnie oni też częściej dają upust swoim frustracjom na forach internetowych, czy zabierają głos w dyskusjach na temat stosunku do innych nacji. Ale poglądy rasistowskie nie są powszechne wśród Polonii. Wśród różnych wypowiedzi często wskazuje się na np. Polki, które chętnie wchodzą w relacje z obcokrajowcami. To nie jest przykład rasizmu. Wydaje się, że polski rasizm na emigracji jest głośny dzięki nielicznej, ale aktywnej grupie – podkreśla. Polskie piekiełko Niektórzy komentujący uważają, że emigracyjny rasizm skupia się wokół konserwatywnego środowiska skupionego wokół Kościoła. Z taką opinią nie zgadzają się eksperci. – To duże uogólnienie. Oczywiście wśród konserwatywnych często spotyka się takie postawy, ale są one również charakterystyczne dla środowiska pseudokibiców, których wielu wyjechał m.in. na Wysypy Brytyjskie – zwraca uwagę Jacek Purski. Jego zdaniem widać pewne pozytywne zmiany, ale rasizm jest nadal silnie zakorzeniony w tamtejszych społecznościach. – Polacy przez lata wyrobili sobie ksenofobiczne podejście – dodaje Jacek Purski. Nie chodzi tutaj jednak o Polonię, ale o społeczeństwo polskie w ogóle. – Postawy rasistowskie nie są wcale silniejsze wśród tzw. starej Polonii. To grupa, która się ustatkowała w tych krajach po wojnie. Jej przedstawiciele są dość dobrze zasymilowani w krajach, w których mieszkają. Młodszą falę emigracji charakteryzuje też brak poprawności językowej, w której wychowali się ich rówieśnicy z Europy Zachodniej. Ciągle wykazujemy się brakiem taktu przywołując rasistowskie dowcipy, czy określenia takie jak "Murzyn", "Cygan" – podkreśla socjolog Mirosław Bieniecki. Czytaj też: Przystanek Polska PL - emigranci odkłamują swój wizerunek za granicą Na efekty antyrasistowskiej edukacji możemy jednak czekać jeszcze długie lata. Niedawno międzynarodowy zespół naukowców z USA i Szwajcarii ustalił, że rasizm tkwi w naszych mózgach i dlatego walka ze skrajnymi poglądami jest taka trudna.,Marta PawłowskaCzesław Mozil w rozmowie z naTemat stwierdził, że w to wśród Polaków za granicą spotkał największych rasistów. W swojej opinii nie jest odosobniony. Można o tym problemie przeczytać na forach i serwisach polonijnych. Eksperci tłumaczą rasistowskie postawy rywalizacją zawodową między emigrantami. Polacy na obczyźnie zazdroszczą wielu Hindusom i Arabom, że powodzi im się lepiej. Tylko teoretycznie Polacy za granicą trzymają się razem. Z pewnością każdy, kto wyjeżdżał do pracy na obczyznę usłyszał przynajmniej raz jeszcze w kraju, lub tuż po przyjeździe na miejsce, żeby uważać na tamtejszych Polaków. Z doświadczenia wielu polskich emigrantów wynika, że ci, którzy powinni się za granicą wspierać, bardzo często wykorzystują naiwność i zagubienie nowo przyjezdnych rodaków. Rasistowskie Polonusy To nie jedyny cień polskiego życia na emigracji. Czesław Mozil w rozmowie z naTemat zwrócił uwagę na problem rasizmu. W komentarzach pod wywiadem i na Facebooku pojawiło się kilka opinii Polaków, którzy mają podobne doświadczenia. Podobne komentarze można znaleźć na portalach i serwisach polonijnych. "Kilka lat temu miałem napisać artykuł do jednej z emigracyjnych gazet, o tym, czy Polacy na emigracji są tolerancyjni. Napisałem , że i owszem, jesteśmy bardzo tolerancyjni i że rasizm to nie polski problem. Moje poglądy były jak to się mówi... politycznie poprawne. Czas, który minął od tamtego materiału pokazał mi jak bardzo się myliłem" – napisał w tekście "My też jesteśmy rasistami?" Cezary Niewadzisz, jeden z dziennikarzy "Polish express". Jego zdaniem dotyczy to przede wszystkim ludzi młodych. Polacy statystycznie nie są wcale rasistami większymi niż inne nacje. – Nie znam żadnych badań, które tak pokazywałby Polaków. Ostatnie badania Instytutu Studiów Migracyjnych dotyczące nastawienia Polaków w kraju do innych narodowości pokazują, że jesteśmy raczej otwarci na przyjeżdżających do Polski. Nie widać też bardzo negatywnego postrzegania naszych sąsiadów – mówi Mirosław Bieniecki, socjolog z SWPS i z Instytutu Studiów Migracyjnych. Przyznaje jednak, że to wcale nie jest równoznaczne z postawami Polaków poza granicami kraju. – Być może w Polsce nie obserwujemy wielu przejawów rasistowskich, bo nie mamy imigrantów, przeciwko którym moglibyśmy kierować agresję – dodaje socjolog. Konkurencja zawodowa Polski rasizm emigracyjny dotyka przede wszystkim osób ciemnoskórych. Nie chodzi jednak tyle o kolor skóry, co o konkurencję zawodową między emigrantami. Polaków irytuje, że to wielu Hindusom czy Arabom powodzi się lepiej, że to oni mają prosperujące knajpy i restauracje, pracują w korporacjach. Często obwiniają ich o niepowodzenia zawodowe. – Radykalizacja poglądów ma związek z wejściem w konkurencję zawodową z mieszkańcami Indii, Afryki czy krajów arabskich. Oni przecież też są w Wielkiej Brytanii czy Holandii emigrantami. Polacy konkurują z nimi zawodowo i często w tej rywalizacji przegrywają. Pojawia się zawiść i niektórzy zapewne pocieszają się podkreślając wyższość rasy białej nad innymi. Przypomina to stereotyp Polaka, który nie zazdrości sąsiadowi krowy, ale chce, żeby mu ta krowa zdechła – ocenia Mirosław Bieniecki. Jacek Purski ze Stowarzyszenia "NIGDY WIĘCEJ", bloger naTemat uważa, że dyskryminacja nie dotyczy jedynie osób, które mają inny kolor skóry. – Polacy na emigracji dyskryminują również inne kultury, poglądy. Takie nastawienie wynika z mocnej pozycji stereotypów – zauważa Purski. Jego zdaniem ogromny wpływ na rasizm Polaków na emigracji ma nieodpowiednia edukacja. – Przez całe lata w szkołach nie było edukacji antyrasistowskiej czy międzykulturowej. Nie poznawaliśmy innych kultur, nacji. Ten problem w ogóle nie istniał w polskich szkołach. Polacy coraz więcej podróżują i widzą, że trudno jest być przedstawicielem mniejszości. Wiąże się to z wyobcowaniem, atakami agresji, dyskryminacją w pracy i szkole – zaznacza Jacek Purski. Na zagranicznych forach Polacy z rasistowskimi zapędami przyrównywani są do "prostaków", "wiejskich cwaniaków". Podobne obserwacje ma Adam, który od 8 lat mieszka w Norwegii. Pracuje jako tłumacz polsko-norweski i miał okazję poznać wielu mieszkających tam rodaków. – W większości ci Polacy, którzy rzucają rasistowskie komentarze w stosunku do innych narodowości, to ludzie z małych miast, którzy nie do końca potrafią się zachować. Wcześniej w Polsce nie obcowali z taką wielokulturowością. Mimo to zawsze czują się lepsi i dają to odczuć – mówi Adam. Na ten problem zwraca uwagę również socjolog Mirosław Bieniecki. – Za granicą rzeczywiście można spotkać wśród naszych rodaków rasistów, którzy wszędzie widzą "czarnuchów" czy "ciapatych". Pewnie oni też częściej dają upust swoim frustracjom na forach internetowych, czy zabierają głos w dyskusjach na temat stosunku do innych nacji. Ale poglądy rasistowskie nie są powszechne wśród Polonii. Wśród różnych wypowiedzi często wskazuje się na np. Polki, które chętnie wchodzą w relacje z obcokrajowcami. To nie jest przykład rasizmu. Wydaje się, że polski rasizm na emigracji jest głośny dzięki nielicznej, ale aktywnej grupie – podkreśla. Polskie piekiełko Niektórzy komentujący uważają, że emigracyjny rasizm skupia się wokół konserwatywnego środowiska skupionego wokół Kościoła. Z taką opinią nie zgadzają się eksperci. – To duże uogólnienie. Oczywiście wśród konserwatywnych często spotyka się takie postawy, ale są one również charakterystyczne dla środowiska pseudokibiców, których wielu wyjechał m.in. na Wysypy Brytyjskie – zwraca uwagę Jacek Purski. Jego zdaniem widać pewne pozytywne zmiany, ale rasizm jest nadal silnie zakorzeniony w tamtejszych społecznościach. – Polacy przez lata wyrobili sobie ksenofobiczne podejście – dodaje Jacek Purski. Nie chodzi tutaj jednak o Polonię, ale o społeczeństwo polskie w ogóle. – Postawy rasistowskie nie są wcale silniejsze wśród tzw. starej Polonii. To grupa, która się ustatkowała w tych krajach po wojnie. Jej przedstawiciele są dość dobrze zasymilowani w krajach, w których mieszkają. Młodszą falę emigracji charakteryzuje też brak poprawności językowej, w której wychowali się ich rówieśnicy z Europy Zachodniej. Ciągle wykazujemy się brakiem taktu przywołując rasistowskie dowcipy, czy określenia takie jak "Murzyn", "Cygan" – podkreśla socjolog Mirosław Bieniecki. Czytaj też: Przystanek Polska PL - emigranci odkłamują swój wizerunek za granicą Na efekty antyrasistowskiej edukacji możemy jednak czekać jeszcze długie lata. Niedawno międzynarodowy zespół naukowców z USA i Szwajcarii ustalił, że rasizm tkwi w naszych mózgach i dlatego walka ze skrajnymi poglądami jest taka trudna.,Marta Pawłowska