To jedna z wielu funkcji Facebooka, której użytkownicy szczerze nie znoszą. Korzystając z portalu społecznościowego na pewno wiele razy zdarzyło ci się odczytać wiadomość, ale nie miałeś w tym momencie zamiaru na nią odpisywać. Niestety, Facebook posiada funkcję, dzięki której widać czy wiadomość została odczytana. Jest jednak sposób na ominięcie tej opcji. Sam korzystam z Facebooka i wiem, że niekiedy zdarza mi się odczytać wiadomość, na którą nie mam czasu w danym momencie odpisywać Ale to chyba mój błąd... Gdy tylko nie odpiszę od razu zaczynają się pretensje w stylu "dlaczego mi nie odpisujesz? Przecież widzę, że to odczytałeś". Na szczęście (lub nie) jest sposób na ominięcie tej funkcji – nazywa się "Facebook Chat Privacy". Niestety jest on dostępny tylko dla posiadaczy przeglądarki internetowej Chrome lub najnowszej wersji Opery. Jak to działa? "Facebook Chat Privacy" to plugin do przeglądarki. Po jego zainstalowaniu pojawia się malutka ikonka, którą w każdej chwili możemy wyłączyć. Dzięki niej informacje o wyświetleniu wiadomości lub byciu w trakcie jej pisania nie są wyświetlane. Sposób naprawdę działa. Niestety nie jest tak pięknie jakby mogło się wydawać. Nie wiadomo czy Facebook nie zablokuje tej funkcji – nie jest ona co prawda szkodliwa, ale ingeruje w kod, przez co zmienia pierwotnie założony sposób jego działania.,Szymon Kruś