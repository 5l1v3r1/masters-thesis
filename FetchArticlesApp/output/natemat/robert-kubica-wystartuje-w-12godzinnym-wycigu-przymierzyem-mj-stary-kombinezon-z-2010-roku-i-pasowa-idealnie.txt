Robert Kubica i jego kolega Martin Prokop wezmą udział w wyścigu 12H Italy - Mugello. Polski kierowca zasiądzie za sterami Mercedesa SLS GT3, który należy do Czecha. Dla Kubicy będzie to sprawdzian, jakie są granice jego ramienia podczas jazdy po torze. – Ta nie będzie łatwe, ponieważ samochód nie będzie dostosowany do moich potrzeb. Niektóre przyciski będą po prawej stronie, ale zobaczymy – mówi Kubica, który w ostatnich miesiącach schudł 10 kilogramów. Ich konkurenci pojadą w trzyosobowych zespołach. Kubica i Prokop pojadą tylko we dwóch. Kubica przyznaje, że celem wyścigu będzie przede wszystkim dobra zabawa. Będzie to jego pierwszy start na torze od wyścigu F1 o GP Abu Zabi w listopadzie 2010 roku i debiut w samochodzie GT3. Pierwsza tura wyścigu rozpocznie się w piątek o godzinie 14:00. Rywalizacja będzie kontynuowana w sobotę. źródło:,Krzysztof Majak