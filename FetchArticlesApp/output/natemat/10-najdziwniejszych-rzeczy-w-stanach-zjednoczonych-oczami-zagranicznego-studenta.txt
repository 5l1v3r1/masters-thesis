Ameryka zaskakuje – niektórych pozytywnie, innych negatywnie. Pewien student z Bombaju, który studiuje w Stanach Zjednoczonych postanowił spisać swoje wrażenia. Subiektywnie opisał codzienne życie mieszkańców, dzięki czemu powstał przewodnik nietypowych zachowaniach obywateli "Wielkiego Brata". To, co dla Amerykanów i Europejczyków jest normą, dla niego było sporym zaskoczeniem. Student Aniruddh Chaturvedi pochodzący z Bombaju, a mieszkający i studiujący na co dzień w Pittsburghu postanowił opisać – jego zdaniem – najbardziej zaskakujące zachowania Amerykanów. Przyglądając się ich codziennemu życiu, przygotował swoisty rodzaj przewodnika po obywatelach USA. Swoje spostrzeżenia opisał na łamach 'Business Insider". Jest ich naprawdę sporo, dlatego prezentujemy dziesięć najciekawszych. W jego opinii ludzie w Ameryce są bardzo oszczędni w słowach. Jest jeszcze w stanie zrozumieć, że nie chcą mówić o swoich porażkach. Dziwi go natomiast fakt, że nie chwalą się swoimi osiągnięciami. Mówi, że ta sytuacja jest zupełnie odwrotna niż w jego ojczystym kraju. Tam niezależnie od sytuacji czy jest ona zła czy dobra, każdy o tym rozmawia. Zdaniem studenta każdy mieszkaniec Ameryki jest dobrze wychowany. Ludzie są dumni ze swojej pracy, nie spóźniają się do niej, są jej całkowicie oddani. Jak podkreśla Chaturvedi, przede wszystkim nie oszukują swoich pracodawców. Inaczej jest Indiach. Tam ludzie nie przykładają uwagi do wykonywanych zajęć. Nie obchodzi ich czy ktoś ich nazwie oszustem czy nie. Im zależy tylko na jak najszybszym powrocie do domu. Na szkołach, domach, autobusach, restauracjach – po prostu wszędzie. Mieszkańcy USA mają obsesje na punkcie swoich flag. W Indiach prawo do wywieszania i korzystania z państwowych flag jest bardzo restrykcyjne. Student opowiada, że bardzo się zdziwił widząc kobiety, które miały na sobie strój kąpielowy w barwach narodowych. Indiach byłoby to nie do pomyślenia. Stoiska z kawą stoją na każdym rogu. Ludzie piją kawę zawsze: w drodze z i do pracy, na spacerze z dziećmi, przy absolutnie każdej okazji. Dla Chaturvedi jest to zwykłe marnowanie pieniędzy. – Ppo co komuś kawa wieczorem jak wraca z pracy? – zastanawia się W Indiach również są różnego rodzaju święta – choćby Diwali i Eid, coroczne święto zakupów – ale sposób ich obchodzenia to zupełnie inny poziom niż w Ameryce. Czarny Piątek, Hallowen, Święto Dziękczynienia, Święta Bożego Narodzenia – to wszystko okraszone jest niesamowitą komercjalizacją. Ludzie dostają białej gorączki idąc na zakupy, marnując przy tym ogromną ilość pieniędzy. Każdy z Amerykanów ma podobny standard życia. Sklepy są otwarte dla wszystkich o różnorakich porach. Student opisuje, że widział hydraulików, budowlańców, śmieciarzy, a każdy z nich dojeżdżał do pracy własnym samochodem. Gdy przyjechał do Stanów, początkowo nie mógł się do tego przyzwyczaić. Opowiada, że do tej pory ciężko jest mu zrozumieć dlaczego w USA każdy ma równy dostęp do wszystkiego, a w jego ojczystym kraju tak nie jest. Wielkim zdziwieniem było dla Chaturvediego możliwość zwrotu zakupionego towaru. Jego znajomi również nie byli w stanie w to uwierzyć. Jak sam zauważa, Amerykanie notorycznie kupują towary aby je później zwracać – bez uzasadnionej przyczyny. W Indiach nie ma takiej możliwości. Rzadko można cokolwiek kupić, a nie do pomyślenia jest zwrot tego towaru. Zdaniem studenta normalną rzeczą jest wspieranie środowisk LGBT przez Amerykanów. Co więcej, zauważa, że nie grozi za to kara śmierci. Większość osób normalnie ze sobą rozmawia, a nawet się przyjaźni. Podkreśla, że w jego kraju nie słyszał o istnieniu takich środowisk. Przypuszcza, że może dlatego, iż w Indiach za bycie w związku homoseksualnym grozi kara śmierci. Student zauważa, że mieszkańcy Ameryki duży nacisk kładą na uprawianie sportów. W wolne dni całe rodziny jadą na wycieczkę rowerową czy idą na spacer. Poza tym nie ma wieczora, aby w pobliskim parku nie zauważył setek mieszkańców uprawiających jogging. W Indiach próżno szukać jakiegokolwiek sportowca – zaznacza. Amerykanie nie przejmują się pieniędzmi. Jeśli ich nie mają, to bez zastanowienia biegną do banku po kredyt. Nie liczą się z konsekwencjami, chcą iPhon'ea – mają, chcą Masserati – kupują. W jego rodzinnym kraju jeśli ktoś nie ma pieniędzy, nie dostanie kredytu "od ręki",Szymon Kruś