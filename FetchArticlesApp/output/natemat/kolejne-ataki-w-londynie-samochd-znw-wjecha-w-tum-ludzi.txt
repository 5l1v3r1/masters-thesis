Niestety to kolejne podobne wydarzenie w ostatnim czasie. Samochód wjechał w pieszych w Londynie. Do wydarzenia, o którym informuje BBC, doszło w okolicy London Bridge. Policja potwierdza, że doszło do takiego zdarzenia. Na miejscu są już specjalne służby i uzbrojeni funkcjonariusze. London Bridge został natychmiastowo zamknięty, a autobusy miejskie skierowano na trasy objazdowe. Reporterka BBC, która akurat była w tym czasie na moście, informuje, że kierowcą vana był mężczyzna, a prędkość, podczas której doszło do wypadku to na oko 80km/h. Rozpędzony samochód skierował się w stronę chodnika i uderzył w grupę 15-20 ludzi. Na razie mówi się o co najmniej pięciu rannych osobach.Burmistrz Londynu poleca, by śledzić doniesienia lokalnej policji na Twitterze. Na chwilę obecną nie padają słowa o zamachu. Dziennikarka BBC obecna na miejscu mówi, że widziała mężczyznę bez koszulki, który został skuty i zatrzymany przez policję. FOX News, powołując się na jednego ze świadków, mówi o odgłosach strzałów, ale na chwilę obecną to także niepotwierdzone informacje. Z kolei kolejny, do którego dotarł "Daily Mirror", mówi o kilku mężczyznach, którzy wybiegli z vana i zaczęli dźgać ludzi nożami. Policjanci weszli do pobliskich lokali i kazali ludziom paść na ziemię. Na Twitterze jeden z użytkowników zamieścił nawet wideo z takiej akcji.,Michał Mańkowski