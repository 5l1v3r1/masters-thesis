Użytkownicy smartfonów narzekają na krótki żywot baterii, które po jednym dniu pracy wymagają już doładowania. O ten dyskomfort mają przede wszystkim żal do producentów urządzeń przenośnych. Niekiedy jednak przyczyną stojącą za szybkim rozładowaniem akumulatorów jest zachowanie właścicieli komórek. Jakie główne błędy popełniają posiadacze telefonów komórkowych? Kardynalnym jest nieodłączanie smartfona od źródła zasilania w sytuacji, gdy jego bateria została już całkowicie naładowana. Ale to nie wszystko. Okazuje się, że baterii nie służy też, gdy ładujemy ją na 100 proc. Lepiej przerwać ten proces w okolicach 75 proc. Jako jeden ze sposobów dbania o żywotność baterii w dłuższej perspektywie zaleca się też ładowanie jej etapami, czyli kilka razy w ciągu dnia, a nie jednorazowo, wtedy gdy jej poziom energii zbliża się do końca. Ponadto baterię powinno się trzymać w chłodnych miejscach, z dala od ciepła.,Dawid Wojtowicz