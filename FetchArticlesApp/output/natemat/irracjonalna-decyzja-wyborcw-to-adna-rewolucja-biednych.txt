Część politycznych analityków chce zbić kapitał polityczno-publicystyczny sugerując, iż szalone wyniki wyborów prezydenckich to „rewolucja biednych”. Uważam, że to nieprawda. Anarchizm i głosowanie dla beki mają niewielki związek z rzeczywistymi potrzebami. Nie jest „rewolucją biednych” mylenie gry komputerowej, filmu s-f, czy stylizowanej na rzeczywistość neoprawicowej mody, z rzeczywistością. „Gra o Tron”, fantastyka neoprawicy na temat „rządów komuny” w XXI wieku, moda na znaczki „Solidarności” jako ozdobę do kotleta, to nie jest rzeczywistość. Jeśli ktoś bawi się podczas Święta Niepodległości w „okupacyjną władzę i zbuntowany lud”, to po prostu traktuje Polskę jako dużą grę planszową, wyciętą z tektury i wzbogaconą o proste, oderwane od rzeczywistości opisy. Na stałe przebywanie w świecie gry i popkultury stać raczej ludzi zamożnych, albo dzieci ludzi zamożnych. Nie jest to raczej domena ludzi którzy rzeczywiście z trudem wiążą koniec z końcem. Dziś mamy modę na poprewolucję. Część młodych wyborców ma ochotę naśladować bohaterów tego, czy innego „buntowniczego” teledysku, gdzie ktoś kopie beczki lub wygraża pięścią po kilkunastu godzinach pracy w studiu ze stylistami. Inna grupa młodych wyborców miesza „rewolucję” z rozrywką polegającą na oglądaniu ulubionych drużyn piłkarskich w TV lub na żywo. Propagandziści PiS i Kukiza wołają, iż „Polska jest w ruinie”. Sęk w tym, że nie jest. Polska się rozwija. Zawsze oczywiście mogłaby czynić to szybciej i lepiej, ale wyborcy, „bohaterowie poprewolucji”, nie wybierają polityków mogących przyspieszyć rozwój. Nie – wybierają populistów, którzy świetnie się wpisują w świat fabuł gier komputerowych, albo w po polsku pojętą mitologię kontrreformacji, która dla większości katolików na świecie stała się, na szczęście, wstydliwą przeszłością. Jarosław Kaczyński i Andrzej Duda bardziej nadawaliby się do inscenizacji historycznych i do pisania fabuł gier planszowych odbywających się w XVII wieku. Tam za złapanie hostii zwianej przez wiatr magnat mógłby dostawać dwa punkty magii i dzięki nim pokonywać bazyliszki skryte w piwnicach barokowego Krakowa. Ale nie żyjemy w świecie bazyliszków i księdza Piotra Skargi. Za Kukizem idzie rzednący na szczęście ostatnio tłum „zbuntowanych poprewolucjonistów”. Chcą oni rozwalić, dokopać, usunąć. Jeśli nie uda się im to z pomocą mechanizmów demokracji, zapowiadają, wraz ze swoim liderem, rozwiązania oparte na przemocy. To logiczne. W amerykańskich filmach też tak jest. Główny bohater, nie mogący doczekać się sprawiedliwości, wychodzi ze strzelbą na ulicę i prowadzi krwawe śledztwo na własną rękę. Dlatego nie zdziwiły mnie komentarze pod ostatnim artykułem Tomasza Lisa na NaTemat, gdzie niektórzy zwolennicy Kukiza zaczęli grozić dziennikarzowi linczem. Niejaki Artur Piotr pisze na przykład (pisownia oryginalna): Tacy właśnie są owi poprewolucjoniści, wyborcy Kukiza, jak i spora część wyborców PiSu, reagujących nienawiścią na przypominanie im zwyczajnych faktów z okresu rządów ich partii. Osoby mylące mity, teledyski i gry komputerowe z rzeczywistością są jak duże dzieci. Niedojrzali aby myśleć, ale jednocześnie dość silni fizycznie, aby zrobić komuś krzywdę. Takie duże dzieci są niebezpieczne dla siebie i dla otoczenia. Oczywiście część ludzi o lewicowym światopoglądzie już chce się utożsamiać z ową rewolucją, bowiem „rewolucja to brzmi modnie”. No cóż, z taką rewolucją można się utożsamiać w trakcie gry komputerowej, lub podczas inscenizacji historycznej odtwarzającej bójki w barokowym Krakowie. Ma to zapewne swój urok, ale nie należy mylić miejsc. Nie należy mylić postaci w grze komputerowej z politykiem który miałby, na skutek naszego poparcia, rządzić krajem. Jeśli zaś niektórzy działacze lewicy chcą wspierać ludzi żyjących grami komputerowymi, to niech grają. Tylko z polityką to ma niewiele wspólnego. Jeśli ktoś nie umie mieszać rzeczywistości ze światem urojeń, nie powinien za bardzo wspierać wyborców antysystemowych. To nic nie da. Antysystemowość to rodzaj rozrywki dużych dzieci. Całkiem możliwe, że bawiący się Polską znudzą się Kukizem do czasu wyborów parlamentarnych, w końcu ile można grać w tę samą grę. Tymczasem mamy rzeczywiste problemy. Polska, jak i cała UE, musi być konkurencyjna na światowym rynku, gdzie mamy między innymi takich graczy jak Korea Południowa, Chiny, Tajwan, Japonia, USA i innych. Jeśli ktoś za mocno opodatkuje bogatych, mogą oni przejść do któregoś z tych krajów. Jeśli koszty działalności będą wyższe od tych proponowanych przez konkurencyjne gospodarki, produkcji po prostu nie będzie. Jeśli Polska odetnie się od światowych sojuszy, takich jak UE i NATO, będzie bardzo słabiutkim graczem jeśli chodzi o cła, o zakup energii, o zakup innych surowców etc. Zasady, na jakich będziemy eksportować nasze produkty, będą całkowicie zależne od kaprysów potęg przewyższających nas swoim potencjałem setki razy. W takim świecie żyjemy. Również nasze zarobki nie będą na skutek magii Kaczyńskiego czy Kukiza równe brytyjskim czy niemieckim za parę lat. Nasze zarobki są niższe, bo mieliśmy choćby PRL z którego wyszliśmy ruiną i to większą, niż większość państw dawnego bloku komunistycznego. W normalny ekonomicznie świat weszliśmy bez kapitału. Nasze rządy musiały go pozyskiwać, robiły to lepiej i gorzej, ale innej drogi nie było. Kukiz lub Kaczyński nie wyczarują miliardów dolarów, których zabraknie, jeśli odetnie się nasz rynek od „niemieckich okupantów”. Naprawdę nie żyjemy w grze komputerowej, ale w rzeczywistym świecie... Ważna jest innowacyjność naszej gospodarki. PO robi różne rzeczy w tym kierunku, oczywiście można to robić lepiej, ale z całą pewnością ani Kukiz ani Kaczyński lepiej tego robić nie potrafią. Antysystemowcy nawet nie wiedzą o takich problemach, cóż dopiero, gdyby zapytać ich, czy starali się wskazać choć jedną osobę, która rzeczywiście umiałaby choć trochę pomóc innowacyjności naszej gospodarki? Nie zdziwię się, jeśli część antysystemowców najchętniej odpowie na takie pytanie zapowiedzią linczu na jakimś placu.,Jacek TabiszCzęść politycznych analityków chce zbić kapitał polityczno-publicystyczny sugerując, iż szalone wyniki wyborów prezydenckich to „rewolucja biednych”. Uważam, że to nieprawda. Anarchizm i głosowanie dla beki mają niewielki związek z rzeczywistymi potrzebami. Nie jest „rewolucją biednych” mylenie gry komputerowej, filmu s-f, czy stylizowanej na rzeczywistość neoprawicowej mody, z rzeczywistością. „Gra o Tron”, fantastyka neoprawicy na temat „rządów komuny” w XXI wieku, moda na znaczki „Solidarności” jako ozdobę do kotleta, to nie jest rzeczywistość. Jeśli ktoś bawi się podczas Święta Niepodległości w „okupacyjną władzę i zbuntowany lud”, to po prostu traktuje Polskę jako dużą grę planszową, wyciętą z tektury i wzbogaconą o proste, oderwane od rzeczywistości opisy. Na stałe przebywanie w świecie gry i popkultury stać raczej ludzi zamożnych, albo dzieci ludzi zamożnych. Nie jest to raczej domena ludzi którzy rzeczywiście z trudem wiążą koniec z końcem. Dziś mamy modę na poprewolucję. Część młodych wyborców ma ochotę naśladować bohaterów tego, czy innego „buntowniczego” teledysku, gdzie ktoś kopie beczki lub wygraża pięścią po kilkunastu godzinach pracy w studiu ze stylistami. Inna grupa młodych wyborców miesza „rewolucję” z rozrywką polegającą na oglądaniu ulubionych drużyn piłkarskich w TV lub na żywo. Propagandziści PiS i Kukiza wołają, iż „Polska jest w ruinie”. Sęk w tym, że nie jest. Polska się rozwija. Zawsze oczywiście mogłaby czynić to szybciej i lepiej, ale wyborcy, „bohaterowie poprewolucji”, nie wybierają polityków mogących przyspieszyć rozwój. Nie – wybierają populistów, którzy świetnie się wpisują w świat fabuł gier komputerowych, albo w po polsku pojętą mitologię kontrreformacji, która dla większości katolików na świecie stała się, na szczęście, wstydliwą przeszłością. Jarosław Kaczyński i Andrzej Duda bardziej nadawaliby się do inscenizacji historycznych i do pisania fabuł gier planszowych odbywających się w XVII wieku. Tam za złapanie hostii zwianej przez wiatr magnat mógłby dostawać dwa punkty magii i dzięki nim pokonywać bazyliszki skryte w piwnicach barokowego Krakowa. Ale nie żyjemy w świecie bazyliszków i księdza Piotra Skargi. Za Kukizem idzie rzednący na szczęście ostatnio tłum „zbuntowanych poprewolucjonistów”. Chcą oni rozwalić, dokopać, usunąć. Jeśli nie uda się im to z pomocą mechanizmów demokracji, zapowiadają, wraz ze swoim liderem, rozwiązania oparte na przemocy. To logiczne. W amerykańskich filmach też tak jest. Główny bohater, nie mogący doczekać się sprawiedliwości, wychodzi ze strzelbą na ulicę i prowadzi krwawe śledztwo na własną rękę. Dlatego nie zdziwiły mnie komentarze pod ostatnim artykułem Tomasza Lisa na NaTemat, gdzie niektórzy zwolennicy Kukiza zaczęli grozić dziennikarzowi linczem. Niejaki Artur Piotr pisze na przykład (pisownia oryginalna): Tacy właśnie są owi poprewolucjoniści, wyborcy Kukiza, jak i spora część wyborców PiSu, reagujących nienawiścią na przypominanie im zwyczajnych faktów z okresu rządów ich partii. Osoby mylące mity, teledyski i gry komputerowe z rzeczywistością są jak duże dzieci. Niedojrzali aby myśleć, ale jednocześnie dość silni fizycznie, aby zrobić komuś krzywdę. Takie duże dzieci są niebezpieczne dla siebie i dla otoczenia. Oczywiście część ludzi o lewicowym światopoglądzie już chce się utożsamiać z ową rewolucją, bowiem „rewolucja to brzmi modnie”. No cóż, z taką rewolucją można się utożsamiać w trakcie gry komputerowej, lub podczas inscenizacji historycznej odtwarzającej bójki w barokowym Krakowie. Ma to zapewne swój urok, ale nie należy mylić miejsc. Nie należy mylić postaci w grze komputerowej z politykiem który miałby, na skutek naszego poparcia, rządzić krajem. Jeśli zaś niektórzy działacze lewicy chcą wspierać ludzi żyjących grami komputerowymi, to niech grają. Tylko z polityką to ma niewiele wspólnego. Jeśli ktoś nie umie mieszać rzeczywistości ze światem urojeń, nie powinien za bardzo wspierać wyborców antysystemowych. To nic nie da. Antysystemowość to rodzaj rozrywki dużych dzieci. Całkiem możliwe, że bawiący się Polską znudzą się Kukizem do czasu wyborów parlamentarnych, w końcu ile można grać w tę samą grę. Tymczasem mamy rzeczywiste problemy. Polska, jak i cała UE, musi być konkurencyjna na światowym rynku, gdzie mamy między innymi takich graczy jak Korea Południowa, Chiny, Tajwan, Japonia, USA i innych. Jeśli ktoś za mocno opodatkuje bogatych, mogą oni przejść do któregoś z tych krajów. Jeśli koszty działalności będą wyższe od tych proponowanych przez konkurencyjne gospodarki, produkcji po prostu nie będzie. Jeśli Polska odetnie się od światowych sojuszy, takich jak UE i NATO, będzie bardzo słabiutkim graczem jeśli chodzi o cła, o zakup energii, o zakup innych surowców etc. Zasady, na jakich będziemy eksportować nasze produkty, będą całkowicie zależne od kaprysów potęg przewyższających nas swoim potencjałem setki razy. W takim świecie żyjemy. Również nasze zarobki nie będą na skutek magii Kaczyńskiego czy Kukiza równe brytyjskim czy niemieckim za parę lat. Nasze zarobki są niższe, bo mieliśmy choćby PRL z którego wyszliśmy ruiną i to większą, niż większość państw dawnego bloku komunistycznego. W normalny ekonomicznie świat weszliśmy bez kapitału. Nasze rządy musiały go pozyskiwać, robiły to lepiej i gorzej, ale innej drogi nie było. Kukiz lub Kaczyński nie wyczarują miliardów dolarów, których zabraknie, jeśli odetnie się nasz rynek od „niemieckich okupantów”. Naprawdę nie żyjemy w grze komputerowej, ale w rzeczywistym świecie... Ważna jest innowacyjność naszej gospodarki. PO robi różne rzeczy w tym kierunku, oczywiście można to robić lepiej, ale z całą pewnością ani Kukiz ani Kaczyński lepiej tego robić nie potrafią. Antysystemowcy nawet nie wiedzą o takich problemach, cóż dopiero, gdyby zapytać ich, czy starali się wskazać choć jedną osobę, która rzeczywiście umiałaby choć trochę pomóc innowacyjności naszej gospodarki? Nie zdziwię się, jeśli część antysystemowców najchętniej odpowie na takie pytanie zapowiedzią linczu na jakimś placu.,Jacek Tabisz