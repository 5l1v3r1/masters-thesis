Polimex – Mostostal – wykonawca i projektant autostrady A1 znalazł podwykonawcę, który ma wybudować dla niego część wiaduktów na odcinku autostrady A1 pomiędzy Strykowem, a Tuszynem. O sprawie pisze Wyborcza.biz. Od czerwca Polimex - Mostostal nie mógł znaleźć nowego partnera. Większość przedsiębiortstw budowlanych chciała więcej pieniędzy niż mógł wyłożyć Polimex - Mostostal. Dodatkowo firmy żądały gwarancji ich wypłaty przez Generalną Dyrekcję Dróg Krajowych i Autostrad. Porozumienie osiągnięto w końcu z firmą Himmel i Papesch, która od poniedziałki ma rozpocząć prace przy wiaduktach. Pustki na budowie Działania przedstawicieli Polimex – Mostostal mogą oznaczać, że na budowę wejdą robotnicy. Obecnie na placu budowy A1 jest niemal pusto. Jak informuje GDDKiA w ostatnich dniach na odcinku Stryków - Tuszyn pracowało niecałe 100 osób i tylko 140 maszyn. To bardzo mało - dla porównania w tym samym czasie na niewiele dłuższym fragmencie A1 Czerniewice - Kowal, który ma około 60 kilometrów, można było spotkać 20 razy więcej osób (około 1900) osób i 5 razy więcej maszyn (około 700). Teraz prace na A1 mają nabrać gwałtownego przyśpieszenia. Generalna Dyrekcja Dróg Krajowych i Autostrad umowę z firmą Polimex-Mostostal podpisała 3 lata temu. Kontrakt ten obejmuje zaprojektowanie i wybudowanie drogi. Nową drogą mieliśmy już pojechać w minione wakacje. Z powodu konieczności wprowadzenia zmian w projekcie podpisano aneks do umowy, według którego prace miały potrwać do sierpnia 2014 roku. Budowa A1 pochłonie 1,159 mld zł.,Dariusz Brzezicki