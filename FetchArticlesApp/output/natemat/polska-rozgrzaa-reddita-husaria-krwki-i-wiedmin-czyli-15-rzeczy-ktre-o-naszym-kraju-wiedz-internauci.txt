Polscy imigranci to bardzo ciężko pracujący ludzie. Jeśli próbujesz mówić po polsku, połamiesz język. Nigdy nie pij z polskim marynarzem – takimi informacjami o Polsce przerzucają się użytkownicy społecznościowego serwisu reddit. Od kilkunastu godzin Polska jest tam jednym z głównych tematów. Specjalnie dla Was – subiektywny przegląd dyskusji. Reddit to serwis społecznościowy, w którym internauci polecają sobie ciekawe linki, dyskutują o ważnych informacjach, wymieniają się spostrzeżeniami. Raz na jakiś czas pojawia się tam cykl dyskusji "Co wiesz o… ?", w którym użytkownicy rozmawiają o jednym, wybranym kraju. Od kilkunastu godzin dyskusja dotyczy Polski. Jej fragmenty krążą już w internecie. My przedstawiamy wam jej najlepsze momenty. 1. HasuTeras (UK) Uskrzydlona husaria CriticalStories (Węgry) 4 tys. pokonało 40 tys. Szwedów i Rosjan. Jak to w ogóle jest możliwe? nallefar (Norwegia) 3 tys. z nich pokonało 200 tys. ottomanów... Jasna cholera! 2. Godzilla0815 (Niemcy) Nigdy nie pij z polskim marynarzem. Próbowałem to zrobić podczas Euro i przepadłem z kretesem. 3. Theothor (Francja) Uratowaliście nam tyłek podczas II wojny światowej, dzięki! 4. Drakeisatool (Norwegia) Polska była jednym z naszych głównych dostarczycieli siły roboczej, ale teraz taką rolę spełnia dla nas raczej Litwa. 5. DigenisAkritas (Cypr) Jeśli próbujesz mówić po polsku, połamiesz język. 6. DoctorCameo (Szwecja) Dobrze piją, słabo jeżdżą samochodem, kobiety wyglądają raczej dobrze (czego nie da się powiedzieć o mężczyznach). To jedyny kraj, który wspomniał Szwecję w swoim hymnie narodowym. Zbieracze jagód. 7. sayheykid24 (USA) Celebrują Śmingus-Dyngus, który wygląda na super konkurs mokrego podkoszulka. 8. Nahden (Holandia) Polacy sponsorują wielki białoruskojęzyczny kanał telewizyjny, który jest dzięki temu wolny od rządowej propagandy. 9. Mivro (Słowacja) krówki są najlepsze! 10. sharlach (USA) - Polska ma bardzo dużą diasporę, tylko w USA mieszka ich 20 milionów. Jest też członkiem UE i nie ma traktatu wizowego ze Stanami. 11. dngrs (Rumunia) Trzech świetnych zawodników w Dortmundzie. Papież Jan Paweł II był Polakiem. Świetnie wykorzystuje fundusze unijne. Wiedźmin. Chopin. Mariusz Pudzianowski. Katastrofa, w której zginęło wielu ważnych polityków. 12. King_of_blades (Polska) Prawdopodobnie znacie żart - odwiedź Polskę, twój samochód prawdopodobnie już tu jest. PrePerPostGrchtshf (Francja) Dziś w Berlinie, jutro w Polsce. Futski (Norwegia) W takim razie to kiepscy złodzieje, skoro dostanie się do Berlina zajmuje im cały dzień ;) 13. Matude (Estonia) Polska jest jedynym krajem, który ktokolwiek bierze serio, kiedy jako kraj bloku wschodniego wypowiada się o Rosji, przestępstwach popełnionych przez ZSRR (którego Rosja jest prawnym sukcesorem), żąda uznania okupacji, odszkodowań, mówi o nierozwiązanych kwestiach granicznych, ostrzega o niebezpieczeństwach z nimi związanych etc. 14. Lick a nut (-)ich pociągi są straszne. Zapiekanka pyszna. A w ogóle to k...wa. 15. Całość do przeczytania w reddit.com,Anna Wittenberg