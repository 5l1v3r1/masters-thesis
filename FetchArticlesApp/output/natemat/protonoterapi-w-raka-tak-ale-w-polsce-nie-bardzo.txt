Protonoterapia jest innowacyjną metodą leczenia onkologicznego, która może pomóc wielu chorym na raka. Niestety w Polsce nadal nie jest ona w pełni dostępna. Żeby z niej skorzystać chorzy muszą wyjeżdżać np. do Czech lub Niemiec. Tymczasem jest dużo bezpieczniejsza niż klasyczna radioterapia i sprawdza się w leczeniu dzieci chorych na nowotwory. Potrzebna dla chorych dzieci Protonoterapia jest wysoce zaawansowaną innowacyjną formą radioterapii, wykorzystującą leczenie protonami. To ogromna szansa na leczenie najmłodszych pacjentów, dotkniętych nowotworem, a także leczenia guzów podstawy czaszki, mózgowia oraz innych lokalizacji, w których guz nowotworowy jest położony bardzo blisko narządów krytycznych. Dotyczy to między innymi raka płuca, trzustki, przełyku, pęcherza moczowego, a także gruczołu krokowego. O rozwój tej metody w Polsce stara się konsorcjum Projektu INPRONKO – wspólnego przedsięwzięcia pięciu województw Polski Zachodniej, którego koordynatorem jest Prof. Julian Malicki, dyrektor Wielkopolskiego Centrum Onkologii. Niestety pacjenci muszą wyjeżdżać za granicę żeby otrzymać tak innowacyjne i skuteczne leczenie. W naszym kraju istnieje tylko jeden taki ośrodek, a potrzebujemy co najmniej dwóch albo trzech takich placówek. Inne korzyści płynące z protonoterapii to przede wszystkim bezpieczniejsze leczenie oraz zmniejszenie ryzyka powikłań popromiennych. Precyzja z jaką wiązka promieniowania dociera do guza nowotworowego, jest spowodowana właściwościami fizycznymi samych protonów oraz tym w jaki sposób dawki rozkładają się w tkankach. Precyzyjne leczenie Przewagą protonoterapii jest też to, że maksimum dawki terapeutycznej występuje na określonej głębokości, która jest zależna od energii wiązki, a nie na skórze pacjenta. Dzięki temu działa wewnątrz, nawet na głębokości 30 cm, jednocześnie unikając nadmiernego promieniowania na zdrowe tkanki. Terapia pozwala na lepszą kontrolę guza i mniejsze ryzyko wystąpienia powikłań. Jest to szczególnie istotne przy guzach międzyczaszkowych, które znajdują się głęboko i w przypadku leczenia dzieci, ponieważ młode organizmy są bardziej narażone na negatywne skutki promieniowania. O tym, że protonoterapia stanowi prawdziwą szansę w procesie walki z nowotworem, najlepiej wiedzą sami pacjenci. Podczas konferencji "Walczymy z rakiem. Protonoterapia inwestycją w zdrowie i naukę”, która odbyła się 24 października w Poznaniu, omówiono znaczenie protonoterapii w leczeniu onkologicznym, przedstawiono kluczowe wyzwania systemowe w tym zakresie, a także – wypracowana wspólne stanowisko popierające utworzenie drugiego w Polsce ośrodka radioterapii protonowej w Poznaniu.,Milena Juczewska