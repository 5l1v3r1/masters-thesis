Mówi się, że w Ameryce wszystko jest większe niż gdziekolwiek indziej. Tak na pewno jest w przypadku gwiazd YouTube, które na swoich fimikach zarabiają tam naprawdę astronomiczne sumy. Teraz będą mieli okazją zarobić kolejne sto tysięcy dolarów. Już dzisiaj rusza "Dance Showdown", program który będzie czymś w stylu YouTube'owej wersji tańca z gwiazdami. Gwiazdy amerykańskiego YouTube po raz kolejny pokazują, że w USA traktuje się ich, jak... prawdziwe gwiazdy. Dwunastu videologerów zza oceanu zaproszono do drugiej edycji nietypowego, bo YouTube'owego programu "Dance Showdown". Za tą nazwą kryje się show, który można porównać do popularnego "Tańca z gwiazdami", tyle że w internecie. Czytaj koniecznie: YouTube finansową trampoliną. Nagrywają filmiki i zarabiają całkiem niezłą kasę Blogerzy będą tańczyć, a ich popisy ocenią profesjonalni tancerze. Program może wydawać się błahy, ale za oceanem jest robiony naprawdę z dużą pompą. I nikomu nie przeszkadza, że wszystko odbędzie się na YouTube. Oprawa wygląda profesjonalnie, ale jednocześnie zrobiona jest z fajnym, internetowym przymrużeniem oka. Denerwuje za to trochę zbyt ekspresywny prowadzący D-Trix, no ale nie można mieć wszystkiego. Po pierwszych komentarzach internautów można zobaczyć, że oni naprawdę mocno to przeżywają. Prześcigają się w wypisywaniu kto powinien według nich wygrać. Jest tłok, bo każdy z uczestników ma przecież kilkaset tysięcy swoich fanów. Kanał, na którym będzie można oglądać program subskrybuje już blisko 1,5 miliona internautów. Zobacz też: Dlaczego licznik na YouTube zatrzymuje się na 301 wyświetleniach? Na razie każdy z dwunastu uczestników stworzył krótką prezentację, w której wyjaśnia kim jest i co właściwie nagrywa. Następny etap to przygotowania i sam występ. Nie zawsze są to jednak zwykłe tańce, czasami to wręcz całe przedstawienia – każde w innym klimacie. Internauci będą mogli oglądać nagrania z prób i oczywiście samego tańca. Wszystko podzielone na kilku lub kilkunastominutowe odcinki. Trzeba zaznaczyć, że warto się starać, bo YouTube'rzy mogą wytańczyć sobie sto tysięcy dolarów nagrody! Zmagania gwiazd YouTube'a będziesz mógł obejrzeć tutaj.,Michał Mańkowski