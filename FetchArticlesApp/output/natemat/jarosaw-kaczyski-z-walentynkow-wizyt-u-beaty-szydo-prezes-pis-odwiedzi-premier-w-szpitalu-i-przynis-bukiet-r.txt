Jarosław Kaczyński to szef idealny! Prezes Prawa i Sprawiedliwości właśnie udowodnił to walentynkową wizytą u przebywającej wciąż w szpitalu premier Beaty Szydło. Jej partyjny zwierzchnik pojawił się nie tylko z dobrym słowem, ale i pięknym bukietem róż. Premier nadal przebywa w Wojskowym Instytucie Medycznym przy ul. Szaserów w Warszawie, gdzie wraca do zdrowia po piątkowych wydarzeniach z Oświęcimia. Przypomnijmy, iż rządowa limuzyna z Beatą Szydło uderzyła czołowo w drzewo, na skutek czego odniosła ona szereg potłuczeń. Rekonwalescencja trwa, a dziś umiliła ją wizyta samego Jarosława Kaczyńskiego. Poinformowała o niej na Twitterze rzecznik prasowa Prawa i Sprawiedliwości Beata Mazurek.Wcześniej we wtorek Jarosław Kaczyński publicznie zabrał głos w sprawie zdarzenia drogowego z udziałem rządowej kolumny. W tym kontekście prezes PiS mówił przede wszystkim o "braku dyscypliny w aparacie państwowym". – Ta dyscyplina powinna być wyższa, bo to służy państwu, a poprzez państwo obywatelom. Państwo, gdzie dyscypliny nie ma, takie rozlazłe państwo, służy tan naprawdę co najwyżej tym, co chcą w mętnej wodzie ryby łowić – stwierdził w wywiadzie dla bydgoskiego Radia PiK.,Jakub Noch