Kiedy słyszy się po raz pierwszy, że na polskiej uczelni powstanie kierunek "zarządzanie przestrzenią kosmiczną", może wydawać się, iż to faktycznie pomysł nie z tej Ziemi. W końcu nie jesteśmy potęgą kosmiczną, a wiele osób obśmiało powstanie Polskiej Agencji Kosmicznej. Tyle tylko, że SGH nie chce trenować kosmonautów, ale menedżerów, którzy mogą potem znaleźć pracę nie tylko w urzędach, ale i w prywatnych firmach. Czego można dowiedzieć się na kosmicznych studiach? – Jesteśmy uczelnią ekonomiczną, dlatego wszystkie problemy związane z rozwojem gospodarczym i zarządzaniem innowacyjnymi sektorami, a branża kosmiczna zalicza się do tego grona, leży w polu naszych zainteresowań – tłumaczy w rozmowie z naTemat prof. Elżbieta Marciszewska ze Szkoły Głównej Handlowej. – Najwyższy czas, aby i w Polsce poważnie potraktować komercjalizację kosmosu – dodaje.Studenci, którzy dostaną się na studia podyplomowe na SGH mają dowiedzieć się jak wyglądają regulacje prawne związane z wykorzystaniem przestrzeni kosmicznej, poznać przykłady komercyjnych przedsięwzięć w kosmosie oraz dowiedzieć się jakie szanse i zagrożenia dla naszego bezpieczeństwa niesie ze sobą nasza działalność na orbicie okołoziemskiej. Wiedzę na te tematy studenci mają zdobywać przez dwa semestry. Łącznie będzie to 168 godzin zajęć. – Mamy świadomość, że to studia podyplomowe, zatem nasi studenci przyjdą do nas z różnym wykształceniem, po różnych kierunkach. Dlatego też przedstawimy im szeroką wiedzę, lecz bez wchodzenia szczegółowo w poszczególne zagadnienia – wyjaśnia prof. Marciszewska. – Te studia mają być bazą do większej specjalizacji. Chcemy, aby były platformą wymiany myśli i inspiracją do wspólnych projektów naszych studentów oraz współpracujących firm – zaznacza. Kosmiczny biznes Zatem, kim będą absolwenci tych studiów? Prof. Marciszewska zapewnia, że znajdą pracę w takich urzędach jak Polska Agencja Kosmiczna, Europejska Agencja Kosmiczna czy Polska Agencja Rozwoju Przedsiębiorczości. Jak dowiedziało się naTemat, wśród kandydatów są urzędnicy, przedstawiciele biznesu, pracownicy naukowi, ale i hobbyści. A co z biznesem? Na świecie działa coraz więcej firm, które zajmują się opracowywaniem technologii kosmicznych i wykorzystaniem przestrzeni kosmicznej. Także w Polsce. Jedną z nich jest Avio Polska, która produkuje silniki wykorzystywane w rakietach kosmicznych. – Pracodawcy poszukują dzisiaj pracowników o specyficznych kompetencjach. Dlatego uważam, że takie studia to dobry pomysł – mówi naTemat Paweł Poncyliusz, wiceprezes Avio Polska i były poseł. – Jestem sobie w stanie wyobrazić, że globalne firmy będą otwierać swoje oddziały w Polsce i będą potrzebowały pracowników o tego typu kompetencjach na miejscu – dodaje. O jakie firmy chodzi? Mogą to być przedsiębiorstwa zajmujące się produkcją sztucznych satelitów, materiałów wytrzymujących ekstremalne warunki jakie panują w przestrzeni kosmicznej, wytwarzaniem paliw do rakiet kosmicznych czy dostarczaniem wielu różnych komponentów do maszyn wykorzystywanych poza Ziemią. – Po dołączeniu Polski do Europejskiej Agencji Kosmicznej i powstaniu Polskiej Agencji Kosmicznej należy się spodziewać, że takie globalne firmy będą w Polsce szukać pracowników. Chociaż zapewne będą to raczej dziesiątki nowych miejsc, a nie setki czy tysiące - studzi nadmierne oczekiwania Poncyliusz. – Na razie bardziej potrzebujemy specjalistów od inżynierii materiałowej i inżynierów lotnictwa – podkreśla. Nie zmienia to jednak faktu, że w latach 2007-2012 polskie firmy i uczelnie zrealizowały na zlecenie Europejskiej Agencji Kosmicznej 45 projektów o łącznej wartości 11,5 mln euro. W zeszłym roku podpisano kolejne osiem umów opiewających łącznie na 5 mln zł. Ktoś musi nimi zarządzać.,Paweł LutyKiedy słyszy się po raz pierwszy, że na polskiej uczelni powstanie kierunek "zarządzanie przestrzenią kosmiczną", może wydawać się, iż to faktycznie pomysł nie z tej Ziemi. W końcu nie jesteśmy potęgą kosmiczną, a wiele osób obśmiało powstanie Polskiej Agencji Kosmicznej. Tyle tylko, że SGH nie chce trenować kosmonautów, ale menedżerów, którzy mogą potem znaleźć pracę nie tylko w urzędach, ale i w prywatnych firmach. Czego można dowiedzieć się na kosmicznych studiach? – Jesteśmy uczelnią ekonomiczną, dlatego wszystkie problemy związane z rozwojem gospodarczym i zarządzaniem innowacyjnymi sektorami, a branża kosmiczna zalicza się do tego grona, leży w polu naszych zainteresowań – tłumaczy w rozmowie z naTemat prof. Elżbieta Marciszewska ze Szkoły Głównej Handlowej. – Najwyższy czas, aby i w Polsce poważnie potraktować komercjalizację kosmosu – dodaje.Studenci, którzy dostaną się na studia podyplomowe na SGH mają dowiedzieć się jak wyglądają regulacje prawne związane z wykorzystaniem przestrzeni kosmicznej, poznać przykłady komercyjnych przedsięwzięć w kosmosie oraz dowiedzieć się jakie szanse i zagrożenia dla naszego bezpieczeństwa niesie ze sobą nasza działalność na orbicie okołoziemskiej. Wiedzę na te tematy studenci mają zdobywać przez dwa semestry. Łącznie będzie to 168 godzin zajęć. – Mamy świadomość, że to studia podyplomowe, zatem nasi studenci przyjdą do nas z różnym wykształceniem, po różnych kierunkach. Dlatego też przedstawimy im szeroką wiedzę, lecz bez wchodzenia szczegółowo w poszczególne zagadnienia – wyjaśnia prof. Marciszewska. – Te studia mają być bazą do większej specjalizacji. Chcemy, aby były platformą wymiany myśli i inspiracją do wspólnych projektów naszych studentów oraz współpracujących firm – zaznacza. Kosmiczny biznes Zatem, kim będą absolwenci tych studiów? Prof. Marciszewska zapewnia, że znajdą pracę w takich urzędach jak Polska Agencja Kosmiczna, Europejska Agencja Kosmiczna czy Polska Agencja Rozwoju Przedsiębiorczości. Jak dowiedziało się naTemat, wśród kandydatów są urzędnicy, przedstawiciele biznesu, pracownicy naukowi, ale i hobbyści. A co z biznesem? Na świecie działa coraz więcej firm, które zajmują się opracowywaniem technologii kosmicznych i wykorzystaniem przestrzeni kosmicznej. Także w Polsce. Jedną z nich jest Avio Polska, która produkuje silniki wykorzystywane w rakietach kosmicznych. – Pracodawcy poszukują dzisiaj pracowników o specyficznych kompetencjach. Dlatego uważam, że takie studia to dobry pomysł – mówi naTemat Paweł Poncyliusz, wiceprezes Avio Polska i były poseł. – Jestem sobie w stanie wyobrazić, że globalne firmy będą otwierać swoje oddziały w Polsce i będą potrzebowały pracowników o tego typu kompetencjach na miejscu – dodaje. O jakie firmy chodzi? Mogą to być przedsiębiorstwa zajmujące się produkcją sztucznych satelitów, materiałów wytrzymujących ekstremalne warunki jakie panują w przestrzeni kosmicznej, wytwarzaniem paliw do rakiet kosmicznych czy dostarczaniem wielu różnych komponentów do maszyn wykorzystywanych poza Ziemią. – Po dołączeniu Polski do Europejskiej Agencji Kosmicznej i powstaniu Polskiej Agencji Kosmicznej należy się spodziewać, że takie globalne firmy będą w Polsce szukać pracowników. Chociaż zapewne będą to raczej dziesiątki nowych miejsc, a nie setki czy tysiące - studzi nadmierne oczekiwania Poncyliusz. – Na razie bardziej potrzebujemy specjalistów od inżynierii materiałowej i inżynierów lotnictwa – podkreśla. Nie zmienia to jednak faktu, że w latach 2007-2012 polskie firmy i uczelnie zrealizowały na zlecenie Europejskiej Agencji Kosmicznej 45 projektów o łącznej wartości 11,5 mln euro. W zeszłym roku podpisano kolejne osiem umów opiewających łącznie na 5 mln zł. Ktoś musi nimi zarządzać.,Paweł Luty