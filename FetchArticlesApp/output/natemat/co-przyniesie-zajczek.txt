Poświąteczny sezon ogórkowy powoli dobiega końca, a na wiosnę i lato polscy wydawcy przygotowują kilka ciekawych nowości, na które zdecydowanie warto rzucić okiem. - Slavika - gra karciana twórcy dobrze przyjętej Zagłady Atlantydy, promowana dość aktywnie przez wydawnictwo Rebel. Z autorem, Marcinem Wełnickim, rozmawiałem niedawno na łamach Tawerny RPG i chyba przekonał mnie do swojej wizji słowiańskiego świata. Spodziewam się więc produkcji co najmniej solidnej. Tytuł opracowany jest dla 2-5 graczy, z których każdy będzie kontrolował swoich pięciu bohaterów. Przy pomocy dwóch wojowników, druida, zwiadowcy i złodzieja będą oni próbować pokonać monstra wszelakie i zdobyć chwałę dla swojego rodu. Premiera gry planowana jest jeszcze na wiosnę. - Konwój - najnowsza gra Ignacego Trzewiczka, przeznaczona dla dwóch osób i umieszczona w realiach, jakżeby inaczej, postapokaliptycznej Neuroshimy. Po udanej Nowej Erze spodziewam się gry, która będzie przynajmniej tak dobra i mam nadzieję, że się nie zawiodę, zwłaszcza że projektant z tytułami na dwóch graczy miał już styczność. Zapowiedź wydawcy brzmi wyjątkowo miodnie: Kilka kolejnych informacji o Konwoju powinno wypłynąć w maju, natomiast jak gra wygląda w praktyce prawdopodobnie przekonamy się już w czerwcu. - Innowacje - premierowa pozycja z zeszłorocznych targów w Essen również ukaże się wiosną nakładem Lacerty. Dzięki nieskomplikowanym zasadom gra będzie równie często będzie wyciągana na klubowych, jak i na rodzinnych stołach, więc szykuje się jeden z hitów tego roku. Celem graczy będzie tutaj poprowadzenie jednej z cywilizacji poprzez kolejne epoki rozwoju, od pierwszych wieków, aż po współczesność. Bawić będzie można się w gronie 2-4 osób. - Mondo - kolejny tytuł, który widnieje w planach wydawniczych Rebela. Świetna gra kafelkowa, w której gracze budują własną tropikalną wyspę. Tematyka gry jest raczej familijna, ale jednoczesne tworzenie nowych lądów potrafi trzymać w napięciu, zwłaszcza gdy potrzebne kafelki znikają w ekspresowym tempie. Zaletami Mondo są także krótki czas rozgrywki i spora regrywalność*. Premiera gry zaplanowana jest na drugi kwartał roku. Oczywiście to nie wszystkie nadchodzące planszówki, a jedynie te, na które moim zdaniem szczególnie warto wyczekiwać. Jeśli macie inne propozycje, zapraszam do dyskusji w komentarzach. *) Regrywalność - cecha gry, dzięki której kolejne partie nie są wtórne, a cały tytuł nie nudzi się zbyt szybko.,Rafał KimlaPoświąteczny sezon ogórkowy powoli dobiega końca, a na wiosnę i lato polscy wydawcy przygotowują kilka ciekawych nowości, na które zdecydowanie warto rzucić okiem. - Slavika - gra karciana twórcy dobrze przyjętej Zagłady Atlantydy, promowana dość aktywnie przez wydawnictwo Rebel. Z autorem, Marcinem Wełnickim, rozmawiałem niedawno na łamach Tawerny RPG i chyba przekonał mnie do swojej wizji słowiańskiego świata. Spodziewam się więc produkcji co najmniej solidnej. Tytuł opracowany jest dla 2-5 graczy, z których każdy będzie kontrolował swoich pięciu bohaterów. Przy pomocy dwóch wojowników, druida, zwiadowcy i złodzieja będą oni próbować pokonać monstra wszelakie i zdobyć chwałę dla swojego rodu. Premiera gry planowana jest jeszcze na wiosnę. - Konwój - najnowsza gra Ignacego Trzewiczka, przeznaczona dla dwóch osób i umieszczona w realiach, jakżeby inaczej, postapokaliptycznej Neuroshimy. Po udanej Nowej Erze spodziewam się gry, która będzie przynajmniej tak dobra i mam nadzieję, że się nie zawiodę, zwłaszcza że projektant z tytułami na dwóch graczy miał już styczność. Zapowiedź wydawcy brzmi wyjątkowo miodnie: Kilka kolejnych informacji o Konwoju powinno wypłynąć w maju, natomiast jak gra wygląda w praktyce prawdopodobnie przekonamy się już w czerwcu. - Innowacje - premierowa pozycja z zeszłorocznych targów w Essen również ukaże się wiosną nakładem Lacerty. Dzięki nieskomplikowanym zasadom gra będzie równie często będzie wyciągana na klubowych, jak i na rodzinnych stołach, więc szykuje się jeden z hitów tego roku. Celem graczy będzie tutaj poprowadzenie jednej z cywilizacji poprzez kolejne epoki rozwoju, od pierwszych wieków, aż po współczesność. Bawić będzie można się w gronie 2-4 osób. - Mondo - kolejny tytuł, który widnieje w planach wydawniczych Rebela. Świetna gra kafelkowa, w której gracze budują własną tropikalną wyspę. Tematyka gry jest raczej familijna, ale jednoczesne tworzenie nowych lądów potrafi trzymać w napięciu, zwłaszcza gdy potrzebne kafelki znikają w ekspresowym tempie. Zaletami Mondo są także krótki czas rozgrywki i spora regrywalność*. Premiera gry zaplanowana jest na drugi kwartał roku. Oczywiście to nie wszystkie nadchodzące planszówki, a jedynie te, na które moim zdaniem szczególnie warto wyczekiwać. Jeśli macie inne propozycje, zapraszam do dyskusji w komentarzach. *) Regrywalność - cecha gry, dzięki której kolejne partie nie są wtórne, a cały tytuł nie nudzi się zbyt szybko.,Rafał Kimla