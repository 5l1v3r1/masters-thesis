Jakie są najbardziej przereklamowane miejsca na wakacje? Takie pytanie właśnie zadał "Huffington Post" swoim czytelnikom. Odpowiedzi mogą zaskakiwać, bo wśród najczęściej pojawiających się odpowiedzi znalazły się tak popularne kierunki wakacyjnych wojaży, jak Paryż, Wenecja, Nowy Jork czy Hawaje. Miejsca oblegane co roku przez miliony turystów - parki rozrywki Disneya, Hawaje, Nowy Jork, Paryż czy Wenecja - to one zostały uznane przez internautów za... najbardziej przereklamowane. Dlaczego? Ci, którzy zdecydowali się wziąć udział w dyskusji, najbardziej narzekali na ... ogromną liczbę turystów. Zarzut ten dotyczył tak Paryża, jak Las Vegas. Dostało się także disneyowskim parkom rozrywki - widocznie mają w sobie za mało bajkowej magii. Czytelnicy "Huffington Post" mieli wypełnić składającą się z jedengo pytania ankietę: Za najbardziej przereklamowane miejsce na wakacje uważam... . Wśród odpowiedzi znalazła się także Jamajka, Floryda oraz Dubaj.,Bartosz Świderski