Wspaniałe wiadomości z Dublina. Polski pokerzysta sięgnął po zwycięstwo w prestiżowym turnieju! European Poker Tour to cykl festiwali pokerowych rozgrywanych w całej Europie (a jeden przystanek odbywa się na Bahamach). Obecnie trwa dwunasty sezon. Właśnie zakończył się festiwal EPT w Dublinie. Spośród 67 turniejów, które rozegrano w ciągu ostatnich 11 dni, najważniejszy jest Main Event. Wpisowe do niego wynosi €5,300. W tym roku, w dublińskim ME zagrało 606 pokerzystów (23 z Polski), a wśród nich był Dmitrij Urbanowicz. Dopiero w maju skończy 21 lat, ale sukcesów i pieniędzy wygranych w turniejach pokerowych ma więcej niż wielu zdecydowanie starszych graczy. Dima z pewnością jest jednym z 2-3 najlepszych pokerzystów młodego pokolenia. To, co wyprawia z rywalami jest nie do opisania. Nasz zawodnik to trochę Serena Williams pokera. Żeby rywale mogli wygrywać turnieje, dla Dmitrija powinno stworzyć się oddzielne turniej. Wczorajszy 6-osobowy finał Main Eventu EPT Dublin, Polak zaczynał od prowadzenia. Dzięki świetnej grze awansował do decydującego pojedynku, w którym zmierzył się z Niemcem Gillesem Berniesem. Gdy w grze pozostawało czterech graczy, w jednym z rozdań Polak zaryzykował wszystkie swoje żetony turniejowe z 8-8 przeciwko A-Q Berniesa. Po przegraniu tego rozdania, stracił sporo żetonów. Później z turnieju odpadło dwóch rywali. W heads-up'ie Dima spotkał się z Berniesem. I pomimo straty w żetonach 5:1, dzięki swojej genialnej grze odrobił straty, a później wysunął się na zdecydowane prowadzenie 5:1. Niestety, Bernies odbudował się i na przerwę obiadową obaj gracze schodzili mając podobną ilość żetonów. Po obiedzie, gdy wrócono do gry, Dima i Gilles zmieniali się prowadzeniem. W końcu jednak Dima przełamał rywala i miał cztery razy więcej żetonów. W decydującym rozdaniu, Bernies zagrał za wszystkie żetony z Q-7, a Dima sprawdził go z K-K. Krupier wyłożył na stół 7-4-5-9-9 i zwycięstwo Dmitrija stało się faktem! Za zwycięstwo, otrzymał on €591,600. W swojej dotychczasowej karierze wygrał (wliczając wczorajszą nagrodę) $4,819,776. To drugie w historii zwycięstwo polskiego pokerzysty w Main Evencie EPT. W 2014 roku, Dominik Pańka wygrał turniej PCA, który rozgrywany jest na Bahamach. Warto dodać, że za kilka miesięcy, Dmitrij może wzbogacić się o 2 miliony dolarów. Kilka tygodni temu założył się z najlepszą pokerzystką świata właśnie o taką kwotę. Tzn. jeżeli wygra Dima, zgarnie taką wygraną. Jeżeli wygra Vanessa, otrzyma od Polaka $10,000. Zakład dotyczy tego, czy Dmitrij zdobędzie 3 mistrzowskie bransoletki na tegorocznym festiwalu World Series Of Poker (odbywa się co roku w Las Vegas, trwa od końca maja do połowy lipca. W tym czasie rozgrywanych jest prawie 70 turniejów. Zwycięzcy, oprócz nagród pieniężnych, otrzymują także mistrzowskie bransoletki). Kurs po jakim założyła się Vanessa pokazuje, że nie daje mu większych szans na taki wyczyn. Niby ma rację, zdobycie trzech bransoletek w kilka tygodni to nie lada wyczyn. Ale patrząc na formę Polaka i jego wczorajsze zwycięstwo, Vanessa powinna chyba sprawdzić stan swojego konta. Ostatnie 13 miesięcy należy w pokerze właśnie do Dimy. Jego lista sukcesów przedstawia się następująco: -styczeń 2015- $2,100 No-Limit Hold'em Turbo Bounty- 1. miejsce ($37,640) -luty 2015- €2,200 High Roller Eureka Rozvadov- 1. miejsce (€25,725) -marzec 2015- €25,000 High Roller EPT Malta- 1. miejsce (€572,300) -marzec 2015- €1,100 No-Limit Hold'em EPT Malta- 1. miejsce (€35,200) -marzec 2015- €5,200 No-Limit Hold'em EPT Malta- 1. miejsce (€110,000) -marzec 2015- €1,100 Limit Stud Championship EPT Malta- 2. miejsce (€6,680) -marzec 2015- €220 Crazy Pineapple EPT Malta- 1. miejsce (€3,620) -maj 2015- €100,000 Super High Roller EPT Grand Final- 2. miejsce (€1,446,600) -maj 2015- €10,200 No-Limit Hold'em Turbo EPT Grand Final- 3. miejsce (€101,600) -sierpień 2015- €50,000 Super High Roller EPT Barcelona- 2. miejsce (€841,500) -sierpień 2015- €5,300 pot Limit Omaha EPT Barcelona- 2. miejsce (€70,160) -październik 2015- €10,450 Main Event WSOP Europe- 15. miejsce (€28,700) -październik 2015- €5,300 Mixed Event EPT Malta- 1. miejsce (€15,760) -grudzień 2015- €50,000 Super High Roller EPT Praga- 4. miejsce (€285,000) -luty 2016- €5,300 Main Event EPT Dublin- 1. miejsce (€561,900) Finał 12. sezonu EPT odbędzie się w dniach 25. kwietnia- 6. maja w Monte Carlo. .,Jakub Suszka