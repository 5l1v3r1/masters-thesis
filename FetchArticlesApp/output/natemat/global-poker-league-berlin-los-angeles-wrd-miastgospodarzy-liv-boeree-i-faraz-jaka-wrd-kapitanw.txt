Poznaliśmy kapitanów, miasta i nazwy drużyn, które wezmą udział w pierwszym sezonie Global Poker League. GPL to pomysł Alexa Dreyfusa, który już od kilku lat podejmuje wysiłki na rzecz rozwoju pokera. Najpierw przejął Global Poker Index, który jest dzisiaj wyznacznikiem pozycji pokerzystów w pokerze. Później przejął także bazę wyników turniejów live The Hendon Mob. W ubiegłym roku na Malcie rozegrano natomiast pierwszą edycję Global Poker Masters, które ma być dla pokera tym, czy Ryder Cup dla golfa. W rozgrywkach GPL weźmie udział 12 drużyn-miast, które zostały podzielone na Konferencję Euroazjatycką oraz Konferencję Amerykańską. Poniżej możecie zobaczyć składy i kapitanów. Konferencja Euroazjatycka: -Berlin Bears (Philipp Gruissem) -Hong Kong Stars (Celina Lin) -London Royals (Liv Boeree) -Moscow Wolverines (Anatoly Filatov) -Paris Aviators (Fabrice Soulier) -Rome Emperors (Max Pescatori) Konferencja Amerykańska: -Las Vegas Moneymakers (Chris Moneymaker) -Los Angeles Sunset (Maria Ho) -Montreal Nationals (Marc-Andre Ladouceur) -New York Rounders (Bryn Kenney) -San Francisco Rush (Faraz Jaka) -Sao Paulo Metropolitans (Andre Akkari) Kapitanowie, którzy jednocześnie pełnią rolę menadżerów drużyn zobowiązali się do posiadania zespołu przez co najmniej dwa lata. Tak samo będzie z graczami, którzy zostaną wybrani do zespołów. Jak napisał Alex Dreyfus na Twitterze, takie rozwiązanie ma zapewnić stabilność i pozwoli kibicom na zbudowanie więzi z zespołem. Gracze otrzymają wynagrodzenie za swoje występy: stawkę godzinową, premie za występy, procent z zysków zarobionych np. na działaniach marketingowych zespołów i rekompensatę za poniesione wydatki dot. udziału w GPL. 25. lutego w Los Angeles (SLS Hotel, Beverly Hills) odbędzie się GPL Draft Day. Podczas tego wydarzenia poznamy składy wszystkich drużyn, a ich wybór będzie zbliżony do tego, co widzimy np. w drafcie w NBA. Składy będą wybierać kapitanowie. 3 członków drużyny będą stanowić pokerzyści z TOP-1000 Global Poker Index. 2 członków drużyn zostanie wybranych na zasadzie ,,dzikiej karty". GPL Draft Day poprowadzą m.in. Kara Scott i Phil Hellmuth. Pomimo, że wybory zawodników do drużyn dopiero przed nami, na dzień dzisiejszy wiemy, że w GPL zagrają m.in. tak znani pokerzyści jak Fedor Holz, Mustapha Kanit, Anthonny Zinno. W przyszłym tygodniu, na stronie GlobalPokerLeague.com pokerzyści będą mogli zgłaszać chęć udziału w GPL. Na rozpoczęcie rozgrywek GPL warto też czekać z jeszcze jednego powodu. Podczas turniejów live, do gry wykorzystywana będzie The Cube. Jej koszt to $500,000, waży 11 ton i w ciągu dwóch dni może zostać dostarczona w wybrane miejsce na świecie, a wymiary to 4,5×4,5×3 metry. The Cube jest dźwiękoszczelna, co pozwoli kibicom zgromadzonym w hali sportowej na oglądanie transmisji z odkrytymi kartami na telebimach, a także na usłyszenie rozmów, które będą toczyć się pomiędzy pokerzystami. GPL będzie rozgrywane zarówno w internecie (co tydzień), jak i w arenach sportowych (co 4-6 tygodni ). Przewiduje się turnieje typu 6-max, heads-up’y i drużynowe. Mecze miałyby trwać ok. 30-40 minut. Turnieje komentować będzie m.in. największa gwiazda pokera Daniel Negreanu. Start pierwszego sezonu GPL zaplanowano na pierwszy kwartał tego roku. Więcej na temat Global Poker League pisałem tutaj. .,Jakub Suszka