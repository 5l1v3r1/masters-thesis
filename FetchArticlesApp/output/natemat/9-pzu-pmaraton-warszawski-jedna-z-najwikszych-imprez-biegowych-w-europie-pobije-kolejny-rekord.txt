Już tylko dni pozostały do 9. PZU Półmaratonu Warszawskiego. 30 marca na starcie na Moście Poniatowskiego staną tysiące fanów biegania. Wspierać ich będzie grupa peacemakerów i piosenka, którą zawodnicy wybrali w plebiscycie. Już teraz wiadomo, że impreza będzie rekordowa, bo pierwszy tysiąc zgłoszeń wpłynął w ciągu 1,5 godziny od startu zapisów. Licznik stanął na ponad 12 tys. biegaczy. Chociaż zapisy na 9. PZU Półmaraton Warszawski są już zamknięte, nadal można wziąć w nim udział. Wystarczy ustawić się wzdłuż trasy biegu i kibicować zawodnikom. A będzie ich ponad 12 tysięcy. O tym, jak dużą popularnością cieszy się ta impreza niech świadczy fakt, że pierwsze tysiąc zgłoszeń napłynęło w 1,5 godziny od rozpoczęcia zapisów. W ciągu pięciu dni było ich już 3,5 tys., a po dwóch tygodniach pięć tysięcy. Na dwa miesiące przed startem na liście było już 10 tys. osób (w porównaniu z 10 077, które wystartowały w 8. edycji). Ale pierwszy numer startowy nie trafi do tego, który najszybciej wysłał zgłoszenie, tylko do osoby, która wylicytowała go na rzecz Wielkiej Orkiestry Świątecznej Pomocy. Fundacja odwdzięczy się asystą Pokojowego Patrolu. Na trasie pojawią się też kibice, którzy w 21 wyznaczonych punktach będą mogli wspierać biegaczy. Mogą nawet zostać za to nagrodzeni. Nagrody czekają także na zawodników. I to nie tylko tych, którzy pobiegną najszybciej. PZU przygotowało konkurs dla tych, którzy w ramach przygotowań wybiegali trasę o najbardziej zabawnym kształcie. Poza tym oceniane będzie też przebranie biegaczy. Na pewno nie zabraknie tradycyjnej drużyny spartan. Ale oficjalne koszulki biegu też wyglądają świetnie. Dodatkowo uczestnicy dostaną kamizelkę i worek z odblaskami, by bezpiecznie biegać w nocy. Bezpieczeństwo zapewni także dobry trening – dzięki niemu jest szansa na uniknięcie kontuzji. Dlatego każdy zawodnik ma dostęp do profesjonalnych planów treningowych, dzień przed biegiem odbędą się wykłady specjalistów, a w środę 19 marca odbyła się rozgrzewka na Stadionie Narodowym. Komplet najważniejszych informacji o biegu znajdziesz tutaj, a informator drogowy tutaj.,Kamil Sikora