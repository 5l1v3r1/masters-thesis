Czy można mieć wrażenie unoszenia się na wodzie, a jednocześnie nie mieć z nią kontaktu? Taką wizję roztacza przed użytkownikiem włoska firma Starpool, która ma do zaoferowania klientom nowoczesny rodzaj basenu. W ofercie włoskiego producenta pojawił się tzw. basen kompaktowy. Przypomina on łóżko wodne, w którym unosić się można niczym na wodzie, co daje uczucie odprężenia. Kluczowym elementem basenu jest podgrzewany, wypełniony cieczą materac, który wprawia ciało w stan nieważkości. Do użytku właściciela tego urządzenia oddano też specjalną aplikację. Za jej pomocą można regulować terapeutyczny efekt działania materaca. Producent urządzenia przekonuje, że regularne użytkowanie basenu pozwala zredukować poziom stresu i łagodzić towarzyszące mu bóle. Jak twierdzi, taka forma odpoczynku nasila produkcję endorfin – hormonów szczęścia, które wprawiają człowieka w dobry nastrój.,Dawid Wojtowicz