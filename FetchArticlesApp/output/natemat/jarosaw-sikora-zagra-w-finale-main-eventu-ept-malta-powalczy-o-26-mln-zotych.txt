Przed rozpoczęciem weekendu mam dla Was świetne informacje z Malty. Kilkadziesiąt minut temu zakończył się Dzień 5 Main Eventu EPT Malta. Rozpoczęło go 16 pokerzystów, w tym Polak Jarosław Sikora. Po dobrej grze, nasz pokerzysta awansował do jutrzejszego finału, w którym zmierzy się z pięcioma rywalami. Liderem finału jest Alen Bilić, który w turniejach live wygrał do tej pory ponad 90 tysięcy dolarów, ale za to pokerze online wygrał ponad 2 miliony dolarów. Jarosław Sikora w turniejach live wygrał do tej pory ponad 170 tysięcy dolarów. Na swoim koncie ma 10 miejsc płatnych- m.in. na EPT Praga 2014 oraz EPT Malta w marcu tego roku. I to właśnie kilka miesięcy temu odniósł swój największy (jak na razie) sukces. W €1,100 Main Evencie Italian Poker Tour Malta zajął doskonałe 2. miejsce i otrzymał w nagrodę €97,975. Polska ma już jedno zwycięstwo w Main Evencie EPT. W 2014 roku Dominik Pańka zwyciężył w turnieju PCA rozgrywanym na Bahamach (PCA to część EPT) i zgarnął prawie 4,3 mln złotych. Pisałem o tym tutaj. Jutrzejszy finał rozpocznie się o 13:00. Od godziny 14:00 rozpocznie się natomiast live stream z odsłoniętymi kartami. Komentować będą Paweł Majewski, Radosław Jedynak oraz Monika Żukowicz. Stacki przed jutrzejszym finałem: 1) Alen Bilić- Bośnia i Hercegowina- 7,635,000 żetonów- 127 big blindów 2) Niall Farrell- Wielka Brytania- 5,115,000 - 85 BB 3) Jarosław Sikora- Polska- 2,455,000- 40 BB 4) Sam Greenwood- Kanada- 1,615,000- 26 BB 5) Rainer Kempe - Niemcy- 1,505,000- 25 BB 6) Giulio Spampinato- Włochy- 1,180,000- 19 BB Wypłaty dla finalistów: 1) €602,400 2) €371,930 3) €265,840 4) €203,640 5) €161,340 6) €125,660 .,Jakub Suszka