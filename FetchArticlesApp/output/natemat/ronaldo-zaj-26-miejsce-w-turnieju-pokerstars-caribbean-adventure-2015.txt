Ronaldo to jeden z najlepszych, a zdaniem wielu najlepszy piłkarz w historii. Czy równie dobrze poradzi sobie w pokerze? Właśnie odniósł bardzo duży sukces. Od 2004 roku, początek stycznia to termin zarezerwowany dla prestiżowego turnieju PokerStars Caribbean Adventure. Co roku pojawią się tam najlepsi pokerzyści, którzy walczą o sławę i wielkie pieniądze. W 2014 roku, turniej wygrał Dominik Pańka, co spowodowało wielki wzrost popularności pokera w Polsce oraz w krajowych mediach. W tym roku, największą gwiazdą PCA był Brazylijczyk Ronaldo. Klubowy mistrz Hiszpanii, zdobywca krajowych pucharów, Pucharu UEFA, Superpucharu Europy, Klubowego Mistrzostwa Świata, 2-krotny mistrz świata, wicemistrz świata, brązowy medalista Igrzysk Olimpijskich, 2-krotny zdobywca Copa America, zdobywca Pucharu Konfederacji, Piłkarz Roku 1996,1997 i 2002 FIFA, posiadacz Złotej Piłki 1997 i 2002- to tylko najważniejsze wyróżnienia tego genialnego piłkarza. W Main Evencie PCA 2015, do którego wpisowe wynosiło $10,300 zagrało aż 816 pokerzystów. Ronaldo przez cały czas trwania turnieju radził sobie bardzo dobrze, co jest efektem treningu pokerowego, którego przed jak i w trakcie turnieju udzielał mu inny Brazylijczyk Andre Akkari, mistrz World Series Of Poker. mówił wczoraj Andre. Patrząc na wynik Ronaldo w tym turnieju, widać, że lekcje nie poszły na marne. Brazylijski piłkarz dotarł do Dnia 4 turnieju. Odpadł na kilkanaście minut przed zakończeniem dnia i zajął ostatecznie 26. miejsce. To doskonały wynik, biorąc pod uwagę małe pokerowe doświadczenie Ronaldo. W nagrodę, otrzymał $42,180. Ronaldo poradził sobie w Main Evencie PCA 2015 najlepiej spośród sportowców, którzy zagrali w tym turnieju. Grę Ronaldo w Dniu 4 turnieju PCA 2015 możecie obejrzeć poniżej (od minuty 07:31). Cały Dzień 4 turnieju, piłkarz spędził na tzw. stole telewizyjnym. Dzięki temu, gdy relacja z PCA 2015 zostanie wyemitowana w telewizjach, każdy będzie jeszcze raz obejrzeć jego grę. A warto dodać, że ciekawych zagrań w jego wykonaniu nie brakowało. W trakcie Dnia 4, na scenie wokół stołu telewizyjnego, gromadziła się spora liczba kibiców, którzy w przerwach turniejowych robili sobie z Ronaldo pamiątkowe zdjęcia i zbierali autografy. Ronaldo w rozmowie z mediami na Bahamach podkreślał, że pokera traktuje jako kontynuację rywalizacji z piłkarskiego boiska. Ciągle drzemie w nim gen chęci konkurowania z innymi i sprawdzania się w nowych rzeczach. A dzięki doświadczeniu piłkarskiemu, doskonale odnajduje się przy pokerowym stole, na którym gram wymaga skupienia i cierpliwości- zupełnie, jak w trakcie meczu. mówił. Brazylijczyk od kilku tygodni jest współwłaścicielem klubu piłkarskiego z Florydy- Fort Lauderdale Strikers. W przeszłości, w ich barwach grali tacy legendarni piłkarze jak Gordon Banks, Gerd Muller, George Best i Elias Figueroa. Poker live na Florydzie jest bardzo rozwinięty. W miejscowościach Tampa i Hollywood odbywają się znane turnieje pokerowe, więc przy okazji wizyty w swoim klubie, Brazylijczyk będzie miał okazję zasiąść do stołu pokerowego. Bo jednego możemy być pewni- jak w każdym sportowcu tkwi w nim chęć ciągłego doskonalenia w nowych rzeczach i bycia najlepszym. Pasja rywalizacji nie przemija. Na koniec warto przypomnieć, że w pokera gra wielu byłych i obecnych sportowców- m.in. Gerard Pique (piłkarz FC Barcelony), Rafael Nadal, Neymar, Boris Becker, Robert Kubica, Tony Parker (koszykarz, 4 tytuły NBA z San Antonio Spurs), Andrij Szewczenko, Alberto Tomba, Teddy Sheringham (były piłkarz Manchesteru United), Jan Koller (były piłkarz Borussi Dortmund), Jakub Rzeźniczak (piłkarz Legii Warszawa), Fatima Moreira de Melo (mistrzyni świata i olimpijska w hokeju na trawie), Marcus Hellner (mistrz olimpijski w biegach narciarskich), Tony Cascarino (były piłkarz), Shawn Marion (koszykarz m.in. Miami Heat i Dallas Mavericks), Paul Pierce (koszykarz, mistrz NBA 2008 z Boston Celtics). Znajdziesz mnie na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka