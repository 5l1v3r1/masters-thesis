Jan Tomaszewski ,,toleruje, ale nie akceptuje” piłkarzy-gejów. A co, jeśli przyjdzie mu zagrać przy jednym stole z pokerzystą-gejem? Pan Jan może kiedyś i był wybitnym bramkarzem, ale w ostatnich latach burzy swój pomnik, jaki wybudował w 1973 roku na Wembley. Tak samo robił Grzegorz Lato w czasie swojej prezesury. Jan Tomaszewski w TVN24 mówił o piłce nożnej i gejach: . Szerzej pisze o tym Michał Gąsior z NaTemat. Rozumiem, że Jan Tomaszewski ma swoje zdanie. I je szanuję. Ale jest pewna różnica pomiędzy wyrażaniem swoich opinii, a pomiędzy obrażającymi innych wypowiedziami. Czy pan poseł boi się, że jego kolega gej mógłby go zobaczyć nago w saunie, czy pod prysznicem? Połowa populacji wygląda podobnie. A odniosłem wrażenie, że Janowi Tomaszewskiemu chodziło o to, że ,,jeśli gej, to rzuca się na każdego faceta”. Sorry, ale nie ogarniam toku myślenia Jana Tomaszewskiego. Niestety, Jan Tomaszewski ma być członkiem powstającego w Sejmie parlamentarnego zespołu ds. pokera. Czy to znaczy, że nie zagrałby z pokerzystą-gejem przy jednym stole? A może zaproponowałby by mu, aby ten grał gdzie indziej? Przy stole dla homoseksualistów? A co, gdyby przyszło mu grać z Vanessą Selbst, najlepszą pokerzystką na świecie (wygrane ponad 7,3 miliona dolarów), która jest lesbijką i walczy o prawa osób LGBT? Czy po jej zwycięstwie, gdyby pocałowała swoją partnerkę, też by się tak oburzał? A może, jak mówił kiedyś poseł Węgrzyn ,,z gejami to dajmy sobie spokój, ale z lesbijkami, to chętnie bym popatrzył”? Czy Jasona Somerville'a też wysłałby na ,,specjalny” stół? Chociaż nie, w pokerze nie ma szatni, jak w futbolu, więc jest szansa, że łaskawie by ich tolerował. To, czy ktoś jest gejem, lesbijką, biseksualistą, hetero, kobietą, mężczyzną, katolikiem, muzułmaninem, Niemcem, Rosjaninem czy Żydem nie powinno mieć nic do rzeczy. W futbolu, a także w pokerze. Pisałem o tym niedawno. I tu, i tu liczą się tylko i wyłącznie umiejętności analitycznego myślenia. Swoją drogą, w pokerowym środowisku tylko Vanessa i Jason zdecydowali się na wyjawienie, że są innej orientacji. Więc może w środowisku pokerowym, podobnie jak w piłce nożnej istnieje nietolerancja? Z tym, że przybiera trochę inne formy, ze względu na różnice w obu grach. Czytając komentarze na polskich portalach, w newsach dotyczących Vanessy, często można znaleźć homofobiczne wypowiedzi pod jej adresem, wprost ją obrażające. I to jest niepokojące. Bo ludzie, którzy podobno uważają się za inteligentnych (a w pokerze inteligencja się przydaje), prezentują dyskryminujące poglądy. Ale może to tylko głośno krzyczą Ci, którzy boją się najbardziej. Albo chcą w sobie zakrzyczeć swoją własną odmienność. Nie każdy musi zwolennikiem szeroko rozumianej odmienności, ale każdy powinien mieć szacunek do drugiej osoby. Za to jakim jest człowiekiem, a nie z kim sypia. Więcej tolerancji, mniej arogancji. Dołącz do PokerL!VE na Facebooku. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka