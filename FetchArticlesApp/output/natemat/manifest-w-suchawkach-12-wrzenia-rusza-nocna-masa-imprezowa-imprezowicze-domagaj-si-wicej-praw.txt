Do Rowerowej Masy Krytycznej Warszawiacy są już przyzwyczajeni. Imprezowicze również są grupą, która domaga się swoich praw, tak jak rowerzyści. Czego chcą? Więcej wyrozumiałości. I będą o to walczyć podczas pierwszej Nocnej Masy Imprezowej już 12 września. Postulaty Wyrozumiałość władz i mieszkańców miasta w stosunku do imprezowiczów? Wydaje się, że to się wyklucza. Tak jak rowerzyści co miesiąc swoimi przejazdami walczą o to, żeby Warszawa była miastem bardziej przyjaznym dla poruszających się na dwóch kołkach, tak imprezowicze, których jest chyba jeszcze więcej, co jest widoczne w każdy weekend, chcą do domagać się swoich praw. – To My, ludzie dobrej imprezy. Mamy masę energii, jesteśmy otwarci na świat i potrafimy ostro rozkręcić noc. To My tworzymy życie nocne w mieście, to My napędzamy je swoimi pomysłami. Dlaczego? Bo lubimy, jak dookoła dużo się dzieje. Bo chcemy imprezować w naszych miastach tak, jak robią to ludzie na całym świecie. Nie chcemy niemożliwego – jedynie trochę więcej imprezowej wolności. Dołącz do nas 12 września podczas pierwszej Nocnej Masy Imprezowej. Pokażmy wszystkim, jak wielu nas jest i razem rozkręćmy noc w mieście! – czytamy na stronie imprezy.Manifest ma trzy postulaty. Przede wszystkim - brak ciszy nocnej w weekendy, w imprezowych punktach miasta. Po drugie, ważny jest bezpieczny powrót do domu po imprezie - autobusy i tramwaje powinny jeździć dłużej i częściej. Po trzecie - imprezowicze chcą, żeby powstało więcej miejsc, w których można napić się piwa bez obawy o mandat. I w końcu, żeby w miastach w całej Polsce było więcej imprez, festiwali, koncertów, które byłyby bezpłatne. Finansowanych albo współfinansowanych przez władze miast. Cichy manifest Zbiórka osób, które biorą udział w Nocnej Masie Imprezowej, ma mieć miejsce w sobotę o 21, w miejscu, które najbardziej kojarzy się z zakłócaniem ciszy nocnej. Warszawski Plac Zbawiciela to najgłośniejsze miejsce w weekendy. Mieszkańcy tej części miasta nie mają się jednak czego obawiać. Każdy uczestnik imprezy dostanie słuchawki i to w nich będzie słyszał muzykę graną przez zaproszonych DJ'ów. Manifestacja w stylu imprezy "silent disco" przejdzie na prawy brzeg Wisły - do nadwiślańskiego klubu "Plażowa" i tam, już bez słuchawek, będzie bawić się do muzyki zaproszonych artystów. Organizator przekonuje, że Nocna Masa Imprezowa ma być największą imprezą, jaką widziało miasto. Jak na razie udział zadeklarowało ponad 800 osób. A dostać się na nią nie jest tak łatwo. Żeby otrzymać zaproszenie, trzeba opublikować na Facebooku lub Instagramie "Desperadosa", swoje imprezowe zdjęcie z hashtagiem #RozkrecaNoc.Muzycy Osoby, które wezmą udział w imprezie, będą bawiły się do setów zaproszonych DJ'ów. Przede wszystkim założyciel wytwórni Bedrock, określany jako legenda muzyki elektronicznej - John Digweed z Wielkiej Brytanii. John jest przedstawicielem gatunku muzycznego określanego jako progressive house. Obok niego wystąpi francuski producent muzyki elekto - Agoria. Na After Party w klubie "Plażowa" wystąpią również polscy wykonawcy. Współtwórca słynnego warszawskiego klubu 1500 m2, jeden z najważniejszych polskich twórców muzyki klubowej - bshosa. Obok niego wystąpi Juniore, rezydent poznańskiego klubu SQ. Organizatorzy przewidują, że w imprezie weźmie udział kilka tysięcy osób. Temat jest jednak drażliwy, bo od lat mówi się o tym, że Warszawa nie jest miastem przyjaznym imprezowaniu. Eventy są ograniczane godzinami ciszy nocnej, wiele klubów musi być zamkniętych, ponieważ mieszkańcy skarżą się na hałasy. Dlatego formuła manifestacji "silent disco" jest zwrotem w stronę władz. To dowód na to, że imprezowicze szanują życie miejskie. Chcą jedynie mieć prawo do rozrywki. Nie chcą być zmuszeni do udziału w wydarzeniach, które mogą być zakończone przez policję. Chcą tak, jak w krajach zachodnioeuropejskich, mieć prawo do legalnego wypicia piwa w plenerze. Póki co, nocne eskapady często kończą się mandatem.,Barbara Kaczmarczyk