Więcej zdjęć (5) W sobotę zainaugurowaliśmy w Rzeszowie cykl konwencji programowych. Świetna aura, piękne słońce i najwybitniejsi eksperci to to, czego nam nie brakowało! Postanowiliśmy przełamać barierę ścian gabinetów i otworzyć się na wszelkie sugestie Polaków. Zaczynamy nowy rozdział, tworzymy nową Platformę, z nowym programem dla Polaków i wspólnie z nimi. Co wynika ze spotkania w Rzeszowie? Tez było wiele, ale wszyscy jednomyślnie stwierdzili - żeby Polska poszła w stronę przyszłości musi iść drogą cyfryzacji. Musimy myśleć nowocześnie a nie anachronicznie. Główny panel prowadził Michał Boni, poseł do Parlamentu Europejskiego i prawdopodobnie najwybitniejszy polityk zajmujący się cyfryzacją w tej części Europy. Do rozmowy poświęconej wyzwaniom dla polskiej cyfryzacji zaprosił m.in. Dominika Batorskiego z Uniwersytetu Warszawskiego, który opowiedział o przełomie cyfrowym i oczekiwaniom społecznym. Podał nam również ciekawe rozwiązania, jak poczucie zagrożenia, niewiedzy, niepewności można zamienić w poczucie szans. Z kolei, Jan Olbrycht skupił się na Smart Cities, przekonując nas, że użycie inteligentnych narzędzi cyfrowych diametralnie usprawni funkcjonowanie miast. Agnieszka Krzysztofik z IC Solutions z Poznania oraz Marcin Słowik przedsiębiorca z Rzeszowa, skupili się na rozwoju biznesu cyfrowego, zwracając uwagę co jest potrzebne, co ogranicza i jak polskie firmy powinny się cyfrowo rozwijać, żeby zdobywać rynki na europejskim jednolitym rynku cyfrowym. Nie mogło zabraknąć naszego byłego Ministra Administracji i Cyfryzacji, który opowiedział o cyfrowej administracji. Mieliśmy również zaszczyt gościć jednego z pionierów budowy Internetu w Polsce - Krzysztofa Hellera, który mówił o tym jak zapewnić powszechny dostęp do Internetu, jakie warunki dla inwestycji są potrzebne i jak rozwijać sieć Wi Fi w przestrzeni publicznej. Na końcu, jako sekretarz Rady Programowej i członek Komisji Cyfryzacji w Sejmie, miałam zaszczyt przedstawić tezy, nad którymi będziemy się skupiać w programie Platformy Obywatelskiej. Po pierwsze Internet musi być dla każdego, w każdym zakątku Polski, dostępny w dobrej jakości. Co więcej niezależnie czy jest się w szpitalu, w urzędzie, na przystanku, w szkole czy na rynku w Rzeszowie- w miejscach publicznych z siecią Wi Fi i hot spotami, Internet ma być dostępny za darmo. Po drugie Internet dla każdego - w każdym wieku - żeby każdy umiał korzystać z niego korzystać. Starsze osoby nie mogą być wykluczone cyfrowo. Muszą mieć możliwość korzystania z nowoczesności tak samo jak młodzi. Dzisiaj technologia się tak szybko rozwija, że kontakt z nią ma się od najmłodszych lat. Zamiast kolejnych godzin religii w szkole dajmy do podstawy programowej naukę kodowania. Po trzecie Internet dla każdego - z szeroką ofertą. Dla obywatela- wszystkie dane, które istnieją muszą być w sieci, musimy móc wszystko sprawdzić i załatwić przez Internet, potrzeba nam demokracji on line. Dla konsumenta łatwe zakupy bez barier i blokad geograficznych, możliwe w całej Europie, a dla przedsiębiorców z prostym, jednolitym europejskim prawem, żeby w jednym okienku internetowym mogli załatwić wszystkie sprawy biznesowe. Dla rodziców - z narzędziami pozwalającymi chronić dzieci przed przestępcami w Internecie.Dla fanów gier i rozrywki z łatwym, legalnym dostępem do treści cyfrowych z różnych zakątków Europy. Nawet dla pacjentów, szczególnie chorych przewlekle - z prostymi aplikacjami pozwalającymi ich lekarzom bezpiecznie monitorować stan zdrowia w czasie realnym, by szybko reagować i pomagać. Po czwarte, państwo jest dla nas obywateli, a nie obywatele dla państwa. Państwo musi ułatwiać nam funkcjonowanie i musi być dla nas codziennie, o każdej porze i z każdego miejsca. Dostępne on-line, od wyborów po rozrywkę. Wszystkie dokumenty w jednej aplikacji mobilnej, dowód osobisty, prawo jazdy, karta płatnicza, karta miejska. Koniec ze staniem w kolejce w urzędzie, chcemy załatwić te wszystkie sprawy przez aplikacje. Po piąte Internet dla każdego, by każdy czuł się w sieci bezpieczny: nie inwigilowany, z ochroną własnej prywatności, nie narażony na skrajną mowę nienawiści, nie narażony na zagrożenia przestępcze i kradzieże internetowe. Cała relacja z konwencji pod linkiem: [/youtube],Kinga Gajewska