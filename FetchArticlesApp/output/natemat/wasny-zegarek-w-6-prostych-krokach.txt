Wybór odpowiedniego zegarka bywa kłopotliwy. Niejednokrotnie zdarza się, że z braku wiedzy na dany temat lub po prostu pod wpływem emocji danej chwili, dokonujemy zakupu nieracjonalnego. Zakupu przedmiotów, które w praktyce tracą na wartości i stają się bezużyteczne. Wykorzystując doświadczenie specjalistów ze sklepu Twojezegarki.com.pl, wspólnie przygotowaliśmy krótki poradnik. Sześć kroków, które powinny poprowadzić Was w kierunku trafnego wyboru tego odpowiedniego zegarka. Punkt 1 Po pierwsze zastanów się jakie masz wobec niego oczekiwania. Oprócz podstawowej funkcji, czyli odmierzania czasu, zegarek może mieć też datownik, alarm, chronograf czy też wskazania czasu innej strefy. Dlatego bardzo ważne jest określenie atrybutów na których będzie Ci zależeć Punkt 2 Po drugie ważne jest określenie częstotliwości noszenia. Wiążę się to z mechanizmem w jaki został wyposażony zegarek. Dla osób korzystających z zegarka okazyjnie czy nieregularnie poleca się modele kwarcowe. Nie wymagają one uwagi i opieki,a pozostawiony na półce na choćby tydzień będzie działał bez zarzutu gdyż za jego pracę odpowiada bateria. Jeżeli natomiast chciałbyś by zegarek posiadał mechanizm automatyczny, zaopatrz się w rotomat, który zabezpieczy Twój zegarek i będzie zapewniał mu ruch niezbędny do pracy. Jeśli czasomierz, którego szukasz będzie gościł na Twoim nadgarstku omalże każdego dnia wtedy dobór mechanizmu to tylko kwestia gustu i własnych przekonań. W takiej sytuacji możesz zdecydować się na zegarek z mechanizmem automatycznym czy manualnym. Dołącz do grona osób śledzących mój profil na Instagramie. Zdjęcia, których nie znajdziesz na blogu i na Facebook'u. Codziennie coś nowego!! Punkt 3. Po trzecie istotny jest cel, dla którego będziesz kupował zegarek. Jeśli jesteś osobą bardzo aktywną, zdecyduj się raczej na model sportowy, jego koperta jest bardziej odporna na uszkodzenia niż w przypadku zegarka klasycznego. Jeżeli biznes przepełnia większość Twojego czasu wybierz raczej model klasyczny, który będzie pasował do formalnych strojów. Jeśli jesteś natomiast osobą, która w dużym stopniu śledzi świat mody i zależy Ci na tym by zegarek stał się idealnym uzupełnieniem Twojej stylizacji wybierz zegarek fashion i dopasuj odpowiednie wzory do trendów współczesnej mody. Punkt 4. Po czwarte określ półkę cenową. Wiemy już, że zegarek na rękę nie jest już tylko urządzeniem odmierzającym czas. Może Cię definiować, eksponować zamiłowania, ale także świadczyć o Twoim statusie materialnym. Może również stanowić swojego rodzaju magnes, który będzie kusił. Dlatego też jest bardzo prawdopodobne, że zakochasz się w konkretnym modelu i wydasz na niego więcej niż możesz sobie na to pozwolić. Jeśli nie chcesz mieć finansowego kaca, przeanalizuj ile możesz wydać na zegarek, do 500zł, do 2000zł, do 10000 zł, a może cena nie ma dla Ciebie znaczenia. Bez względu na to jaki wariant wybierzesz, wybór będzie Cię cieszył. Punkt 5. Na koniec przeprowadź rekonesans. Zanim kupisz zegarek przeczytaj dokładnie informacje o nim, porównaj go z kilkoma modelami, jeśli czegoś nie rozumiesz lub nie wiesz zawsze możesz skontaktować się ze sprzedającym lub skorzystać z poradnika (profesjonalne sklepy posiadają taki w swojej ofercie). Nie zapomnij też o dopasowaniu rozmiaru koperty do swojego nadgarstka. Odpowiedni rozmiar podkreśli Twój styl oraz zapewni maksymalny komfort noszenia. Dopiero wtedy wytypuj ten, który będzie do Ciebie najlepiej pasował no i pamiętaj, że zegarek musi mieć "to coś". Jeżeli między Tobą a zegarkiem poczujesz chemię, to znaczy, że to ten, którego szukasz. Punkt 6. Staraj się kupować zegarki marek, które zajmują się tylko produkcją czasomierzy. "Nie kupuje się zegarków firm, produkujących majtki". Komentarz jednego z czytelników bloga, z którym się całkowicie zgadzam. Na rynku mamy do wyboru wiele modeli wielu firm zajmujących się sprzedażą i produkcją zegarków w różnym przedziale cenowym. Podsumowanie Pamiętajcie, że renomowane sklepy powinny zatrudniać odpowiednio przeszkolonych sprzedawców, którzy powinny Wam pomóc w wyborze czasomierza. Nie krępujmy się zadawać pytania. To sprzedawca powinien być przygotowany aby udzielić nam odpowiedzi na nurtujące nas pytanie. Warto się przygotować, wiedzieć czego chcesz zanim kupisz zegarek. Więcej podobnych tematów na moim blogu. Zapraszam.,Albert Borowiecki