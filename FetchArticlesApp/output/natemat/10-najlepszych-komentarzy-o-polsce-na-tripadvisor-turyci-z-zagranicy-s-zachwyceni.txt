Cudze chwalicie, swego nie znacie. Polacy chcą jeździć na zagraniczne wakacje, a często nie doceniają rodzimych zabytków. Oto najlepsze komentarze o najpopularniejszych polskich atrakcjach turystycznych z Tripadvisora. – Spędziliśmy tu wiele godzin. To piękny plac, jeden z najwspanialszych jakie widziałam w Europie. Jest tak duży, że można odwiedzać go kilkakrotnie i za każdym razem doświadczyć czegoś innego. Każda pora dnia ma coś innego do zaoferowania. Szczególnie podobało mi się wieczorem, z tłumem podziwiającym ulicznych artystów i pięknie podświetlonymi budynkami. Restauracje są na każdą kieszeń, więc można w spokoju cieszyć się kawą, winem, lodami, jedzeniem, wszystkim z oferty – turystka z Australii. –Fantastyczna dzielnica spacerowa. Multum barów, restauracji, sklepy na każdym rogu. W większości przypadków ceny są niskie, ale jakość jedzenia jest wysoka. Jedno z moich ulubionych europejskich miast! – turysta z Neapolu. – Zwiedziłem tysiące zamków w całej Europie, ale ten zrobił na mnie największe wrażenie. Dobrze odnowiony i przyjemnie się tam spaceruje. Fascynujący! – turysta z Honolulu – Zjawiskowy zespół budynków z dominującym widokiem na panoramę miasta i Wisłę! Jest tu dużo atrakcji i wystaw, ale samo przebywanie tu i chodzenie po wnętrzach i siedzenie w jednym z ogródków restauracyjnych byłoby już świetne. A przyjechałem tylko po to, żeby zobaczyć „Damę z łasiczką” Leonarda da Vinci, jednego z 4 portretów tego renesansowego geniusza! – turysta z Brazylii – To miejsce trzeba odwiedzić! Duży kawałek zielonych płuc, ładnie położony, imponujące widoki. Nie zapomnijcie odwiedzić małego jeziora. Można wybrać wejście przez kilka różnych bram, z wyższych i niższych terenów, więc trzeba zastanowić się dobrze, jeśli nie jest się wprawionym spacerowiczem. Weźcie ze sobą jakieś picie, ale w środku jest bardzo miła kawiarnia, gdzie zjedliśmy deser i wypiliśmy kawę – turysta z Tel Avivu. – Idealne lekarstwo po całym dniu spędzonym w pubie. To jeden z najpiękniejszych parków, jakie kiedykolwiek zwiedziłem. W zasadzie chyba najlepszy. Świetne uczucie przebywania w świecie fantazji ponieważ wszystko jest bardzo stare, ale utrzymane w świetnym stanie. Niekończące się ścieżki i trawniki, większość drzew jest pochylonych, dają wspaniałe wariacje światła słonecznego i cienia. Gorąco polecam wszystkim, którzy są wrażliwi na naturalne piękno. Oczywiście park jest odrestaurowany, ale od czasu jego powstania w XVII wieku ma się silne poczucie, że to miejsce jest autentyczne. Z chęcią wróciłbym do Polski tylko po to, żeby znów się tak poczuć – turysta z Finlandii. – Świetne na samotną wyprawę, ale fajniej z partnerem. Świetne scenograficznie miejsce na spacer ręka w rękę, chodzenie od dziwnych kawiarni i barów rozsianych po okolicy. Daj sobie trochę czasu i baw się dobrze, jesteś w pięknym europejskim mieście – turystka z Danii. – Rynek Starego Miasta jest czarujący z jego austro- węgierskimi budynkami, dziwacznym zegarem, jest kolorowe, wibrujące i zawsze czymś zajęte. Jest tu dużo uroczych restauracji , byliśmy w takiej z XVI wiecznym sklepieniem. oczywiście jest też Starbucks, jeśli już ktoś musi. Wszystkie ulice, które dochodzą do rynku mają swój własny klimat. To wspaniałe miejsce, jedno z tych, do których na pewno wrócę – turystka z Australii. – Byliśmy we Wrocławiu tylko na jedną noc, ale uważamy, że to zniewalające miasto. Rynek jest niesamowity. było tak dużo do zobaczenia i do zrobienia. Budynki są spektakularne i stragany są świetne, można oglądać i kupować wszystko - od tradycyjnych polskich kiełbasek do drewnianych zabawek. Jest scena z ludźmi grającymi muzykę i małe kapele grające na instrumentach na ulicy. Tu jest tyle miejsc, w których można zjeść i napić się, są tak tanie! Bardzo polecam Wrocław i Rynek i bardzo chętnie bym tam wróciła –turystka z Wielkiej Brytanii. – Miejsce, które trzeba odwiedzić! Stare, dobrze odnowione, wyjątkowy Rynek,który zrobi na was wrażenie. Uwielbiam! - turystka ze Szwajcarii. – Tu jest bardzo wiele restauracji, sklepów i muzeów. Znajdź trochę czasu na włóczenie się ulicami, a znajdziesz ogrom interesujących rzeczy do zrobienia. Nawet gdańscy muzycy uliczni są lepsi od przeciętnych – turysta z Maryland ,USA – Czarujące, czyste i unikalne. Byłem najpierw w Warszawie, więc byliśmy zaskoczeni urokiem Gdańska. Myślałem, że to będzie po prostu odpicowane portowe miasto. Ale jest czarujące. Stare Miasto i rzeka to średniowieczna uczta dla oka. Zrobiono świetną robotę z renowacją po II wojnie. Podobało nam się nawet bardziej niż w Krakowie, bo był mniejszy tłum, spacer był wygodniejszy a stragany mniej oblężone przez turystów. Amerykański akcent słyszałem tylko od mojej żony, co bardzo mi się podobało. Większość turystów to Polacy – turysta z Salt Lake City, USA. – St Tropez? Po co jechać do Grecji, kiedy możesz znaleźć to samo w Polsce? Najpiękniejsza plaża, jaką w życiu widziałam. Szkoda, że pojechaliśmy tam zimą. Kilometry białego piasku i hoteli. – Niebo w lato, piękna i czysta plaża, czyste morze, wiele pięknych Polek,które się opalają i pływają. Świetna atmosfera, dużo dobrych miejsc z jedzeniem. Pobliski Gdańsk jest niesamowity. Polska to dobre miejsce do odwiedzenia, szukaj lotu! Ludzie są bardzo przyjaźni! – turysta ze Szkocji – Rynek w weekend jest tłoczny. Dużo stoisk z piwem w butelkach i jedzeniem. Jedliśmy kebab wieprzowy i ogromne kiełbaski, które były pyszne. Na rynku jest pełno restauracji i kawiarni, więc możesz podziwiać otaczający świat z kuflem dobrego piwa. Widzieliśmy śpiewające zakonnice i mężczyznę na koniu,który grał na trąbce. Fascynujące! – turyści z Wielkiej Brytanii. – Kiedy przyjechaliśmy odbywał się festiwal, więc był szczęśliwy tłum. Zapłaciliśmy za zwiedzanie z przewodnikiem,który nam powiedział, że 6 budynków było zniszczonych podczas wojny. A potem przez wielki pożar i powódź. Wspaniale widzieć te wszystkie budynki pięknie odnowione i odbudowane przez obywateli. – turysta z Newport – Wycieczka na szczyt góry kolejką linową to absolutny mus podczas wizyty w Zakopanem. Widoki w miarę wznoszenia się są niesamowite. Góry pokryte śniegiem wyłaniają się tuż przy tobie, tuż przy oknie, co daje niesamowity widok na otaczające góry. – Nasza podróż na Kasprowy Wierch była najbardziej porywającym i zapamiętanym dniem naszych wakacji i zostanie w mojej pamięci na zawsze. Widok ze szczytu był spektakularny i skończyło się tak, że staliśmy tam dłużej, niż mieliśmy w planie. Marzyłam o zjechaniu z tego szczytu na nartach, ale byłam z 3 dzieci, które dopiero uczą się jeździć. Wagon był nowoczesny, szybki i sprawny. Ale kolejka do biletów była straszna, kupujcie bilety online! – turystka z Londynu – Toruń to piękne miasto, któremu udało się przetrwać wojnę niezniszczonym. Piękne budynki, kościoły, stare mury zamkowe, to wszystko składa się na wspaniałe doświadczenie. Urocze małe kafejki,bary i sklepy, więc nie można się nudzić. Bardzo mi się podobało to miejsce i polecam je każdemu odwiedzającemu Polskę. Wskakujcie do pociągu, nie możecie nie odwiedzić tego miasta! – turysta z Wielkiej Brytanii. – Wracaliśmy z Trójmiasta i po drodze zatrzymaliśmy się w Toruniu. To była świetna decyzja. Wspaniałe budynki, detale zapierające dech w piersiach na każdym kroku, sklepy z pysznym jedzeniem - wciąż rozpływam się nad pieczonymi pierogami i pierniczkami. I otaczająca historia. Myślałam, że Kopernik będzie jednym powodem dla którego warto się tam zatrzymać, ale teraz to ostatni powód, jaki bym wymieniła, kiedy myślę o innych atrakcjach turystycznych - turystka z Argentyny. – Lublin nie jest wymieniany wśród głównych miejsc do odwiedzin w Polsce, ale byłam zachwycona. Piękne i fascynujące Stare Miasto w historycznym miejscu,w którym podpisano unię między Polską i Litwą. To również miejsce, niedaleko którego jest nazistowski obóz koncentracyjny Majdanek i nikt nie powinien pominąć tego punktu. To miejsce masowego mordu przeprowadzonego przez psychopatów – turystka z Wielkiej Brytanii.,Barbara Kaczmarczyk