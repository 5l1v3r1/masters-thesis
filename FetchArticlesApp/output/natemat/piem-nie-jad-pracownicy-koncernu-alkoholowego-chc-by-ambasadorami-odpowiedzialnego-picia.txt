Tekst jest częścią cyklu prezentującego podejście do CSR (społecznej odpowiedzialności biznesu) w firmach działających w Polsce. naTemat chce pokazać różne podejścia do CSR w biznesie Na początku czerwca odebrałem telefon z pytaniem, czy chcę zobaczyć, jak jedna z największych firm alkoholowych promuje odpowiedzialne picie. - Czemu nie - odpowiedziałem. W końcu firmy alkoholowe kojarzą się raczej z tymi, które promują dobrą zabawę, a nie odpowiedzialność. I tu się pomyliłem. Francuska grupa Pernord Ricard co roku promuje społeczną odpowiedzialność biznesu. „W naszej branży wychodzimy z założenia, że nie tylko władze odpowiadają za to, by przeciwdziałać problemom związanym z alkoholem. My też chcemy to robić” – powiedział mi na warszawskim Służewcu, gdzie odbyła się impreza Guillaume Girard-Reydet, prezes Pernod Ricard Polska. 5 czerwca wszyscy pracownicy Grupy Pernod Ricard na całym świecie, w tym w Polsce, na 24 godziny przestali pracować, by wspólnie przekazać jeden komunikat: pij odpowiedzialnie! Tego dnia odbyła się trzecia odsłona polskiej edycji globalnego programu CSR Responsib’ALL Day firmy Pernod Ricard. Tego dnia odbyła się trzecia edycja Responsib’ALL Day globalnego programu CSR przygotowanego przez Idea akcji zrodziła się z przekonania, że wszyscy pracownicy firmy powinni być zaangażowani w promocję odpowiedzialnej konsumpcji alkoholu i przyjąć rolę ambasadorów, dzięki którym przekaz powędruje dalej. - Alkohol jest dla ludzi, jednak trzeba pamiętać o odpowiedzialności, która powinna towarzyszyć chwilom, kiedy go pijemy. Bo picie to przecież nie to samo co upijanie się. Główna idea naszego przedsięwzięcia jest więc taka, by uświadamiać ludzi i wytyczyć pewną kulturę picia alkoholu. Chcemy powiedzieć: „Jeśli bierzesz do ręki wino czy jakikolwiek inny alkohol, pamiętaj żeby cieszyć się nim odpowiedzialnie” – tłumaczy prezes koncernu Guillaume Girard-Reydet. W ubiegłym roku przewodnim tematem wydarzenia był problem zagrożeń alkoholowych wśród młodzieży. Z kolei tegorocznej, polskiej, edycji przyświeca hasło „Piłem – nie jadę”, które w centrum zainteresowania stawia kierowców i ich perypetie z wyskokowymi trunkami. Pracownicy edukują Na czym konkretnie polega akcja? W jej ramach ponad 19 tys. pracowników Pernod Ricard w ponad siedemdziesięciu krajach poświęciło 24 godziny, by zachęcać do odpowiedzialnego picia alkoholu. - Jeśli każdy nasz pracownik w Polsce przekaże informacje na temat kampanii choćby jednej osobie ze swojego otoczenia, to mamy już w sumie 500 osób, które nie wsiądą za kierownicę po spożyciu alkoholu. Wierzymy, że nasi pracownicy będą bardziej wiarygodnymi ambasadorami niż anonimowe osoby uczestniczące w kampaniach edukacyjnych – dowodzi Girard-Reydet. Pracownicy polskiego oddziału Pernod Ricard w kilku miastach Polski zorganizowali szkolenia poświęcone ryzyku, jakie podejmuje kierowca siadający za kierownicę po spożyciu alkoholu, a także tzw. syndromowi dnia następnego, kiedy nie jest on świadom, że do końca jeszcze nie wytrzeźwiał. Jedno z nich 5 czerwca odbyło się w Warszawie. Dzięki specjalnym alkogoglom, które symulują zaburzenia, jakich doznaje osoba po spożyciu alkoholu, pracownicy na własnej skórze mogli przekonać się, jak to jest prowadzić samochód na „podwójnym gazie”. I manewrowanie między słupkami z użyciem alkogogli nawet przy niewielkiej prędkości najczęściej okazywało się zadaniem ponad siły… Uczestnicy akcji pod okiem ratowników przeszli też ekspresowy kurs pierwszej pomocy. Plaga nietrzeźwych Skąd połączenie tematów pierwszej pomocy i jazdy po alkoholu? Wystarczy rzut oka na statystyki, by odpowiedzieć sobie na to pytanie. Z danych Komendy Głównej Policji wynika że w 2011 roku pod wypływem alkoholu spowodowanych zostało blisko 4,5 tys.kolizji, w których ucierpiało sześć tysięcy osób, a 59 poniosło śmierć. W 2012 roku policjanci zatrzymali ponad 169 tys. nietrzeźwych kierowców, z czego 41 proc. to osoby w wieku 25-39 lat. Z kolei Polska Agencja Rozwiązywania Problemów Alkoholowych podaje, że średnio w co ósmym wypadku uczestniczą nietrzeźwi kierowcy. „Piłem – nie jadę” wciąż jest więc aktualnym hasłem. - W przypadku kierowców zasada odpowiedzialnej konsumpcji alkoholu jest bardzo prosta. Tutaj nie ma miejsca na jakiekolwiek kompromisy. Piłeś, to nie jedziesz. I taką właśnie odpowiedzialność chcemy promować – stwierdza prezes Pernod Ricard. Od kropelki przez kaca do pijaństwa Marcin Turski, wielokrotny rajdowy mistrz Polski i doświadczony instruktor techniki jazdy, mówi w rozmowie z naTemat, że kierowcy nie uświadamiają sobie, że już zaledwie 0,1 promila alkoholu we krwi rozprasza ich uwagę, a przy dopuszczalnym 0,2 promila wydłuża się ich czas spostrzegania. Wyróżnia też trzy typy kierowców po spożyciu alkoholu. Reprezentanci każdego z nich stwarzają na drodze ogromne zagrożenie. – Pierwszy typ to ci, którzy wypili trochę piwa albo wino do obiadu i którzy, czego pewnie byśmy się nie spodziewali, mają znacząco osłabioną reakcję, a więc są niebezpieczni na drodze. Potem są ci po trochę większym „doświadczeniu z alkoholem i to w ich przypadku zaczynają się rzeczy typu tzw. wężykowanie samochodem, niespodziewane zatrzymania czy gwałtowne zmiany prędkości. Trzeci typ to z kolei kierowcy, którzy mieli ciężki wieczór i nie do końca wyleczeni wsiadają za kierownicę. To tzw. syndrom dnia następnego. Pewnie ktoś mógłby powiedzieć, że oni nie są tacy znowu niebezpieczni. Jednak jadąc dłużej za takim kierowcą można dostrzec brak płynności jazdy i nerwowe zachowania w różnych sytuacjach – opisuje. "Panie władzo, zjadłem czekoladkę" Niestety, osoby, które wsiadają za kółko po spożyciu, zastępują zasadę "Piłem - nie jadę" niekiedy bardzo wymyślnymi uzasadnieniami swojego stanu. Oczywiście najczęściej zdarzają się tacy, którzy po chuchnięciu w alkomat żywiołowe zarzekają się, że nie wzięli do ust ani grama alkoholu, ale w repertuarze są też bardziej efektowne argumenty typu "Panie władzo, ja tylko wypiłem krople żołądkowe/syrop na kaszel", "zjadłem czekoladkę nadziewaną alkoholem/kilka jabłek", "wypłukałem zęby płynem z alkoholem". Zawsze znajdzie się też kierowca, który jest przekonany, że jeśli wódkę zagryzał schabowym, to jechać może śmiało. Pernod Ricard przygotowało receptę na taką niewiedzę. Podczas ubiegłorocznego Responsib'ALL Day zadebiutowały AlkoFAKTY, czyli aplikacja na smartfony, która zawiera ogólną wiedzę na temat picia alkoholu. Można znaleźć tam informacje o czynnikach wpływających na spalanie procentów w organizmie, ale też np. quiz wiedzy o alkoholu, kalkulator promili, fakty i mity oraz "Test your balance" - funkcję, która w obrazowy sposób pozwala wyobrazić sobie, jak wygląda świat po spożyciu alkoholu Aplikacja AlkoFAKTY jest dostępna do pobrania w Apple AppStore oraz w Google Play.,Paweł JurczynTekst jest częścią cyklu prezentującego podejście do CSR (społecznej odpowiedzialności biznesu) w firmach działających w Polsce. naTemat chce pokazać różne podejścia do CSR w biznesie Na początku czerwca odebrałem telefon z pytaniem, czy chcę zobaczyć, jak jedna z największych firm alkoholowych promuje odpowiedzialne picie. - Czemu nie - odpowiedziałem. W końcu firmy alkoholowe kojarzą się raczej z tymi, które promują dobrą zabawę, a nie odpowiedzialność. I tu się pomyliłem. Francuska grupa Pernord Ricard co roku promuje społeczną odpowiedzialność biznesu. „W naszej branży wychodzimy z założenia, że nie tylko władze odpowiadają za to, by przeciwdziałać problemom związanym z alkoholem. My też chcemy to robić” – powiedział mi na warszawskim Służewcu, gdzie odbyła się impreza Guillaume Girard-Reydet, prezes Pernod Ricard Polska. 5 czerwca wszyscy pracownicy Grupy Pernod Ricard na całym świecie, w tym w Polsce, na 24 godziny przestali pracować, by wspólnie przekazać jeden komunikat: pij odpowiedzialnie! Tego dnia odbyła się trzecia odsłona polskiej edycji globalnego programu CSR Responsib’ALL Day firmy Pernod Ricard. Tego dnia odbyła się trzecia edycja Responsib’ALL Day globalnego programu CSR przygotowanego przez Idea akcji zrodziła się z przekonania, że wszyscy pracownicy firmy powinni być zaangażowani w promocję odpowiedzialnej konsumpcji alkoholu i przyjąć rolę ambasadorów, dzięki którym przekaz powędruje dalej. - Alkohol jest dla ludzi, jednak trzeba pamiętać o odpowiedzialności, która powinna towarzyszyć chwilom, kiedy go pijemy. Bo picie to przecież nie to samo co upijanie się. Główna idea naszego przedsięwzięcia jest więc taka, by uświadamiać ludzi i wytyczyć pewną kulturę picia alkoholu. Chcemy powiedzieć: „Jeśli bierzesz do ręki wino czy jakikolwiek inny alkohol, pamiętaj żeby cieszyć się nim odpowiedzialnie” – tłumaczy prezes koncernu Guillaume Girard-Reydet. W ubiegłym roku przewodnim tematem wydarzenia był problem zagrożeń alkoholowych wśród młodzieży. Z kolei tegorocznej, polskiej, edycji przyświeca hasło „Piłem – nie jadę”, które w centrum zainteresowania stawia kierowców i ich perypetie z wyskokowymi trunkami. Pracownicy edukują Na czym konkretnie polega akcja? W jej ramach ponad 19 tys. pracowników Pernod Ricard w ponad siedemdziesięciu krajach poświęciło 24 godziny, by zachęcać do odpowiedzialnego picia alkoholu. - Jeśli każdy nasz pracownik w Polsce przekaże informacje na temat kampanii choćby jednej osobie ze swojego otoczenia, to mamy już w sumie 500 osób, które nie wsiądą za kierownicę po spożyciu alkoholu. Wierzymy, że nasi pracownicy będą bardziej wiarygodnymi ambasadorami niż anonimowe osoby uczestniczące w kampaniach edukacyjnych – dowodzi Girard-Reydet. Pracownicy polskiego oddziału Pernod Ricard w kilku miastach Polski zorganizowali szkolenia poświęcone ryzyku, jakie podejmuje kierowca siadający za kierownicę po spożyciu alkoholu, a także tzw. syndromowi dnia następnego, kiedy nie jest on świadom, że do końca jeszcze nie wytrzeźwiał. Jedno z nich 5 czerwca odbyło się w Warszawie. Dzięki specjalnym alkogoglom, które symulują zaburzenia, jakich doznaje osoba po spożyciu alkoholu, pracownicy na własnej skórze mogli przekonać się, jak to jest prowadzić samochód na „podwójnym gazie”. I manewrowanie między słupkami z użyciem alkogogli nawet przy niewielkiej prędkości najczęściej okazywało się zadaniem ponad siły… Uczestnicy akcji pod okiem ratowników przeszli też ekspresowy kurs pierwszej pomocy. Plaga nietrzeźwych Skąd połączenie tematów pierwszej pomocy i jazdy po alkoholu? Wystarczy rzut oka na statystyki, by odpowiedzieć sobie na to pytanie. Z danych Komendy Głównej Policji wynika że w 2011 roku pod wypływem alkoholu spowodowanych zostało blisko 4,5 tys.kolizji, w których ucierpiało sześć tysięcy osób, a 59 poniosło śmierć. W 2012 roku policjanci zatrzymali ponad 169 tys. nietrzeźwych kierowców, z czego 41 proc. to osoby w wieku 25-39 lat. Z kolei Polska Agencja Rozwiązywania Problemów Alkoholowych podaje, że średnio w co ósmym wypadku uczestniczą nietrzeźwi kierowcy. „Piłem – nie jadę” wciąż jest więc aktualnym hasłem. - W przypadku kierowców zasada odpowiedzialnej konsumpcji alkoholu jest bardzo prosta. Tutaj nie ma miejsca na jakiekolwiek kompromisy. Piłeś, to nie jedziesz. I taką właśnie odpowiedzialność chcemy promować – stwierdza prezes Pernod Ricard. Od kropelki przez kaca do pijaństwa Marcin Turski, wielokrotny rajdowy mistrz Polski i doświadczony instruktor techniki jazdy, mówi w rozmowie z naTemat, że kierowcy nie uświadamiają sobie, że już zaledwie 0,1 promila alkoholu we krwi rozprasza ich uwagę, a przy dopuszczalnym 0,2 promila wydłuża się ich czas spostrzegania. Wyróżnia też trzy typy kierowców po spożyciu alkoholu. Reprezentanci każdego z nich stwarzają na drodze ogromne zagrożenie. – Pierwszy typ to ci, którzy wypili trochę piwa albo wino do obiadu i którzy, czego pewnie byśmy się nie spodziewali, mają znacząco osłabioną reakcję, a więc są niebezpieczni na drodze. Potem są ci po trochę większym „doświadczeniu z alkoholem i to w ich przypadku zaczynają się rzeczy typu tzw. wężykowanie samochodem, niespodziewane zatrzymania czy gwałtowne zmiany prędkości. Trzeci typ to z kolei kierowcy, którzy mieli ciężki wieczór i nie do końca wyleczeni wsiadają za kierownicę. To tzw. syndrom dnia następnego. Pewnie ktoś mógłby powiedzieć, że oni nie są tacy znowu niebezpieczni. Jednak jadąc dłużej za takim kierowcą można dostrzec brak płynności jazdy i nerwowe zachowania w różnych sytuacjach – opisuje. "Panie władzo, zjadłem czekoladkę" Niestety, osoby, które wsiadają za kółko po spożyciu, zastępują zasadę "Piłem - nie jadę" niekiedy bardzo wymyślnymi uzasadnieniami swojego stanu. Oczywiście najczęściej zdarzają się tacy, którzy po chuchnięciu w alkomat żywiołowe zarzekają się, że nie wzięli do ust ani grama alkoholu, ale w repertuarze są też bardziej efektowne argumenty typu "Panie władzo, ja tylko wypiłem krople żołądkowe/syrop na kaszel", "zjadłem czekoladkę nadziewaną alkoholem/kilka jabłek", "wypłukałem zęby płynem z alkoholem". Zawsze znajdzie się też kierowca, który jest przekonany, że jeśli wódkę zagryzał schabowym, to jechać może śmiało. Pernod Ricard przygotowało receptę na taką niewiedzę. Podczas ubiegłorocznego Responsib'ALL Day zadebiutowały AlkoFAKTY, czyli aplikacja na smartfony, która zawiera ogólną wiedzę na temat picia alkoholu. Można znaleźć tam informacje o czynnikach wpływających na spalanie procentów w organizmie, ale też np. quiz wiedzy o alkoholu, kalkulator promili, fakty i mity oraz "Test your balance" - funkcję, która w obrazowy sposób pozwala wyobrazić sobie, jak wygląda świat po spożyciu alkoholu Aplikacja AlkoFAKTY jest dostępna do pobrania w Apple AppStore oraz w Google Play.,Paweł Jurczyn