Polskie piwo rządzi w USA. Komes Porter Bałtycki z browaru Fortuna w wielkopolskim Miłosławiu zdobył brązowy medal na międzynarodowym konkursie World Beer Cup 2014 w Denver. – To dowód, że polskie browarnictwo jest na światowym poziomie. Naprawdę nie mamy się czego wstydzić – komentuje piwny bloger Marcin Świetlikowski. Miejsce akcji – Denver, USA. W jednej z głównych ról – Komes Porter Bałtycki – piwo wyprodukowane w browarze Fortuna w wielkopolskim Miłosławiu. Chodzi o konkurs World Beer Cup 2014, na którym w szranki stanęli piwowarowie z 58 krajów reprezentujący 1403 browarów. O medale walczyło zaś 4754 piw. Komes Porter Bałtycki, jak sama nazwa wskazuje, startował w kategorii Porterów Bałtyckich. Spośród 44 piw rywalizujących z nim lepsze okazały się tylko amerykański Framinghammer oraz The Baltic Gnome. – Jesteśmy niezmiernie dumni z tej nagrody. To dowód, że niewielkim browarze jak nasz powstają wielkie piwa doceniane na świecie – mówił w rozmowie z Portalem Spożywczym Krzysztof Panek, prezes Browaru Fortuna z Miłosławia. Ale, jak twierdzi autor bloga Smak Piwa Marcin Świetlikowski, brązowy medal na amerykańskim World Beer Cup to również dowód, że całe polskie piwowarstwo zalicza się już dziś do światowej czołówki. W rozmowie z naTemat Świetlikowski komentuje polski sukces. W polskich mediach odtrąbiono wielki sukces. Czy rzeczywiście jest się z czego cieszyć? Marcin Świetlikowski: Myślę, że tak. Wyróżnienie na World Beer Cup to wyraz uznania dla naszego piwowarstwa i dla tego konkretnego gatunku. Można powiedzieć, że Porter Bałtycki powoli staje się naszym narodowym stylem, wizytówką polskiego piwowarstwa. Warto zwrócić uwagę, że to już kolejny w ostatnich latach ważny medal dla polskich piw tego stylu. Przypomnę choćby European Beer Star i złoto dla porteru warmińskiego z browaru Kormoran w 2012 roku. Rok później tę samą nagrodę otrzymał zaś właśnie Komes Porter Bałtycki. Skąd nazwa tego stylu? Stąd, że narodził się właśnie w basenie Morza Bałtyckiego. Zresztą do dziś warzy się go przede wszystkim właśnie w Polsce, Rosji, Estonii, Łotwie. Jednak jak już mówiłem powoli Porter Bałtycki staje się właśnie naszą specjalnością. Czym właściwie jest “styl” piwa? Chodzi o pewne wytyczne, ramy, w których porusza się piwowar tworząc dane piwo, m.in. zasyp słodów czy rodzaj fermentacji. Ale style ciągle się rozwijają, zmieniają, powstają ich nowe interpretacje. Co charakteryzuje piwa stylu Porter Bałtycki? Ze względu na wysoką zawartość alkoholu jest to piwo rozgrzewające, dobre na chłodniejsze dni. Jest mocne, gęste, o ekstrakcie z przedziału 18 – 22 stopnia Plato. Ma ciemny kolor i gorzki smak z nutą czekolady i kawy. Czy niedawna nagroda dla polskiego piwa to tylko pojedynczy sukces, czy można ją interpretować jako dowód, że całe polskie piwowarstwo zaczyna być powoli doceniane na świecie? Zdecydowanie jest coraz lepiej. Wciąż powstają nowe browary, produkuje się kolejne piwa. I, co bardzo ważne, coraz częściej są to wyroby na światowym poziomie. Naprawdę nie mamy się czego wstydzić.,Michał FalPolskie piwo rządzi w USA. Komes Porter Bałtycki z browaru Fortuna w wielkopolskim Miłosławiu zdobył brązowy medal na międzynarodowym konkursie World Beer Cup 2014 w Denver. – To dowód, że polskie browarnictwo jest na światowym poziomie. Naprawdę nie mamy się czego wstydzić – komentuje piwny bloger Marcin Świetlikowski. Miejsce akcji – Denver, USA. W jednej z głównych ról – Komes Porter Bałtycki – piwo wyprodukowane w browarze Fortuna w wielkopolskim Miłosławiu. Chodzi o konkurs World Beer Cup 2014, na którym w szranki stanęli piwowarowie z 58 krajów reprezentujący 1403 browarów. O medale walczyło zaś 4754 piw. Komes Porter Bałtycki, jak sama nazwa wskazuje, startował w kategorii Porterów Bałtyckich. Spośród 44 piw rywalizujących z nim lepsze okazały się tylko amerykański Framinghammer oraz The Baltic Gnome. – Jesteśmy niezmiernie dumni z tej nagrody. To dowód, że niewielkim browarze jak nasz powstają wielkie piwa doceniane na świecie – mówił w rozmowie z Portalem Spożywczym Krzysztof Panek, prezes Browaru Fortuna z Miłosławia. Ale, jak twierdzi autor bloga Smak Piwa Marcin Świetlikowski, brązowy medal na amerykańskim World Beer Cup to również dowód, że całe polskie piwowarstwo zalicza się już dziś do światowej czołówki. W rozmowie z naTemat Świetlikowski komentuje polski sukces. W polskich mediach odtrąbiono wielki sukces. Czy rzeczywiście jest się z czego cieszyć? Marcin Świetlikowski: Myślę, że tak. Wyróżnienie na World Beer Cup to wyraz uznania dla naszego piwowarstwa i dla tego konkretnego gatunku. Można powiedzieć, że Porter Bałtycki powoli staje się naszym narodowym stylem, wizytówką polskiego piwowarstwa. Warto zwrócić uwagę, że to już kolejny w ostatnich latach ważny medal dla polskich piw tego stylu. Przypomnę choćby European Beer Star i złoto dla porteru warmińskiego z browaru Kormoran w 2012 roku. Rok później tę samą nagrodę otrzymał zaś właśnie Komes Porter Bałtycki. Skąd nazwa tego stylu? Stąd, że narodził się właśnie w basenie Morza Bałtyckiego. Zresztą do dziś warzy się go przede wszystkim właśnie w Polsce, Rosji, Estonii, Łotwie. Jednak jak już mówiłem powoli Porter Bałtycki staje się właśnie naszą specjalnością. Czym właściwie jest “styl” piwa? Chodzi o pewne wytyczne, ramy, w których porusza się piwowar tworząc dane piwo, m.in. zasyp słodów czy rodzaj fermentacji. Ale style ciągle się rozwijają, zmieniają, powstają ich nowe interpretacje. Co charakteryzuje piwa stylu Porter Bałtycki? Ze względu na wysoką zawartość alkoholu jest to piwo rozgrzewające, dobre na chłodniejsze dni. Jest mocne, gęste, o ekstrakcie z przedziału 18 – 22 stopnia Plato. Ma ciemny kolor i gorzki smak z nutą czekolady i kawy. Czy niedawna nagroda dla polskiego piwa to tylko pojedynczy sukces, czy można ją interpretować jako dowód, że całe polskie piwowarstwo zaczyna być powoli doceniane na świecie? Zdecydowanie jest coraz lepiej. Wciąż powstają nowe browary, produkuje się kolejne piwa. I, co bardzo ważne, coraz częściej są to wyroby na światowym poziomie. Naprawdę nie mamy się czego wstydzić.,Michał Fal