Właśnie zaczęliśmy ostatni etap przygotowań do mistrzostw świata osób niepełnosprawnych w Katarze, które rozpoczną się 22 października br. Te mistrzostwa są dla mnie niezwykle ważne, bo można na nich zdobyć kwalifikację na przyszłoroczne igrzyska w Rio de Janeiro. Trenujemy teraz szczególnie intensywnie. W sobotę wróciliśmy z ciężkiego zgrupowania w Bydgoszczy. Teraz do 10 sierpnia mocno trenujemy w Gorzowie, a za 3 tygodnie zaczynamy zgrupowanie w Słupsku. Następnie we wrześniu czeka mnie kilka startów i kolejny obóz w Słupsku. W październiku jeszcze krótkie zgrupowanie w Spale lub wcześniejszy wylot do Kataru. Już drugiego dnia mam skok w dal, następnie tydzień przerwy i skok wzwyż, czyli zapowiada się intensywnie. Staram się ciężko pracować, bo jak pokazały zakończone niedawno mistrzostwa świata w Glasgow w pływaniu, świat nam bardzo szybko ucieka i o złote medale jest coraz trudniej.,Maciej Lepiato