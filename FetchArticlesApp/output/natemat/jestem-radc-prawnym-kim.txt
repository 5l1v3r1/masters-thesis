- Dzień dobry, czy dodzwoniłam się do adwokata? - Nie, do radcy prawnego. - A to dziękuję, do widzenia Ta historia wydarzyła się naprawdę. Tak wygląda nasza rzeczywistość, a przecież my też mamy togę. Kryza niebieska, lamówka też niebieska. Adwokaci to zieleń, sędziowie fiolet, prokuratorzy czerwień, a notariusze i komornicy togi nie noszą. Kończymy te same uczelnie, kończymy aplikacje, zdajemy egzaminy o identycznym poziomie trudności. Oczywiście są też inne sposoby na dotarcie do zawodów prawniczych – wyjątków w ustawie jest kilka, bo w każdej ustawie są jakieś wyjątki. Mass media Nie funkcjonujemy w zbiorowej świadomości. Nie ma nas w programach rozrywkowych ani serialach. Adwokat Agata Przybysz (tytułowa bohaterka „Prawa Agaty”) nie mija na korytarzu sądowym radców prawnych. A i sędzia Wesołowska Anna Maria ma na wokandzie sprawy bez udziału radców. Można nas spotkać w charakterze ekspertów w programach informacyjnych i publicystycznych. Próbowałam obejrzeć „Prawo Agaty”. Nie mogę. I to wcale nie dlatego, że tęsknię za widokiem korporacyjnych współbraci. Boję się, że nabiorę złych nawyków. Już widzę wyraz twarzy sędziego, kiedy wstaję i krzyczę „SPRZECIW”, a przepraszam, nie wstaję, bo już od dawna stoję i to na środku sali! Proszę sądu – bo ja jestem „made in USA”. Braterstwo dusz Pomiędzy korporacjami adwokatów i radców prawnych nie ma wielkiej miłości. Najłatwiej nie lubić najbliższego sąsiada. Zauważam jednak, że my, młode pokolenie radców i adwokatów, podchodzimy do sprawy z dużo większym dystansem. 6 lipca - dzień radcy prawnego. Spotykam znajomą adwokat. Dopominam się o uścisk dłoni i miłe słowo. Drobny prezent mile widziany. Znajoma z rozbrajającym uśmiechem mówi „ZAPOMNIJ”. Śmiejemy się. Z przymrużeniem oka pielęgnujemy zawodową rywalizację. Choć mamy wiele punktów stycznych – pięknie się różnimy. Radcowie prawni nie mogą być obrońcami w sprawach karnych i karnoskarbowych. Ale, jak się okazuje, ten jeden z ostatnich bastionów pozwalających nas odróżnić ma niebawem upaść. Tu jesteśmy zgodni. Nie cieszą się adwokaci. Nie cieszą się radcowie (przynajmniej jednostki, które znam, bo korporacja o to walczyła). Od kiedy pamiętam dużo mówi się o połączeniu zawodów. Nie wiem jak miałoby to wyglądać. Kto utraci suwerenność? Który kolor wyjdzie z mody, zielony czy niebieski? A może połączenie będzie dosłowne i kolorem sezonu będzie turkusowy? . Znam prawo więc podaję źródło informacji o turkusie - jubiler.pl. Dobry PR Póki co promujemy się. Ruszyła kampania medialna „Z radcą prawnym bezpieczniej”. Ręka do góry, kto widział bilbordy i spoty. Dodam nieśmiało, że kampania rozpoczęła się ponoć w kwietniu 2013 r. Jeden z bilbordów był na MDMie. Uśmiechnięty Pan w todze. Trzyma dwie opasłe książki. Na jednej z nich widnieje napis „kodeks”. Trochę to za duże jak na kodeks, ale rozumiem intencję. Na dole równanie: Krajowa Izba Radców Prawnych + radca prawny = www.bezpieczniej.kirp.pl (?). No to wchodzę na bezpieczniej.kirp.pl i czytam: Podkreślenie jest moje. Egzamin zawodowy nie był trudny. Był okrutnie trudny i wyczerpujący. Trwał 4 dni - w sumie 21 godzin i 40 minut. Pół roku przygotowań. Wcześniej 20 lat edukacji. „Jeżeli nie zdam to za rok nie podchodzę. Nie dam rady. Moja rodzina nie da rady”. Tak mówią wszyscy, a i tak podchodzą. Do skutku. Nie jestem specem od marketingu, ale kampania mi się nie podoba, choć inicjatywa jest bezsprzecznie słuszna. Przed jej rozpoczęciem należało zadać sobie dwa pytania: do jakiej grupy docelowej chcemy trafić i co chcemy osiągnąć? Biznes wie kim jesteśmy więc domyślam się, że celem było trafienie do „zbiorowej świadomości” – (mission failed) i pokazanie, że radca prawny i doradca prawny (definiowany jako prawnik bez odbytej aplikacji) to olbrzymia różnica – co do zasady - wykraczająca znacznie poza te dwie litery. Jeżeli miałabym podsumować kampanię promującą zawód, to powiedziałabym… zawód, zawód, zawód. Telewizyjnych spotów jeszcze nie widziałam. Czekam w napięciu. Liczę skrycie, że będą świeże, ciekawe, z polotem. Mam nadzieję, że historia, od której zaczęłam przestanie być codziennością i pozostanie jedynie anegdotą.,Magdalena Wojtowicz- Dzień dobry, czy dodzwoniłam się do adwokata? - Nie, do radcy prawnego. - A to dziękuję, do widzenia Ta historia wydarzyła się naprawdę. Tak wygląda nasza rzeczywistość, a przecież my też mamy togę. Kryza niebieska, lamówka też niebieska. Adwokaci to zieleń, sędziowie fiolet, prokuratorzy czerwień, a notariusze i komornicy togi nie noszą. Kończymy te same uczelnie, kończymy aplikacje, zdajemy egzaminy o identycznym poziomie trudności. Oczywiście są też inne sposoby na dotarcie do zawodów prawniczych – wyjątków w ustawie jest kilka, bo w każdej ustawie są jakieś wyjątki. Mass media Nie funkcjonujemy w zbiorowej świadomości. Nie ma nas w programach rozrywkowych ani serialach. Adwokat Agata Przybysz (tytułowa bohaterka „Prawa Agaty”) nie mija na korytarzu sądowym radców prawnych. A i sędzia Wesołowska Anna Maria ma na wokandzie sprawy bez udziału radców. Można nas spotkać w charakterze ekspertów w programach informacyjnych i publicystycznych. Próbowałam obejrzeć „Prawo Agaty”. Nie mogę. I to wcale nie dlatego, że tęsknię za widokiem korporacyjnych współbraci. Boję się, że nabiorę złych nawyków. Już widzę wyraz twarzy sędziego, kiedy wstaję i krzyczę „SPRZECIW”, a przepraszam, nie wstaję, bo już od dawna stoję i to na środku sali! Proszę sądu – bo ja jestem „made in USA”. Braterstwo dusz Pomiędzy korporacjami adwokatów i radców prawnych nie ma wielkiej miłości. Najłatwiej nie lubić najbliższego sąsiada. Zauważam jednak, że my, młode pokolenie radców i adwokatów, podchodzimy do sprawy z dużo większym dystansem. 6 lipca - dzień radcy prawnego. Spotykam znajomą adwokat. Dopominam się o uścisk dłoni i miłe słowo. Drobny prezent mile widziany. Znajoma z rozbrajającym uśmiechem mówi „ZAPOMNIJ”. Śmiejemy się. Z przymrużeniem oka pielęgnujemy zawodową rywalizację. Choć mamy wiele punktów stycznych – pięknie się różnimy. Radcowie prawni nie mogą być obrońcami w sprawach karnych i karnoskarbowych. Ale, jak się okazuje, ten jeden z ostatnich bastionów pozwalających nas odróżnić ma niebawem upaść. Tu jesteśmy zgodni. Nie cieszą się adwokaci. Nie cieszą się radcowie (przynajmniej jednostki, które znam, bo korporacja o to walczyła). Od kiedy pamiętam dużo mówi się o połączeniu zawodów. Nie wiem jak miałoby to wyglądać. Kto utraci suwerenność? Który kolor wyjdzie z mody, zielony czy niebieski? A może połączenie będzie dosłowne i kolorem sezonu będzie turkusowy? . Znam prawo więc podaję źródło informacji o turkusie - jubiler.pl. Dobry PR Póki co promujemy się. Ruszyła kampania medialna „Z radcą prawnym bezpieczniej”. Ręka do góry, kto widział bilbordy i spoty. Dodam nieśmiało, że kampania rozpoczęła się ponoć w kwietniu 2013 r. Jeden z bilbordów był na MDMie. Uśmiechnięty Pan w todze. Trzyma dwie opasłe książki. Na jednej z nich widnieje napis „kodeks”. Trochę to za duże jak na kodeks, ale rozumiem intencję. Na dole równanie: Krajowa Izba Radców Prawnych + radca prawny = www.bezpieczniej.kirp.pl (?). No to wchodzę na bezpieczniej.kirp.pl i czytam: Podkreślenie jest moje. Egzamin zawodowy nie był trudny. Był okrutnie trudny i wyczerpujący. Trwał 4 dni - w sumie 21 godzin i 40 minut. Pół roku przygotowań. Wcześniej 20 lat edukacji. „Jeżeli nie zdam to za rok nie podchodzę. Nie dam rady. Moja rodzina nie da rady”. Tak mówią wszyscy, a i tak podchodzą. Do skutku. Nie jestem specem od marketingu, ale kampania mi się nie podoba, choć inicjatywa jest bezsprzecznie słuszna. Przed jej rozpoczęciem należało zadać sobie dwa pytania: do jakiej grupy docelowej chcemy trafić i co chcemy osiągnąć? Biznes wie kim jesteśmy więc domyślam się, że celem było trafienie do „zbiorowej świadomości” – (mission failed) i pokazanie, że radca prawny i doradca prawny (definiowany jako prawnik bez odbytej aplikacji) to olbrzymia różnica – co do zasady - wykraczająca znacznie poza te dwie litery. Jeżeli miałabym podsumować kampanię promującą zawód, to powiedziałabym… zawód, zawód, zawód. Telewizyjnych spotów jeszcze nie widziałam. Czekam w napięciu. Liczę skrycie, że będą świeże, ciekawe, z polotem. Mam nadzieję, że historia, od której zaczęłam przestanie być codziennością i pozostanie jedynie anegdotą.,Magdalena Wojtowicz