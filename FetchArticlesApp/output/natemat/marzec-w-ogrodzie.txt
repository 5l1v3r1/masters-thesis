W Marcu, czeka nas wiele pracy. Choć rośliny wyglądają na jeszcze śpiące, w rzeczywistości rozpoczynają już swoją wegetację. Gdy tylko pogoda na to pozwoli zdejmujemy już osłony z roślin, wygarniamy liście, które służyły prze ozime za ściółkę, przeglądamy wszystkie rośliny, drzewa i krzewy. Róże, ze względu na częste marcowe przymrozki, odkrywamy dopiero pod koniec miesiąca. Osłony zdejmujemy w dni pochmurne, ale suche. Kiedy, zauważymy uszkodzenia kory lub pęknięcia smarujemy je maścią ogrodniczą. Gdy uporamy się już z porządkami, możemy zabrać się za cięcia krzewów ozdobnych i owocowych. W porzeczkach czarnych, posadzonych ubiegłej jesieni, przycinamy pędy nad 3 lub czwartym oczkiem od ziemi w celu lepszego rozkrzewienia się. Silne ciecia przeprowadzamy na pędach 3 –letnich. W związku z powyższym, prawidłowo uformowany krzew porzeczki czarnej powinien mieć ok. 10 pędów w wieku od 1do 3 lat. U porzeczki białej i czerwonej, także około 10 pędów w wieku od 1 do 4 lat. W trakcie cięcia prześwietlającego u porzeczek, białej i czerwonej, usuwamy przy ziemi po około 5 najstarszych pędów. Najstarsze pędy są najgrubsze i mają ciemną korę. Krzewy agrestu przycina się jak porzeczkę czerwoną. Młode krzewy, po posadzeniu przycina się jedno oczko nad ziemią. Prze kolejne 3 lata, usuwa się tylko pędy płożące, słabe i chore. W następnych latach w ramach cięcia prześwietlającego, usuwa się pędy najstarsze. Prawidłowo uformowany krzew agrestu powinien mieć 6-8 gałązek. Jeżyna owocuje na pędach dwuletnich, tak, więc wiosną wycinamy przy ziemi wszystkie pędy, które owocowały poprzedniego lata. Pozostawiamy około 4-6 gałązek. Maliny wycina się tuż nad ziemią i nawozi obornikiem. Borówka amerykańska owocuje na pędach młodych. Wiosną wycinamy wszystkie pędy starsze niż 3 lata. W połowie miesiąca możemy pościnać wszystkie trawy ozdobne i wszystkie inne byliny, które pozostawiliśmy na grządkach na zimę. W połowie miesiąca możemy wysiewać groch i pietruszkę, zatem przekopujemy glebę i zasilamy ją kompostem. Grządek nie musimy przekopywać, jeżeli zrobiliśmy to na wiosnę, wystarczy, że ją lekko spulchnimy i zagrabimy. Pod koniec miesiąca mrzemy już wysadzać cebule dymkę, siać szczypior i rośliny kapustne. Marzec to też dobry czas, aby zacząć przeprowadzać opryski, szczególnie brzoskwiń, gruszy i jabłoni. Jeżeli nie chcemy w swoim ogródku używać chemii to polecam Bioczos lub Polyversum WP. Oba środki są przyjazne środowisku, opartymi na składnikach naturalnych, zwalczają wiele chorób, które dotykają nasze uprawy.,Beata WielgoszMarzec w ogrodzie jest bardzo ważnym miesiącem. Pora na porządkowanie działek i ogrodów po zimie. Czeka nas wygrabianie liści z rabat. Porządne wygrabienie trawnika z tzw. filcu. Napowietrzenie trawnika poprzez nakłuwanie darni widłami. Następnie czeka nas ścinanie pozostałych na okres zimy bylin, traw ozdobnych, krzewów ozdobnych, a także podcinanie drzew i krzewów owocowych. U starszych drzew i krzewów wykonujemy cięcie prześwietlające, jeśli nie przycięliśmy jeszcze jabłoni, możemy to zrobić jeszcze teraz, przycinamy też grusze i śliwy. Cięcie prześwietlające koron drzew owocowych odgrywa ogromną rolę w zapobieganiu występowaniu wielu chorób rozpowszechnionych w większości ogrodów. Zmniejszenie liczby gałęzi sprzyja lepszemu dostępowi światła do wnętrza korony, a także poprawia przewiewność, co w efekcie sprawia, że liście i pędy szybciej obsychają po opadach deszczu oraz nocnej rosie. Jeżeli nie zakupiliśmy jeszcze nasion i nawozów, nadszedł najwyższy czas, aby wybrać się do sklepu ogrodniczego. Wybór nasion jest wręcz niesamowity, podobnie jak nawozów, ziemi i kory. Ja osobiście kupuję oborniki granulowane, które wysiewam pod krzewy o drzewa. Rabaty kwiatowe nawożę kompostem. Pod iglaki i na trawnik stosuję specjalne do tego nawozy. Nawozów syntetycznych unikam, jak najbardziej się da. Staram się, aby mój ogródek był w pełni ekologiczny. Jeżeli ktoś ma na to warunki to śmiało może zacząć wysiewać nasionka warzyw i kwiatów w doniczki na rozsadę. Pod koniec marca możemy wysiać do gruntu nasiona warzyw odpornych na niskie temperatury, takich jak bób, groch, rzodkiewka, wczesna marchew, koper, cebula czy trybula ogrodowa, która choć jest mało popularna, z powodzeniem może na naszych talerzach konkurować z pietruszką. Jeżeli gleby na rabatach nie przygotowaliśmy jesienią, to trzeba to wykonać teraz - kompost, obornik i torf ogrodniczy przekopujemy szpadlem na głębokości kilkunastu centymetrów. Kwiaty cebulowe, które już kwitną lub niedługo rozpoczną kwitnienie, należy zasilić saletrą amonową w ilości 10g/m² i ostrożnie wymieszać nawóz z wierzchnią warstwą gleby wokół roślin. Marzec to również miesiąc oprysków drzew i krzewów owocowych przed szkodnikami. Jakie preparaty używać do oprysków ekologicznych w następnym wpisie.,Beata Wielgosz