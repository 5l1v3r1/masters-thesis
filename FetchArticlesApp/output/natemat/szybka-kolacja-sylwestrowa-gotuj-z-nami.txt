Razem z Agatą Kościkiewicz, właścicielką restauracji Bisti, podpowiadamy jak przygotować pyszną kolację sylwestrową w maksimum 45 minut. Serio, sami sprawdziliśmy, to nie potrwa dłużej! Beza z żurawiną Składniki: 6 białek 300 gr cukru szczypta soli łyżka octu 2 łyżki mąki ziemniaczanej lub kukurydzianej śmietana 36% powidła z żurawiny Ubijamy białka z cukrem, a następnie dodajemy ocet i mąkę. Wykładamy na papier do pieczenia i pieczemy 15 min w temperaturze 150 stopni. Po wyjęciu studzimy. Na wewnętrzną stronę bez nakładamy ubitą śmietanę, powidło z żurawiny i zwijamy w roladę. Chłodzimy w lodówce przez co najmniej godzinę. Po wyjęciu kroimy i układamy na talerzu. Dorsz z warzywami Składniki: garść koktajlowych pomidorków garść suszonych pomidorów garść kaparów garść oliwek garść bazylii 2-3 ząbki czosnku średniej wielkości ciabatta biała ryba, np. filet z dorsza oliwa i sól Wymieszaj warzywa z ciabattą pokrojoną w większą kostkę. Dodaj sól i oliwę. Ułóż rybę w żaroodpornym naczyniu lub na blasze i posyp ją przygotowanymi warzywami. Wstaw całość do piekarnika nagrzanego do 180 na 20 min. Podawaj gorące danie z sałatą ze szpinaku i sosem aioli. Szpinak z sosem aioli Składniki: szpinak boczek wędzony prażone pestki słonecznika lub włoskie orzechy sól i cukier ocet winny majonez jogurt naturalny ząbek czosnku Podsmaż boczek pokrojony w kostkę. Przygotuj sos. Jogurt naturalny zmiksuj z majonezem, czosnkiem, dodaj szczyptę cukru i soli. Sosem polej szpinak i posyp ziarnami słonecznika. Śliwki zawijane z boczkiem Składniki: cienkie plastry wędzonego boczku suszone śliwki Zawiń śliwki w plastry boczku i wstaw do piekarnika nagrzanego do 180 stopni. Piecz dopóki boczek nie zrobi się złocisty. Voila! I gotowe :) Szczęśliwego Nowego Roku!,Katarzyna Sołtysik