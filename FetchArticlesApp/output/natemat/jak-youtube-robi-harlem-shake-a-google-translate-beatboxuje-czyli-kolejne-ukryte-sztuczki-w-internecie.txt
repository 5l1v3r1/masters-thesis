Jakiś czas temu pisaliśmy o dziesiątkach ukrytych w Google sztuczkach, które co jakiś czas wypuszczają programiści. Dziś prezentujemy dla Was nowszą listę sztuczek, tym razem nie tylko z Google, ale także z YouTube'a, Wikipedii, przeglądarki Firefox, Twittera i innych. 1. YouTube i Harlem Shake Wpiszcie w wyszukiwarkę YouTube hasło: "do the harlem shake", a następnie myszką kliknijcie na lupkę. Włączcie głośniki i poczekajcie parę sekund. Resztę zrobi za Was YouTube. ;) 2. YouTube i Szwedzki Kucharz Wszyscy, którzy kiedykolwiek oglądali "Muppet Show" pewnie nie raz zastanawiali się co i o czym tak na prawdę mówi Szwedzki Kucharz. Dzięki sztuczce YouTube w końcu mamy okazję to sprawdzić. Wchodzimy pod podany tutaj link, i upewniamy się, że w zakładce napisy wybraliśmy opcję " Szwedzki - Chef". Jeśli tak, to nie pozostaje nam nic innego jak tylko kliknąć klawisz "play" i spróbować zrozumieć naszego bajkowego bohatera. 3. Kotek i myszka A teraz coś specjalnie z okazji zbliżających się Świąt, czyli kolejny easter egg (ukryta sztuczka - red.) w wyszukiwarce Google. Co zrobić, żeby logo Google zaczęło świecić? To proste, wystarczy podłączyć je do prądu. Spróbowali to zrobić… mysz z kotem. Aby zobaczyć tę historyjkę, w wyszukiwarkę wpisujemy po prostu "christmas google" i klikamy "szczęśliwy traf". 4. LOLcat na Twitterze LOLcat to nic innego, jak fenomen internetowy, będący kombinacją zdjęcia (najczęściej przedstawiającą kota domowego) i specyficznego tekstu, zapisanego niepoprawną angielszczyzną. Dialekt ten jest znany jako "lolspeak" lub "Kitteh!". Jak się okazuje, LOLcat jako język możemy ustawić na swoim Twitterze. Wystarczy wejść w ustawienia i zmienić język z polskiego właśnie na "lolcatz". 5. Roboty w Firefoxie Wystarczy w okno wpisać tekst "about:robots" i rozpocząć wyszukiwanie, żeby zobaczyć następującą odezwę: 6. Picassa i misie W programie do katalogowania zdjęć autorstwa firmy Google możemy z kolei rysować misie. Wystarczy wcisnąć kombinację klawiszy CTRL SHIFT Y, żeby pluszak pojawił się na ekranie. 7. Jak beatboxuje Google Translate Chcecie posłuchać beatboxu w wykonaniu tłumacza Google? Nic prostszego. Jako domyślny język ustawcie niemiecki, a drugi język ustawcie dowolnie. Może to być angielski, francuski, polski etc. W pole tekstowe wpiszcie: "pv zk pv pv zk pv zk kz zk pv pv pv zk pv zk zk pzk pzk pvzkpkzvpvzk kkkkkk bsch" , a następnie naciśnijcie przycisk "słuchaj" … 8. Wikipedia i czysta kartka. Oto, co mówi nam angielska Wikipedia, gdy jako hasło wpiszemy "blank page" 9. Atari Breakout Nudzicie się w pracy? Macie dostęp do internetu? Wpiszcie więc w wyszukiwarkę Google hasło "atari breakout". Oto brakujący powód, dla którego nie musicie pracować ;) 10. Wikipedia i ukryty obrazek Po raz kolejny będziecie musieli posłużyć się anglojęzyczną Wikipedią. W wyszukiwarkę wpiszcie "easter egg (media)" i wyszukajcie to hasło. Pojawi się artykuł, a w jego prawym rogu obraz, na którym widnieją dwa zające i jeż. To właśnie na to małe zwierzątko najedźcie kursorem i naciśnijcie prawy przycisk myszy.,Sandra Fizia