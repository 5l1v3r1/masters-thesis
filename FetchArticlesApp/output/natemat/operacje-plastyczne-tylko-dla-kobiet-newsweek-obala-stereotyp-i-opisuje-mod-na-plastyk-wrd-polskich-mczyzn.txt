Chirurgia plastyczna polegająca na upiększaniu to oferta przede wszystkim dla kobiet? Kłam temu stereotypowi zadaje najnowszy "Newsweek", który przedstawia falę zainteresowania zabiegami plastycznymi wśród polskich mężczyzn. Co chirurgicznie poprawiają sobie w urodzie Polacy? Jak donosi "Newsweek", gama najpopularniejszych zabiegów, na które decydują się mężczyźni niewiele różni się od tego, o co zwykle chirurgów plastycznych proszą panie. Także polscy mężczyźni chcą gładszej cery i młodszych rysów twarzy. Popularne wśród męskiej klienteli klinik plastycznych są też zabiegi powiększania ust. Typowo męska "zachcianka" to natomiast chirurgiczne wyrzeźbienie mięśni brzucha. Jak tłumaczy tygodnikowi chirurg plastyczny dr Joanna Kurmanow, mężczyźni podchodzą do operacji plastycznych jeszcze bardziej wstydliwie niż kobiety. – Przed kolegami mówią, że stosują krem Nivea i to jemu zawdzięczają dobry wygląd i promienną cerę. O botoksie, uelastycznianiu skóry czy mezoterapii nie wspominają – stwierdza lekarka. Lekarze zdradzają "Newsweekowi" także strukturę społeczną swojej klienteli. Ze zleceniem na poprawę męskiej urody przychodzą podobno najróżniejsi ludzie, ale dominującą grupą jest wśród nich ta złożona z pracowników korporacji dobiegających 40-tki. Poza nimi chętnie na operację plastyczną mają decydować się przedsiębiorcy i ludzie pracujący w show-biznesie. Więcej o polskich mężczyznach korzystających z operacji plastycznych w najnowszym wydaniu tygodnika "Newsweek".,Jakub NochChirurgia plastyczna polegająca na upiększaniu to oferta przede wszystkim dla kobiet? Kłam temu stereotypowi zadaje najnowszy "Newsweek", który przedstawia falę zainteresowania zabiegami plastycznymi wśród polskich mężczyzn. Co chirurgicznie poprawiają sobie w urodzie Polacy? Jak donosi "Newsweek", gama najpopularniejszych zabiegów, na które decydują się mężczyźni niewiele różni się od tego, o co zwykle chirurgów plastycznych proszą panie. Także polscy mężczyźni chcą gładszej cery i młodszych rysów twarzy. Popularne wśród męskiej klienteli klinik plastycznych są też zabiegi powiększania ust. Typowo męska "zachcianka" to natomiast chirurgiczne wyrzeźbienie mięśni brzucha. Jak tłumaczy tygodnikowi chirurg plastyczny dr Joanna Kurmanow, mężczyźni podchodzą do operacji plastycznych jeszcze bardziej wstydliwie niż kobiety. – Przed kolegami mówią, że stosują krem Nivea i to jemu zawdzięczają dobry wygląd i promienną cerę. O botoksie, uelastycznianiu skóry czy mezoterapii nie wspominają – stwierdza lekarka. Lekarze zdradzają "Newsweekowi" także strukturę społeczną swojej klienteli. Ze zleceniem na poprawę męskiej urody przychodzą podobno najróżniejsi ludzie, ale dominującą grupą jest wśród nich ta złożona z pracowników korporacji dobiegających 40-tki. Poza nimi chętnie na operację plastyczną mają decydować się przedsiębiorcy i ludzie pracujący w show-biznesie. Więcej o polskich mężczyznach korzystających z operacji plastycznych w najnowszym wydaniu tygodnika "Newsweek".,Jakub Noch