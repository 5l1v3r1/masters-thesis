W ostatnim czasie ma miejsce akcja polegająca na publikowaniu w różnych miejscach zniesławiających opinii i wypowiedzi na mój temat, zwykle bardzo napastliwych i dość słabo związanych z rzeczywistymi faktami. Myślę, że z osobami publikującymi te zniesławienia spotkam się w sądzie, w którym będę domagał się obrony przed poważnym naruszeniem moich dóbr osobistych - i wtedy być może zdziwię się, odkrywając kto ukrywał się pod takimi czy innymi nickami w sieci. Nie jest to właściwe miejsce do przedstawienia całego kontekstu tych napaści. Jeśli ktoś byłby tym zainteresowany to może zapoznać się z moim wyjaśnieniem, ale do tego wątku nie będę się tu odnosił. Natomiast w bardzo wielu krytycznych wypowiedziach na mój temat przewija się wątek oburzenia (!!!), że napisałem łącznie ponad 600 recenzji w ramach różnych przewodów doktorskich i habilitacyjnych oraz w postępowaniach związanych ze stanowiskami profesorskimi i z tytułem naukowym profesora. Osoby piszące te krzywdzące opinie na mój temat nie widziały nigdy żadnej mojej recenzji, nie słyszały podziękowań, jakie otrzymywałem od dziekanów, dla których te recenzje pisałem, podkreślających ich merytoryczną wartość, nie spotkały osób, które opiniowałem, a które nieraz mi przypominają na konferencjach czy przy innych spotkaniach, że to właśnie moja recenzja pozwoliła im spojrzeć na badane zagadnienia naukowe z nowego punktu widzenia, czemu często towarzyszą gorące podziękowania. Nie, o niczym takim nikt nie słyszał. Ale wypowiadający kategoryczne (krytyczne!) sądy na mój temat wiedzą tylko jedno: To niemożliwe, żeby ktoś napisał tych recenzji tak dużo, więc to musi być jakieś oszustwo! Zanim pozwolę sobie na własny komentarz, chciałbym na chwilę oddać głos mojej córce. Wierni czytelnicy tego blogu poznali ją na przykład w tym wpisie. Obecnie jest to dorosła osoba, która widząc, co się wokół mnie dzieje, chciała wysłać do redakcji atakującego mnie czasopisma poniższy email: Prosiłem córkę usilnie, żeby tego listu nie wysyłała, gdyż obawiałem się, że także i Ona zostanie wplątana w aferę, którą przeciwko mnie sztucznie zmontowano, a potem pracowicie podsycano. Natomiast przytoczyłem tutaj ten list, żeby ktoś inny (a nie ja) powiedział to, co pracownicy AGH wiedzą bardzo dobrze: że ja naprawdę pracuję 7 dni w tygodniu, że przychodzę do pracy przed 7 (czasem jeszcze przed sprzątaczką), a wychodzę po 22. Taka jest prawda, więc te kwestionowane recenzje naprawdę miałem czas napisać. Zwłaszcza, że piszę je już od bardzo wielu lat - pierwsze recenzje doktorskie napisałem w 1981 roku, pierwsze recenzje habilitacji w 1986 roku, pierwszą opinię profesorską w 1990 roku. Nikt z atakujących mnie dyskutantów nie zadał sobie trudu wykonania prostych obliczeń: Pisząc w ciągu 25 lat 144 recenzje profesorskie, wykonywałem przeciętnie mniej niż 6 recenzji rocznie. Jedną na dwa miesiące. Czy to jest niemożliwe? Mając od prawie 30 lat prawo do recenzowania habilitacji (byłem kiedyś najmłodszym profesorem w Polsce!) i pisząc w tym czasie 157 recenzji wykonywałem przeciętnie znowu mniej niż 6 recenzji rocznie, czyli jedną na dwa miesiące. Ponawiam pytanie: Czy to jest niemożliwe? Doktoraty recenzuję od 34 lat. Wykonałem takich recenzji dokładnie 304, to oznacza średnią 9 recenzji rocznie. Czy jest to niemożliwe przy pracy 7 dni w tygodniu po 15 godzin dziennie? Osoby nie zorientowane chcę ponadto uświadomić, że recenzji nie wykonuje się dlatego, że się ma na to ochotę. Do wykonania recenzji zaprasza Rada Naukowa, wybierając ze wszystkich naukowców w Polsce tego, kto najlepiej (zdaniem tej Rady!) zna się na problematyce poruszanej w doktoracie, uprawianej przez habilitanta lub rozwijanej przez kandydata do tytułu profesora. Zaproszony specjalista może odmówić, ale wtedy opóźnia karierę osoby ubiegającej się o stopień czy tytuł naukowy. Ja z reguły nie odmawiałem, bo większość prac, które recenzowałem, bazowała w taki lub inny sposób na moich własnych badaniach i publikacjach naukowych, więc otwierając taki doktorat czy habilitację już wiele na temat meritum tej pracy wiedziałem, zanim zacząłem ją czytać. Ale czytałem tak starannie, że wyłapywałem błędnie postawione przecinki albo literówki. Moje recenzje były znane z tego, że miewały po kilkanaście stronic i obok ocen zawierały także często cenne dla autora sugestie korekty kierunku dalszych prac. W wielu miejscach i przy wielu okazjach były one stawiane za wzór. No ale moi krytycy wiedzą lepiej - że ich wcale nie było, albo że pisał je ktoś inny. Obrzydliwe! I jeszcze jedno. Pracowałem w informatyce, gdy uprawnionych do recenzowania było jeszcze bardzo niewielu, a chcących zdobywać stopnie naukowe - mnóstwo. Pisząc te recenzje (zwykle bardzo obszerne i merytoryczne), otwierałem drzwi kariery naukowej przed wieloma osobami, które są dziś chlubą polskiej nauki. W sumie pomogłem w promocji ponad 600 uczonych. I za to teraz wylewa się wiadra pomyj na moją głowę!,Ryszard TadeusiewiczW ostatnim czasie ma miejsce akcja polegająca na publikowaniu w różnych miejscach zniesławiających opinii i wypowiedzi na mój temat, zwykle bardzo napastliwych i dość słabo związanych z rzeczywistymi faktami. Myślę, że z osobami publikującymi te zniesławienia spotkam się w sądzie, w którym będę domagał się obrony przed poważnym naruszeniem moich dóbr osobistych - i wtedy być może zdziwię się, odkrywając kto ukrywał się pod takimi czy innymi nickami w sieci. Nie jest to właściwe miejsce do przedstawienia całego kontekstu tych napaści. Jeśli ktoś byłby tym zainteresowany to może zapoznać się z moim wyjaśnieniem, ale do tego wątku nie będę się tu odnosił. Natomiast w bardzo wielu krytycznych wypowiedziach na mój temat przewija się wątek oburzenia (!!!), że napisałem łącznie ponad 600 recenzji w ramach różnych przewodów doktorskich i habilitacyjnych oraz w postępowaniach związanych ze stanowiskami profesorskimi i z tytułem naukowym profesora. Osoby piszące te krzywdzące opinie na mój temat nie widziały nigdy żadnej mojej recenzji, nie słyszały podziękowań, jakie otrzymywałem od dziekanów, dla których te recenzje pisałem, podkreślających ich merytoryczną wartość, nie spotkały osób, które opiniowałem, a które nieraz mi przypominają na konferencjach czy przy innych spotkaniach, że to właśnie moja recenzja pozwoliła im spojrzeć na badane zagadnienia naukowe z nowego punktu widzenia, czemu często towarzyszą gorące podziękowania. Nie, o niczym takim nikt nie słyszał. Ale wypowiadający kategoryczne (krytyczne!) sądy na mój temat wiedzą tylko jedno: To niemożliwe, żeby ktoś napisał tych recenzji tak dużo, więc to musi być jakieś oszustwo! Zanim pozwolę sobie na własny komentarz, chciałbym na chwilę oddać głos mojej córce. Wierni czytelnicy tego blogu poznali ją na przykład w tym wpisie. Obecnie jest to dorosła osoba, która widząc, co się wokół mnie dzieje, chciała wysłać do redakcji atakującego mnie czasopisma poniższy email: Prosiłem córkę usilnie, żeby tego listu nie wysyłała, gdyż obawiałem się, że także i Ona zostanie wplątana w aferę, którą przeciwko mnie sztucznie zmontowano, a potem pracowicie podsycano. Natomiast przytoczyłem tutaj ten list, żeby ktoś inny (a nie ja) powiedział to, co pracownicy AGH wiedzą bardzo dobrze: że ja naprawdę pracuję 7 dni w tygodniu, że przychodzę do pracy przed 7 (czasem jeszcze przed sprzątaczką), a wychodzę po 22. Taka jest prawda, więc te kwestionowane recenzje naprawdę miałem czas napisać. Zwłaszcza, że piszę je już od bardzo wielu lat - pierwsze recenzje doktorskie napisałem w 1981 roku, pierwsze recenzje habilitacji w 1986 roku, pierwszą opinię profesorską w 1990 roku. Nikt z atakujących mnie dyskutantów nie zadał sobie trudu wykonania prostych obliczeń: Pisząc w ciągu 25 lat 144 recenzje profesorskie, wykonywałem przeciętnie mniej niż 6 recenzji rocznie. Jedną na dwa miesiące. Czy to jest niemożliwe? Mając od prawie 30 lat prawo do recenzowania habilitacji (byłem kiedyś najmłodszym profesorem w Polsce!) i pisząc w tym czasie 157 recenzji wykonywałem przeciętnie znowu mniej niż 6 recenzji rocznie, czyli jedną na dwa miesiące. Ponawiam pytanie: Czy to jest niemożliwe? Doktoraty recenzuję od 34 lat. Wykonałem takich recenzji dokładnie 304, to oznacza średnią 9 recenzji rocznie. Czy jest to niemożliwe przy pracy 7 dni w tygodniu po 15 godzin dziennie? Osoby nie zorientowane chcę ponadto uświadomić, że recenzji nie wykonuje się dlatego, że się ma na to ochotę. Do wykonania recenzji zaprasza Rada Naukowa, wybierając ze wszystkich naukowców w Polsce tego, kto najlepiej (zdaniem tej Rady!) zna się na problematyce poruszanej w doktoracie, uprawianej przez habilitanta lub rozwijanej przez kandydata do tytułu profesora. Zaproszony specjalista może odmówić, ale wtedy opóźnia karierę osoby ubiegającej się o stopień czy tytuł naukowy. Ja z reguły nie odmawiałem, bo większość prac, które recenzowałem, bazowała w taki lub inny sposób na moich własnych badaniach i publikacjach naukowych, więc otwierając taki doktorat czy habilitację już wiele na temat meritum tej pracy wiedziałem, zanim zacząłem ją czytać. Ale czytałem tak starannie, że wyłapywałem błędnie postawione przecinki albo literówki. Moje recenzje były znane z tego, że miewały po kilkanaście stronic i obok ocen zawierały także często cenne dla autora sugestie korekty kierunku dalszych prac. W wielu miejscach i przy wielu okazjach były one stawiane za wzór. No ale moi krytycy wiedzą lepiej - że ich wcale nie było, albo że pisał je ktoś inny. Obrzydliwe! I jeszcze jedno. Pracowałem w informatyce, gdy uprawnionych do recenzowania było jeszcze bardzo niewielu, a chcących zdobywać stopnie naukowe - mnóstwo. Pisząc te recenzje (zwykle bardzo obszerne i merytoryczne), otwierałem drzwi kariery naukowej przed wieloma osobami, które są dziś chlubą polskiej nauki. W sumie pomogłem w promocji ponad 600 uczonych. I za to teraz wylewa się wiadra pomyj na moją głowę!,Ryszard Tadeusiewicz