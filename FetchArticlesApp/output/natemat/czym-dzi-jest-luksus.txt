Bezpretensjonalny design, elegancja, przestrzeń. Komfort, prywatność, usługa szyta na miarę - na naszym blogu zbliżamy się do końca głosowania na najbardziej stylowy hotel, który wraz ze STYLISH TRAVELLERS odwiedziliśmy w 2013 roku. Co powoduje, że zachwyca nas jakieś miejsce? Czy wyjeżdżając na urlop chcemy się poczuć jak u przyjaciela, który zaprosił nas do swojego domu i przekaże wszystkie sekretne adresy czy może wolimy hotel z perfekcyjną obsługą i kilkoma restauracjami? Luksus rozumiemy jako powrót do natury, obcowanie z ludźmi czy może jako elegancję i blichtr? Nasze propozycje: 1. X2 SAMUI RESORT/wyspa Koh Samui/Tajlandia zachwyca nas: - minimalizm w architekturze, który doskonale stapia się z otoczeniem - idealne zagospodarowanie przestrzeni - prywatna willa z łazienką wyglądającą na kameralny basen - to tylko przedsmak prywatności - otwarta restauracja z widokiem na morze, z możliwością zamknięcia przy silniejszym wietrze, w której serwowane są świetne tapas z owocami morza, oraz śniadania z szampanem 2. Borgo Santo Pietro/Toskania/Włochy zachwyca nas: - perfekcja detalu - od wystroju wnętrz, przez kuchnię, po personalizację pobytu - najlepszy szef kuchni jakiego spotkaliśmy podczas naszych podróży (lody chrzanowe!) - ze Stefano można umówić się także na warsztaty gotowania - warsztaty z malowania i pomysł, aby sprowadzać na miesiąc artystów z różnych zakątków świata 3. 25hours hotel/Wiedeń/Austria zachwyca nas: - połączenie cech backpackerskiego luzu i miejskiego luksusu - budka fotograficzna w holu hotelu – idealna pamiątka z podróży - jogging corner w holu – ręczniki i woda dla sportowych duchów - a bieganie po okolicy to alternatywny pomysł na zwiedzanie miasta 4. Hotel Particulier Montmarte/Paryż/Francja zachwyca nas: - personalny, unikalny wystrój każdego z apartamentów i historia, którą opowiadają - śpiew ptaków, którego możemy słuchać popijając szampana w ogrodzie. Ta cisza kontrastuje ze zgiełkiem miasta Paryża, który zawsze tętni życiem - kameralność (podobno zaglądają tu znane we Francji osobistości, niekoniecznie gdy chcą upubliczniać swój sposób spędzania czasu) 5. Eremito/Umbria/Włochy zachwyca nas: - oryginalny koncept luksusu rozumianego jako powrót do prostoty i natury - autentyczność miejsca: rekonstrukcja XIII-wiecznego klasztoru, wegetariańskie przepisy oparte na tych klasztornych, chóry gregoriańskie w tle. Każdy pokój ma swojego świętego patrona, nawet szlafroki wyglądają jak mnisie szaty - charyzmatyczny właściciel, który oczarowuje, inspiruje, a czasem nawet terapeutyzuje… o ile mamy na to ochotę 6. La Bandita/Toskania/Włochy co zachwyca: - fantastyczna atmosfera, dzięki której można poczuć się jak w luksusowym domu przyjaciela - położenie w parku narodowym w doliny val d'orcia: w okolicy La Bandita nie zagościli żadni sąsiedzi i dzięki temu można napawać się widokiem niezagospodarowanych, "filmowych" wzgórz Toskanii" - biblioteka z książkami w różnych językach i płytoteka 7. No Name Luxury Hotel & Spa zachwyca nas: - mieszanka tradycyjnej górskiej architektury i nowoczesnego designu - jasne drewno, kryształowe żyrandole, skóry i unikalne meble, które można zakupić - pokój wina i cygar - oryginalna przestrzeń spa i kryształowe żyrandole nad basenem 8. Temple Tree Resort/Langkawi/Malezja zachwyca nas: - niesamowity architektoniczny miks autentycznych chińskich, arabskich, indyjskich i malajskich willi, który sprawia, że Temple Tree jest jak muzeum orientalnego designu w pigułce - wszechogarniający spokój i prywatność (śniadanie zostawiane w lodówce wieczorem poprzedniego dnia, koszyk plażowy, sarongi i niezbędnik - wszystko w pokoju) - własny kot – liczba nieograniczona ponieważ koncepcja miejsca to także schronisko dla zwierząt Jak Wy rozumiecie luksus, który z hoteli jest najbliższy waszej definicji? O hotelach można przeczytać na naszym blogu www.intopassion.com. Do jutra można też głosować na najbardziej stylowy hotel na naszym fanpage'u na facebooku.,Paulina Grabara