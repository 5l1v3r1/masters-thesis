Jak wynika z sodaży firm FashionFan, Interactive Research Center i LeadR Polacy częściej zaglądają na specjalistyczne blogi niż do magazynów dotyczących mody. Prawie połowa polskich internautów, którzy interesują się modą deklaruje, że odwiedza blogi modowe. Najczęściej poszukują w nich inspiracji oraz szukają nowych informacji z branży. Badania pokazują, że 75 proc. internautów wchodzi na nie przynajmniej raz w tygodniu, a prawie 40 proc. respondentów przyznaje się, że odwiedza strony przynajmniej raz dziennie. Jednak wbrew temu co może się wydawać blogi nie są pierwszym źródłem informacji o modzie. Okazuje się, że większość respondentów wiadomości branżowe czerpie z serwisów social media (72 proc.) oraz serwisów internetowych (65 proc.). Dopiero na trzecim miejscu z wynikiem 44 proc. znalazły się blogi modowe. Do rozwoju blogów modowych niewątpliwie przyczyniła się Kasia Tusk ze swoim "makelifeeasier.pl". Jednak to nie ona ma najwięcej odwiedzających. Na pierwszym miejscu znajduje się Julia "Maffashion" Kuczyńska. Jej blog "Madamejulietta.blogspot.com" zna prawie 11 proc. respondentów. Większość ankietowanych przyznawała się również, że pod wpływem blogów modowych dokonywała zakupów (56 proc.), a najbardziej śledzoną marką ubrań jest H&M – obserwują ją aż 31 proc. badanych.,Szymon Kruś