Serwis MamPrawoWiedziec.pl podsumował, kto startuje do stołecznego samorządu. Do Rady m.st. Warszawy: 16 komitetów. Warszawiacy wybierają swoich przedstawicieli do rady miasta oraz do rady swojej dzielnicy. W okręgach wyborczych do wspólnej rady miejskiej startuje 1122 kandydatów i kandydatek z 16 komitetów wyborczych, przy czym 10 komitetów zapełniło listy we wszystkich 9 okręgach. Trzy komitety wystawiają kandydatów tylko w jednym okręgu (KWW Bielecki – na Bielanach i Żoliborzu, KWW Współpraca i Partnerstwo na Pradze-Południe, KW Sybiraków w Śródmieściu i na Ochocie). Najwięcej kandydatów – 117 osób – zarejestrował komitet Prawa i Sprawiedliwości. Najmniejszą reprezentację wystawiają: KWW Sybiraków i KWW Bielecki – po 5. Z okręgów będzie wybranych od 5 do 9 radnych (zależy to od liczby mieszkańców). Najwięcej, bo 147 kandydatów, ubiega do Rady m.st. Warszawy z Mokotowa (okręg nr 3). Najmniej chętnych do objęcia funkcji radnego miejskiego jest na Woli (okręg nr 4) – w rywalizacji wyborczej weźmie udział 100 osób. Statystyczny kandydat do rady miasta to mężczyzna (jest ich 53 proc.) i ma niecałe 44 lata. Statystyczna kandydatka jest blisko o dwa lata starsza – ma 45,5 roku. Kandydatki. Warszawskie rady dzielnicowe i stołeczna rada miasta mogą się poszczycić największą liczbą startujących kandydatek – kobiety stanowią 47 proc. startujących. To o 12 pkt. proc. więcej niż wymagane ustawowo kwoty (35 proc.) i o 14 więcej niż w jednomandatowych okręgach do gminy w Polsce (33 proc.). Procentowo najmniej kobiet, wśród komitetów startujących w większości okręgów, ma na listach Prawo i Sprawiedliwość: 43 proc. Najwięcej kandydatek, bo 52 proc., wystawiła Partia Zielonych. Wiek. Dziewięcioro z 1122 kandydatów do rady miasta ma 18 lat. Najstarsza kandydatka jest zaś prawie 5-ciokrotnie starsza i ma 89 lat. Najmłodszą reprezentację z komitetów obejmujących większość okręgów wystawia KW Inicjatywa Mieszkańców Warszawy – średnio mają 36 lat. Najstarszą zaś – KW Warszawa Społeczna: 52 lata. Radni dzielnicowi. Oprócz rady m.st. Warszawy, każdy mieszkaniec stolicy wybiera swojego reprezentanta do rady dzielnicy, w której mieszka. Liczba jej radnych zależy od liczby mieszkańców. Najwięcej na Bemowie. W wyborach do rad dzielnicowych najwięcej kandydatów startuje na Bemowie: 375. Najmniej osób, bo 118, zdecydowało się ubiegać o mandat radnego w Wilanowie. Łącznie do rad dzielnic wystartuje w Warszawie 4726 kandydatów. Rembertowianie będą wybierać spośród średnio 15 kandydatów. O połowę mniej kandydatur do rozważenia mają mieszkańcy Wilanowa. Przeciętny kandydat. Wśród kandydujących do rad dzielnic – tak samo jak do rady miasta – 53 proc. startujących to mężczyźni, a 47 proc. to kobiety. Na Ochocie kandydatki stanowią blisko 50 proc. Najmniej pań (42 proc.) znajduje się na listach komitetów w Wawrze. Starsze kandydatki. W dzielnicy chce nas reprezentować ponad dwadzieścioro 18-latków. Z kolei najstarszy kandydat startuje w Śródmieściu i ma lat 90. Statystycznie najmłodsi kandydaci (średnia wieku 41 lat) ubiegają się o mandat radnego dzielnicy na Bemowie i Białołęce, najstarsi – w Wesołej (średnia wieku 47 lat). Statystyczna kandydatka ma 45 lat, a kandydat – 43 lat. Tylko 3 komitety w Wilanowie. Najwięcej (10) komitetów zarejestrowano na Bielanach i Pradze Południe. Jedynie spośród trzech komitetów (PO, PiS, KW Stow. Mieszkańców Miasteczka Wilanów) będą mogli wybierać mieszkańcy Wilanowa. Sprawdź, kto chce ciebie reprezentować na MamPrawoWiedziec.pl,MamPrawo Wiedziec.pl