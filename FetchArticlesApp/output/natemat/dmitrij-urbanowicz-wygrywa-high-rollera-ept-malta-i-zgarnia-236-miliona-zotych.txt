Wielki sukces polskiego pokera na turnieju w ramach prestiżowego European Poker Tour Malta. Dzmitry Urbanovich wygrywa High Rollera, a Piotr Franczak zajmuje 6. miejsce. W High Rollerze opłacono 88 wpisowych (każde w wysokości €25,500), a wśród uczestników byli m.in. Philipp Gruissem, Martin Finger, Fabian Quoss i Ole Schemion. Do stołów zasiadło także trzech Polaków- Jose Carlos Garcia, Piotr Franczak i Dzmitry Urbanovich. Jose odpadł z turnieju jeszcze przed miejscami płatnymi. Natomiast Piotr i Dzmitry poradzili sobie świetnie. Obaj Polacy zaczynali grę na stole finałowym z solidnymi stackami. Na 6. miejsce odpadł Piotr Franczak i tym samym nasz pokerzysta mógł udać się do kasy po odbiór €129,400. Piotr w miniony weekend wygrał High Rollera za €3,300 podczas World Poker Tour Wiedeń i otrzymał €45,000. Pierwsze trzy miesiące 2015 roku są dla Piotra niezwykle udane. Na PCA również zagrał w High Rollerze (z wpisowym $25,000) i radził sobie doskonale. Ostatecznie zajął 12. miejsce i wygrał $98,780. W swojej dotychczasowej karierze live wygrał $169,533. Na swoim koncie ma zwycięstwo w turnieju bocznym €1,100 No-Limit Hold’em Turbo podczas EPT Praga 2014 (€18,300). W heads-up'ie High Rollera na Malcie spotkali się Dzmitry Urbanovich oraz Connor Drinan. Polak miał stack w wysokości 72 big blindów, a Amerykanin 112 big blindów. W trakcie gry Polak odrabiał straty i w końcu wyszedł na prowadzenie. W pewnym momencie, Drinan spadł do zaledwie 9 big blindów, ale udało mu się częściowo odrobić straty i wrócić do poziomu 22 big blindów. Na szczęście, to był kres jego możliwości w tym turnieju. W decydującym rozdaniu para ,,dziesiątek” Polaka okazała się lepsza od pary ,,dziewiątek” Drinana. Dzięki temu to Polak sięgnął po tytuł. Dzmitry otrzymał za zwycięstwo €572,300. W swojej dotychczasowej karierze live wygrał $261,675 (nie licząc HR na Malcie). Zaledwie trzy tygodnie temu Dzmitry triumfował w High Rollerze za €2,200 podczas Eureka Poker Tour w Rozvadovie (€25,725). A w styczniu tego roku, podczas PCA wygrał jeden z turniejów bocznych za $2,000 i otrzymał $37,640. Wyniki €25,000 High Rollera na EPT Malta: 1. Dzmitry Urbanovich- €572,300 2. Connor Drinan- €397,800 3. Daniel Dvoress- €263,000 4. Nick Petrangelo- €205,900 5. Dani Stern- €166,000 6. Piotr Franczak- €129,400 7. Sam Greenwood- €102,400 8. Martin Finger- €79,800,Jakub Suszka