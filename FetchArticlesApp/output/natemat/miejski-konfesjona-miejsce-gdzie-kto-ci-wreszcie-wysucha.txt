Los Angeles to miasto, w którym wcielono w życie interesujący projekt społeczno-charytatywny. Mowa o „miejskim konfesjonale”, który pozwala mieszkańcom metropolii zwierzyć się ze swoich problemów zaangażowanym w akcję wolontariuszom. W ramach inicjatywy 2 razy w tygodniu w miasto wyrusza grupa ludzi, którzy przystają w zatłoczonych miejscach, trzymając tabliczkę z napisem w stylu „wysłucham cię za darmo”. Po przełamaniu początkowej nieufności nieznajomi rozpoczynają dyskusję ze świeckim „spowiednikiem”, który oferuje im słowa pocieszenia. Wolontariusze uczestniczący w tej kampanii społecznej przestrzegają 2 głównych zasad. Po pierwsze, nie namawiają nikogo do rozwiązania problemu w taki, czy inny sposób. Po drugie, nie nagrywają przeprowadzonych rozmów. Pomysłodawcą miejskiego konfesjonału jest Benjamin Mathes, aktor z Los Angeles, który wpadł na ten pomysł, gdy w 2012 roku sam przechodził przez trudny okres, jakim był dla niego rozwód. Od tego czasu inicjatywa rozprzestrzeniła się po miastach na całym świecie, począwszy od Nowego Yorku (USA), poprzez Barcelonę (Hiszpania), a skończywszy na Limie (Peru) i Tokio (Japonia).,Dawid Wojtowicz