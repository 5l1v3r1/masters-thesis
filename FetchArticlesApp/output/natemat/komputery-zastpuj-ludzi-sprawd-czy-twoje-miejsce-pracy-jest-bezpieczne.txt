Od zawsze postęp technologiczny wiązał się z rewolucją na rynku pracy. Niektóre zawody pojawiały się, inne stawały się zbędne, ustępując miejsca automatom. W dobie wszechobecnej cyfryzacji kolejne zawody przejdą do historii. I będzie to niemała „czystka”. O skali czekających ludzkość przemian świadczy raport, opublikowany przez The Oxford Martin School, którego autorzy skupili się na zbadaniu wpływu technologii na przyszłość człowieka. Z dokumentu wynika, że aż 47% zawodów wykonywanych obecnie w USA zostanie zastąpionych przez komputery. Kto zatem powinien spodziewać się utraty miejsca pracy? Na liście do „wymiany” są agenci nieruchomości, hodowcy zwierząt, doradcy podatkowi, urzędnicy od wprowadzania danych, a także recepcjoniści i sekretarze.,Dawid Wojtowicz