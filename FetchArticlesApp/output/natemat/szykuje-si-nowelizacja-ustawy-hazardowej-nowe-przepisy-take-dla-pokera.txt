Być może w końcu dojdzie do dużej nowelizacji ustawy hazardowej. Sporo wskazuje na to, że zmiany obejmą także pokera. Informację o szykowanej nowelizacji podał Tomasz Zieliński, dziennikarz portalu Sport.pl. Jak pisze w swoim tekście, pierwsze konsultacje odbyły się jeszcze w grudniu. W lutym czekają nas konsultacje społeczne, a po ich zakończeniu projekt trafi do Sejmu. Jak czytamy w artykule, nowelizacja przewiduje wprowadzenie dla firm bukmacherskich kilkunastoprocentowego podatku od zysków (obecnie 12% od obrotu), a do tego również licencję w wysokości 500,000 złotych. Rynek hazardowy miałby być nadzorowany przez Izbę Skarbową, a nie jak teraz przez Izbę Celną. Strony internetowe bukmacherów, którzy działaliby w Polsce bez licencji miałyby być blokowane. Utrzymany miałby zostać zakaz reklamowania usług bukmacherskich. Firmy, które chciałyby sponsorować np. kluby sportowe mogłyby tylko informować, że są takimi sponsorami. Obecnie, rynek zakładów bukmacherskich jest wart ok. 5-6 miliardów złotych, a tylko 10% należy do firm, które działają zgodnie z obecną ustawą- w Polsce takich firm jest pięć. W Danii, która ma liberalne przepisy hazardowe i korzystniejszy system podatkowy, działa ponad 40 firm, które płacą 20-procentowy podatek od przychodów brutto. Najciekawsze z naszego punktu widzenia są jednak informacje dot. pokera. Tomasz Zieliński pisze: Na razie przestrzegałbym jednak przed nadmiernym optymizmem. Poczekajmy na szczegółowe rozwiązania, a dopiero wtedy będziemy mogli powiedzieć, czy jest się z czego cieszyć. Wszystko zależy od tego, czy przygotowywane rozwiązania pójdą w stronę tych z Włoch, Francji i Hiszpanii, czy może Danii. Jeśli zobaczymy tę pierwszą opcję, to będzie gorzej niż obecnie. Tamtejsi pokerzyści online są odcięci od międzynarodowej puli graczy. W wyniku tego, operatorzy oferują w tych krajach gorsze promocje, a w turniejach są mniejsze pule nagród. Z roku na rok pogarszają się także wyniki finansowe pokerroomów online. Jeśli nowe polskie prawo pójdzie w stronę Danii, to będą powody do zadowolenia. Tamtejsi pokerzyści nie są odcięci od międzynarodowej puli graczy i mogą uczestniczyć w najważniejszych festiwalach pokera online. Także wyniki finansowe pokerroomów są lepsze, a co za tym idzie, państwo zarabia na podatkach. Co do projektu, to mam dobre przeczucia i (być może naiwnie) wierzę w rozsądek polityków. Z drugiej strony, pojawia się pytanie, czy projekt na etapie dalszych prac nie zostanie zmieniony na niekorzystny? Patrząc na działania obecnego rządu, obawa jest jednak zasadna. Ale pamiętajmy również, że rząd musi pokryć swoje populistyczne obietnice wyborcze. Gdyby podatki pokerowe skonstruować na korzystnym dla graczy, operatorów i rządu poziomie, to Polska zyskałaby rocznie nawet 100 milionów euro. Za te pieniądze można m.in.: -sfinansować 2,800 przeszczepów serca, -kupić 840 karetek, -wybudować 420 przedszkoli, -wybudować 233 żłobki, -wybudować 420 kilometrów ścieżek rowerowych, -wybudować dwie obwodnice średniej wielkości miast, -wybudować 35,000 ,,orlików” do siatkówki plażowej. .,Jakub Suszka