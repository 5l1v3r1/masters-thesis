Uważany za jedną z największych nadziei polskiego tenisa Jerzy Janowicz notuje ostatnio słabszą formę. I źle przyjmuje kolejne porażki. Po przegranym meczu w Pucharze Davisa Janowiczowi nie udało się powstrzymać emocji i ostro skrytykował dziennikarzy oraz kibiców. – Co robicie? Siedzicie i krytykujecie – strofował przedstawicieli mediów. Jerzy Janowicz znany jest z ostrego charakteru – nie raz widzieliśmy jego kłótnie z sędziami, którzy jego zdaniem popełniali błędy. Ale zdaje się, że teraz tenisista przekroczył granicę i narobił sobie wrogów. Po przegranym meczu w Pucharze Davisa Janowicz jeszcze zdenerwowany wyszedł na konferencję prasową i dał upust swoim frustracjom. I to nie tylko tym dotyczącym sportu i gry na korcie. Przekonywał też, że dziennikarze będą mogli krytykować grę jego oraz innych zawodników dopiero kiedy sami spróbują gry na korcie i przekonają się jak trudne są treningi.,Kamil Sikora