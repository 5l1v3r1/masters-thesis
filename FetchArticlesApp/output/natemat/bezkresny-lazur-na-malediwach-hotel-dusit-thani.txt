Malediwy to kraj, który w zasadzie żyje z turystyki. Trudno więc dziwić się, że hotelarstwo jest tam na najwyższym poziomie, a inwestorzy prześcigają się w pomysłach na przyciągnięcie poszukujących rajskich luksusów gości. Dusit Thani Maldives Hotel jest otoczony przez białe piaszczyste plażę i lazurowe wody Oceanu Indyjskiego. Oferta zaczyna się od zwykłych willi na plaży, poprzez te bardziej luksusowe wyposażone w basen, wille nad laguną, aż do tych najbardziej ekskluzywnych pawilonów wybudowanych na palach. Restauracje oferują świeże owoce morza, steki i kuchnię tajską, oraz przekąski w przeróżnych rozsypanych po całym zespole hotelowym barach. Kartą przetargową tego miejsca nie jest wyłącznie urok architektury. Devrana SPA świadczy podobno jedyne w swoim rodzaju usługi i jest bezkonkurencyjne na Malediwach. Hotel jest położony w pobliżu Hanifaru Huraa, Światowego Rezerwatu Biosfery UNESCO. To miejsce jest chronione jako żerowisko dla mant i łagodnych rekinów wielorybich. Dusit Thani Maldives oferuje gościom kursy nurkowania, oraz cały potrzebny sprzęt, żeby te podwodne cuda można było zobaczyć na własne oczy. Do dyspozycji gości jest także studio fitness, trenerzy, instruktorzy jogi i biblioteka, oraz kilka butików. Wszystkie domy są wyposażone we niezbędne wygody takie jak dostęp do Internetu, ogromne ekrany i systemy kina domowego. Komu jednak to potrzebne w raju? Wystarczą te niesamowite tarasy z bezkresnym widokiem. Więcej informacji na stronie Dusit Thani.,Maja Święcicka