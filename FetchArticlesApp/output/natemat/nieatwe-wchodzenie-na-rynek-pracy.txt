Wejście na rynek pracy prosto po skończeniu przygody z uczelnią jest trudne. Utrata statusu studenta nie pomaga. Poniżej kilka prostych przemyśleń od gościa, który pierwsze kroki zawodowe stawiał kilka lat temu. Utrata statusu studenta nie pomaga w znalezieniu zatrudnienia. Wiem coś o tym - swoją pierwszą pracę niefizyczną straciłem właśnie wraz z utratą tegoż :) Aktualnie zajmuję się przede wszystkim muzyką - siłą rzeczy poznaję mnóstwo młodych ludzi z całej Polski. Zawsze gdy rozmawiam z osobami, które dopiero się uczą i marzą o zawodowej przyszłości, sugeruję zdobycie jakiegokolwiek doświadczenia praktycznego i sprawdzenia swoich predyspozycji zawodowych. Dlaczego? Bo mogą być one zupełnie inne od wyobrażeń! W jakiejkolwiek branży, z którą się zetknąłem, kompetencje teoretyczne nie były tak istotne dla pracodawcy jak doświadczenie. Pamiętam dobrze, gdy jednemu z najinteligentniejszych ludzi na moim roku na studiach, znalezienie pracy zajęło aż półtora roku od uzyskania dyplomu. Popełnił jednak błąd - jego CV było bogate w sekcji "Edukacja", zaś puste w części z doświadczeniem zawodowym. Jeśli jeszcze nie pracowałeś i odkładasz to na koniec studiów - przemyśl to. Gorąco zachęcam do pojawienia się na rynku pracy możliwie wcześnie. Warto nie ograniczać się wyłącznie do wymaganych praktyk studenckich, a zrobić ich znacznie więcej - poznać różnego rodzaju firmy i branże, które mogłyby wykorzystać w przyszłości Twoje umiejętności. Dwa dni temu ciekawą propozycję przedstawił Credit Agricole - bank zaprasza młodych ludzi, którzy planują karierę zawodową do akcji „Career Hacking”. Dwudziestu finalistów konkursu będzie miało okazję sprawdzić swoje predyspozycje zawodowe w trakcie warsztatów we Wrocławiu, pracując nad case studies. Dlaczego jeszcze warto się zastanowić nad tym, w której branży rozpocząć pracę? Zmiana branży - dostanie pracy innego rodzaju niż ta, w której mamy już doświadczenie - bywa nawet trudniejsza niż znalezienie pierwszej dobrej pracy w ogóle. Widzę to nie tylko po sobie ale i wielu kolegach. Jeśli w czymś masz już doświadczenie, łatwiej Ci zarówno znaleźć podobną pracę, jak i dostać za nią przyzwoite wynagrodzenie. Zaczynanie od początku, mimo nawet wieloletniej obecności na rynku, może się po prostu nie udać. Przez kilka lat współpracowałem z kolegą, który miał wykształcenie inżyniera dźwięku i potrafił budować fantastyczne zestawy głośnikowe. Mimo ewidentnego talentu nie znalazł nigdy pracy "w zawodzie" (choć wielu jego przyjaciół ze studiów - tak), a jego obecność na rynku pracy związana jest z obsługą klienta i zarządzaniem ludźmi. Dlaczego? Bo akurat w tej branży udało mu się znaleźć pierwszą dorywczą pracę podczas studiów i kolejne propozycje dostawał już wyłącznie z tego obszaru.,Janek SamołykWejście na rynek pracy prosto po skończeniu przygody z uczelnią jest trudne. Utrata statusu studenta nie pomaga. Poniżej kilka prostych przemyśleń od gościa, który pierwsze kroki zawodowe stawiał kilka lat temu. Utrata statusu studenta nie pomaga w znalezieniu zatrudnienia. Wiem coś o tym - swoją pierwszą pracę niefizyczną straciłem właśnie wraz z utratą tegoż :) Aktualnie zajmuję się przede wszystkim muzyką - siłą rzeczy poznaję mnóstwo młodych ludzi z całej Polski. Zawsze gdy rozmawiam z osobami, które dopiero się uczą i marzą o zawodowej przyszłości, sugeruję zdobycie jakiegokolwiek doświadczenia praktycznego i sprawdzenia swoich predyspozycji zawodowych. Dlaczego? Bo mogą być one zupełnie inne od wyobrażeń! W jakiejkolwiek branży, z którą się zetknąłem, kompetencje teoretyczne nie były tak istotne dla pracodawcy jak doświadczenie. Pamiętam dobrze, gdy jednemu z najinteligentniejszych ludzi na moim roku na studiach, znalezienie pracy zajęło aż półtora roku od uzyskania dyplomu. Popełnił jednak błąd - jego CV było bogate w sekcji "Edukacja", zaś puste w części z doświadczeniem zawodowym. Jeśli jeszcze nie pracowałeś i odkładasz to na koniec studiów - przemyśl to. Gorąco zachęcam do pojawienia się na rynku pracy możliwie wcześnie. Warto nie ograniczać się wyłącznie do wymaganych praktyk studenckich, a zrobić ich znacznie więcej - poznać różnego rodzaju firmy i branże, które mogłyby wykorzystać w przyszłości Twoje umiejętności. Dwa dni temu ciekawą propozycję przedstawił Credit Agricole - bank zaprasza młodych ludzi, którzy planują karierę zawodową do akcji „Career Hacking”. Dwudziestu finalistów konkursu będzie miało okazję sprawdzić swoje predyspozycje zawodowe w trakcie warsztatów we Wrocławiu, pracując nad case studies. Dlaczego jeszcze warto się zastanowić nad tym, w której branży rozpocząć pracę? Zmiana branży - dostanie pracy innego rodzaju niż ta, w której mamy już doświadczenie - bywa nawet trudniejsza niż znalezienie pierwszej dobrej pracy w ogóle. Widzę to nie tylko po sobie ale i wielu kolegach. Jeśli w czymś masz już doświadczenie, łatwiej Ci zarówno znaleźć podobną pracę, jak i dostać za nią przyzwoite wynagrodzenie. Zaczynanie od początku, mimo nawet wieloletniej obecności na rynku, może się po prostu nie udać. Przez kilka lat współpracowałem z kolegą, który miał wykształcenie inżyniera dźwięku i potrafił budować fantastyczne zestawy głośnikowe. Mimo ewidentnego talentu nie znalazł nigdy pracy "w zawodzie" (choć wielu jego przyjaciół ze studiów - tak), a jego obecność na rynku pracy związana jest z obsługą klienta i zarządzaniem ludźmi. Dlaczego? Bo akurat w tej branży udało mu się znaleźć pierwszą dorywczą pracę podczas studiów i kolejne propozycje dostawał już wyłącznie z tego obszaru.,Janek Samołyk