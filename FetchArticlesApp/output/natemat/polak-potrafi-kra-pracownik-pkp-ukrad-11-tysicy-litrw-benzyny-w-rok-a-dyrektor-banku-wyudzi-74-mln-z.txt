Pracownik PKP Energetyka w ciągu roku ukradł firmie... 11 tysięcy litrów benzyny. W spółce nikt tego nie zauważył, nawet pomimo monitoringu. Z kolei dyrektor jednego z banków na Pomorzu wyłudził od swojego pracodawcy ponad 7 milionów złotych. Polak potrafi – kraść. I to na niesamowitą skalę. Jak pracownik PKP dokonał takiej sztuki i ukradł aż 11 tysięcy litrów paliwa, nie wie nikt. Nawet prezes spółki Jakub Karnowski, który o tej kradzieży opowiedział w "Dzienniku Gazecie prawnej". Jak podkreśla Karnowski w wywiadzie, nikt w firmie nie wie, jak sprytny pracownik ukradł tyle benzyny, nawet mimo obecności monitoringu. Z prostego wyliczenia wynika, że złodziej musiał kraść nieco ponad 30 litrów benzyny dziennie. Wyłudzanie pieniędzy od firmy - norma Karnowski zaznacza, że po rozpoczęciu audytu mającego pokazać nieprawidłowości w spółkach PKP, nagle na stacjach pojawiły się nadwyżki benzyny. PKP to także miejsce, gdzie można zarobić 33 tysiące złotych miesięcznie, w zasadzie nie pracując. Tak robił jeden z maszynistów w PKP Cargo. Prawdopodobnie wyłudzał pieniądze i wielokrotnie nie pojawiał się w pracy, chociaż mu za to płacono. W tym czasie maszynista zarabiał prawie 400 tysięcy rocznie. Trzeba przyznać, że to dość spektakularne dokonanie jak na szeregowego pracownika kolei. Jeszcze lepszy był dyrektor jednego z banków w Gdyni. Od swojej firmy wyłudził 7,4 miliona złotych. W przeciwieństwie do sytuacji na PKP, wiadomo, w jaki sposób się to stało. Otóż 41-letni dyrektor udzielił 42 kredytów nieistniejącym podmiotom gospodarczym. Nie miał jednak szczęścia i w poniedziałek 29 lipca o godz. 6 rano policja zapukała do jego mieszkania. Zabezpieczono dziewięć komputerów, telefon komórkowy i nośniki pamięci. Teraz grozi mu do 10 lat więzienia. Mniej sprytna była Izabela D. z jednego z olsztyńskich banków. Pracowała tam jako doradca finansowy - opisywał "Fakt". W ciągu 2 lat przywłaszczyła sobie około milion złotych z lokat klientów. By nikt nie trafił na jej trop, przelewała pieniądze po kilkadziesiąt razy. Niestety, to jej nie pomogło i w 2012 roku została złapana. Jak tłumaczyła, pieniądze były jej potrzebne na rozkręcenie działalności gospodarczej. Jej historia nie ujęła jednak za serca śledczych i prokuratura zażądała dla niej 6 lat więzienia. Czemu Polacy kradną? Niewątpliwie więc Polak potrafi kraść. I to w spektakularny sposób. Prof. Krzysztof Wielecki, socjolog, twierdzi, że dla naszej mentalności to w pewien sposób naturalne. Kradzieże po prostu sobie tłumaczymy i w ten sposób nie mamy wyrzutów sumienia. Wygląda na to, że w wielu przypadkach prof. Wielecki ma rację. Bo spektakularnych kradzieży, jeśli chodzi o Polaków, nie dokonują wcale gangi czy zorganizowane grupy. To raczej pojedyncze osoby, ewentualnie zespoły złożone z 3-5 osób, ale trudno nazwać je gangsterami. Ba, wręcz przeciwnie – wielu polskich złodziei bądź kombinuje, bądź używa nowoczesnej techniki. "Podziw" wzbudził dwa lata temu wyczyn mężczyzn, którzy wyciągnęli od Alior Banku milion złotych i nawet specjalnie nie pobrudzili rąk. "Napad" na Alior był, jak to określił prokurator Piotr Romaniuk dla "Newsweeka", który zajmował się sprawą, "opracowany i przeprowadzony bardzo inteligentnie". Zbrodnia doskonała? Sprawa, od strony technicznej, była dość skomplikowana i czasochłonna, ale się opłacała. W skrócie polegała na tym, że jeden ze złodziei założył w banku konto, na które można było dokonywać tzw. wpłat gotówkowych zamkniętych. Polega to na tym, że do banku dostarcza się kopertę z pieniędzmi w środku, ale pracownicy nie sprawdzają od razu zawartości. Na kopercie deklaruje się, ile w środku jest pieniędzy i wówczas bank przelewa nam od razu taką kwotę na konto. Podstawiony mężczyzna, który o mózgach operacji nic nie wiedział, wpłacił 250 tys. euro właśnie za pomocą koperty – tyle, że w środku umieścił reklamówki jednego z kantorów, które wyglądały jak banknoty euro. W czasie, gdy jeden mężczyzna zajmował się przekonaniem oddziału do założenia mu konta i udostępnienia usługi takiej wpłaty gotówkowej zamkniętej – dostępnej tylko dla zaufanych klientów – w Warszawie Dariusz O. Zakładał konto w innym oddziale Alior Banku. Od razu zaznaczył, żeby bank przygotował 250 tys. euro w gotówce, bo tyle wypłaci za kilka dni. Oczywiście, wpłacone przez słupa "pieniądze" trafiły do Dariusza O., który odebrał gotówkę i... zniknął. W efekcie więc bank przelał mu swój milion złotych. Śledczy, komentujący tę sprawę w mediach, byli pod wrażeniem planu. Dariusz O. zadbał nawet o takie szczegóły, jak zakładanie konta w nowiutkim oddziale banku – gdzie jeszcze nie było monitoringu. Do tego cała operacja została wykonana dosłownie z zegarmistrzowską precyzją: wszystkie działania zostały dokładnie wyliczone w czasie tak, by maksymalnie przedłużyć czas odkrycia kradzieży. Dariusz O. odebrał bowiem pieniądze w piątek o 16.30, a bank kopertę Macieja S. otworzył dopiero w poniedziałek. Komputery potrafią wiele. Np. ukraść 3,5 mln euro Jeszcze więcej pieniędzy z banków ukradło dwóch Polaków we współpracy z parą Rosjan. Ich łup to 3 miliony euro z pięciu belgijskich banków: AXS, Belfius, BNP Paribas Fortis, ING i KBC. Sposób na kradzież był o wiele prostszy, niż wyżej opisanego Dariusza O. polscy złodzieje w Belgii po prostu infekowali komputery klientów banku złośliwym oprogramowaniem, a następnie włamywali się na ich konta i przelewali z nich pieniądze – oczywiście, za pomocą podstawionych osób. Łącznie "zarazili" co najmniej 12 tysięcy osób tylko w dwóch bankach, z których ukradli ok. 3,2 miliona euro. Nie wiadomo, ile pieniędzy udało im się wyłudzić od pozostałych trzech banków. Nieco mniej spektakularny finansowo był haker z Krakowa, który oszukiwał ludzi na Allegro. Należy mu się jednak słowo, bo poszukiwało go aż... 26 prokuratur w całym kraju – w tym aż trzy listami gończymi. 26-latek włamywał się na konta użytkowników Allegro, gdzie podmieniał w danych użytkownika numer konta – na swój. W ten sposób wyłudził pieniądze od kilkuset osób. Szło mu to na tyle sprawnie, że był to jego sposób na życie – wedle różnych szacunków, podawanych przez media, mógł w ten sposób ukraść od kilku do kilkudziesięciu złotych. Najszybsze auto świata ukradzione przez Polaków Oczywiście, Polacy nie stronią też od tradycyjnych metod kradzieży. Trzech naszych rodaków pewnemu biznesmenowi w szwajcarskim mieście Oberrieden ukradli trzy samochody warte... 1,5 miliona euro. W tym legendarne już Bugatti Veyron, jedno z najszybszych aut świata. Do tego zabrali BMW 750 (limuzyna) i Ferrari 599 GTB. Dzień później złodziei zatrzymała niemiecka policja, choć jednemu z nich udało się uciec. Głośna też była sprawa Polaka, który ukradł limuzynę niemieckiemu ministrowi spraw wewnętrznych Thomasowi de Maiziere w 2010 roku. Piękne audi a4 policja dość szybko odzyskała, a nasz rodak tłumaczył, że... nie wiedział komu kradnie auto. Magazyny motoryzacyjne określały akcję w Szwajcarii jako "samochodową kradzież dekady", a czasem nawet stulecia. Do dzisiaj nie wiadomo, jak złodzieje tego dokonali. Niemieccy eksperci, którzy w tamtejszych mediach komentowali sprawę, twierdzili, że kradzież takich trzech aut na raz to nie lada wyczyn. Nie bez kozery jednak powstał w Polsce film "To ja, złodziej". Kradzież to ciężka praca, czyli 115 dowodów osobistych Pomijając ryzyko, jakie te osoby podejmują, zadziwiające jest, że często kradzieże to dla nich żmudna i dość wymagająca praca. Tak jak 26-letniego hakera, który kradł pieniądze z Allegro. Ale zdecydowanie najciężej nad kradzieżami pracował 41-letni mężczyzna o ponad stu tożsamościach. Dosłownie. We współpracy z 31-letnią kobietą złodziej zmieniał swój wizerunek i na wcześniej skradzione dane zakładał nowe, oryginalne dowody osobiste w urzędach. Policja znalazła w jego mieszkaniu 115 dowodów na 60 nazwisk z całej Polski. Do tego cztery pary okularów z różnymi oprawkami, soczewki zmieniające kolor oczu, a do tego dokumenty bankowe i pieczątki. 41-latek najpierw pozyskiwał prawdziwe dane innych osób – proponował zatrudnienie osobom poszukującym pracy. Wybierał mężczyzn podobnych do siebie. Skanował ich dowody osobiste. Później na fałszywe dane zakładał firmę, w której zatrudniał swoją 31-letnią koleżankę. Do tego w firmie zatrudniał dodatkowo jedną fikcyjną osobę, która potrzebowała kredytu. Gdy bank dzwonił do 31-letniej "księgowej" pytać o informacje niezbędne do udzielenia kredytu, kobieta – nauczona przez starszego kolegę – odpowiadała tak, by bank kredyt przyznał. W efekcie para wyłudziła od różnych banków ponad pół miliona złotych. Złodziej wpadł, bo w urzędzie ktoś w końcu połapał się przy wydawaniu kolejnego dowodu, że prosi o niego nie ta sama osoba, co wcześniej. Grozi im do 12 lat więzienia. Na pewno więc polskim złodziejom, czy to w kraju, czy za granicą, umiejętności, fantazji i kreatywności nie brakuje. Jak widać po przykładzie człowieka z 115 dowodami – zapału do pracy też nie, bo cała jego działalność musiała pochłaniać sporo czasu. I być może takich spektakularnych napadów w klasycznym wydaniu, jak skradzenie diamentów w Belgii, już dzisiaj nie ma, ale jedno jest pewne: Polak wciąż potrafi kraść miliony. I to tak, że pomysłowością zaskakuje wszystkich dookoła.,Michał WąsowskiPracownik PKP Energetyka w ciągu roku ukradł firmie... 11 tysięcy litrów benzyny. W spółce nikt tego nie zauważył, nawet pomimo monitoringu. Z kolei dyrektor jednego z banków na Pomorzu wyłudził od swojego pracodawcy ponad 7 milionów złotych. Polak potrafi – kraść. I to na niesamowitą skalę. Jak pracownik PKP dokonał takiej sztuki i ukradł aż 11 tysięcy litrów paliwa, nie wie nikt. Nawet prezes spółki Jakub Karnowski, który o tej kradzieży opowiedział w "Dzienniku Gazecie prawnej". Jak podkreśla Karnowski w wywiadzie, nikt w firmie nie wie, jak sprytny pracownik ukradł tyle benzyny, nawet mimo obecności monitoringu. Z prostego wyliczenia wynika, że złodziej musiał kraść nieco ponad 30 litrów benzyny dziennie. Wyłudzanie pieniędzy od firmy - norma Karnowski zaznacza, że po rozpoczęciu audytu mającego pokazać nieprawidłowości w spółkach PKP, nagle na stacjach pojawiły się nadwyżki benzyny. PKP to także miejsce, gdzie można zarobić 33 tysiące złotych miesięcznie, w zasadzie nie pracując. Tak robił jeden z maszynistów w PKP Cargo. Prawdopodobnie wyłudzał pieniądze i wielokrotnie nie pojawiał się w pracy, chociaż mu za to płacono. W tym czasie maszynista zarabiał prawie 400 tysięcy rocznie. Trzeba przyznać, że to dość spektakularne dokonanie jak na szeregowego pracownika kolei. Jeszcze lepszy był dyrektor jednego z banków w Gdyni. Od swojej firmy wyłudził 7,4 miliona złotych. W przeciwieństwie do sytuacji na PKP, wiadomo, w jaki sposób się to stało. Otóż 41-letni dyrektor udzielił 42 kredytów nieistniejącym podmiotom gospodarczym. Nie miał jednak szczęścia i w poniedziałek 29 lipca o godz. 6 rano policja zapukała do jego mieszkania. Zabezpieczono dziewięć komputerów, telefon komórkowy i nośniki pamięci. Teraz grozi mu do 10 lat więzienia. Mniej sprytna była Izabela D. z jednego z olsztyńskich banków. Pracowała tam jako doradca finansowy - opisywał "Fakt". W ciągu 2 lat przywłaszczyła sobie około milion złotych z lokat klientów. By nikt nie trafił na jej trop, przelewała pieniądze po kilkadziesiąt razy. Niestety, to jej nie pomogło i w 2012 roku została złapana. Jak tłumaczyła, pieniądze były jej potrzebne na rozkręcenie działalności gospodarczej. Jej historia nie ujęła jednak za serca śledczych i prokuratura zażądała dla niej 6 lat więzienia. Czemu Polacy kradną? Niewątpliwie więc Polak potrafi kraść. I to w spektakularny sposób. Prof. Krzysztof Wielecki, socjolog, twierdzi, że dla naszej mentalności to w pewien sposób naturalne. Kradzieże po prostu sobie tłumaczymy i w ten sposób nie mamy wyrzutów sumienia. Wygląda na to, że w wielu przypadkach prof. Wielecki ma rację. Bo spektakularnych kradzieży, jeśli chodzi o Polaków, nie dokonują wcale gangi czy zorganizowane grupy. To raczej pojedyncze osoby, ewentualnie zespoły złożone z 3-5 osób, ale trudno nazwać je gangsterami. Ba, wręcz przeciwnie – wielu polskich złodziei bądź kombinuje, bądź używa nowoczesnej techniki. "Podziw" wzbudził dwa lata temu wyczyn mężczyzn, którzy wyciągnęli od Alior Banku milion złotych i nawet specjalnie nie pobrudzili rąk. "Napad" na Alior był, jak to określił prokurator Piotr Romaniuk dla "Newsweeka", który zajmował się sprawą, "opracowany i przeprowadzony bardzo inteligentnie". Zbrodnia doskonała? Sprawa, od strony technicznej, była dość skomplikowana i czasochłonna, ale się opłacała. W skrócie polegała na tym, że jeden ze złodziei założył w banku konto, na które można było dokonywać tzw. wpłat gotówkowych zamkniętych. Polega to na tym, że do banku dostarcza się kopertę z pieniędzmi w środku, ale pracownicy nie sprawdzają od razu zawartości. Na kopercie deklaruje się, ile w środku jest pieniędzy i wówczas bank przelewa nam od razu taką kwotę na konto. Podstawiony mężczyzna, który o mózgach operacji nic nie wiedział, wpłacił 250 tys. euro właśnie za pomocą koperty – tyle, że w środku umieścił reklamówki jednego z kantorów, które wyglądały jak banknoty euro. W czasie, gdy jeden mężczyzna zajmował się przekonaniem oddziału do założenia mu konta i udostępnienia usługi takiej wpłaty gotówkowej zamkniętej – dostępnej tylko dla zaufanych klientów – w Warszawie Dariusz O. Zakładał konto w innym oddziale Alior Banku. Od razu zaznaczył, żeby bank przygotował 250 tys. euro w gotówce, bo tyle wypłaci za kilka dni. Oczywiście, wpłacone przez słupa "pieniądze" trafiły do Dariusza O., który odebrał gotówkę i... zniknął. W efekcie więc bank przelał mu swój milion złotych. Śledczy, komentujący tę sprawę w mediach, byli pod wrażeniem planu. Dariusz O. zadbał nawet o takie szczegóły, jak zakładanie konta w nowiutkim oddziale banku – gdzie jeszcze nie było monitoringu. Do tego cała operacja została wykonana dosłownie z zegarmistrzowską precyzją: wszystkie działania zostały dokładnie wyliczone w czasie tak, by maksymalnie przedłużyć czas odkrycia kradzieży. Dariusz O. odebrał bowiem pieniądze w piątek o 16.30, a bank kopertę Macieja S. otworzył dopiero w poniedziałek. Komputery potrafią wiele. Np. ukraść 3,5 mln euro Jeszcze więcej pieniędzy z banków ukradło dwóch Polaków we współpracy z parą Rosjan. Ich łup to 3 miliony euro z pięciu belgijskich banków: AXS, Belfius, BNP Paribas Fortis, ING i KBC. Sposób na kradzież był o wiele prostszy, niż wyżej opisanego Dariusza O. polscy złodzieje w Belgii po prostu infekowali komputery klientów banku złośliwym oprogramowaniem, a następnie włamywali się na ich konta i przelewali z nich pieniądze – oczywiście, za pomocą podstawionych osób. Łącznie "zarazili" co najmniej 12 tysięcy osób tylko w dwóch bankach, z których ukradli ok. 3,2 miliona euro. Nie wiadomo, ile pieniędzy udało im się wyłudzić od pozostałych trzech banków. Nieco mniej spektakularny finansowo był haker z Krakowa, który oszukiwał ludzi na Allegro. Należy mu się jednak słowo, bo poszukiwało go aż... 26 prokuratur w całym kraju – w tym aż trzy listami gończymi. 26-latek włamywał się na konta użytkowników Allegro, gdzie podmieniał w danych użytkownika numer konta – na swój. W ten sposób wyłudził pieniądze od kilkuset osób. Szło mu to na tyle sprawnie, że był to jego sposób na życie – wedle różnych szacunków, podawanych przez media, mógł w ten sposób ukraść od kilku do kilkudziesięciu złotych. Najszybsze auto świata ukradzione przez Polaków Oczywiście, Polacy nie stronią też od tradycyjnych metod kradzieży. Trzech naszych rodaków pewnemu biznesmenowi w szwajcarskim mieście Oberrieden ukradli trzy samochody warte... 1,5 miliona euro. W tym legendarne już Bugatti Veyron, jedno z najszybszych aut świata. Do tego zabrali BMW 750 (limuzyna) i Ferrari 599 GTB. Dzień później złodziei zatrzymała niemiecka policja, choć jednemu z nich udało się uciec. Głośna też była sprawa Polaka, który ukradł limuzynę niemieckiemu ministrowi spraw wewnętrznych Thomasowi de Maiziere w 2010 roku. Piękne audi a4 policja dość szybko odzyskała, a nasz rodak tłumaczył, że... nie wiedział komu kradnie auto. Magazyny motoryzacyjne określały akcję w Szwajcarii jako "samochodową kradzież dekady", a czasem nawet stulecia. Do dzisiaj nie wiadomo, jak złodzieje tego dokonali. Niemieccy eksperci, którzy w tamtejszych mediach komentowali sprawę, twierdzili, że kradzież takich trzech aut na raz to nie lada wyczyn. Nie bez kozery jednak powstał w Polsce film "To ja, złodziej". Kradzież to ciężka praca, czyli 115 dowodów osobistych Pomijając ryzyko, jakie te osoby podejmują, zadziwiające jest, że często kradzieże to dla nich żmudna i dość wymagająca praca. Tak jak 26-letniego hakera, który kradł pieniądze z Allegro. Ale zdecydowanie najciężej nad kradzieżami pracował 41-letni mężczyzna o ponad stu tożsamościach. Dosłownie. We współpracy z 31-letnią kobietą złodziej zmieniał swój wizerunek i na wcześniej skradzione dane zakładał nowe, oryginalne dowody osobiste w urzędach. Policja znalazła w jego mieszkaniu 115 dowodów na 60 nazwisk z całej Polski. Do tego cztery pary okularów z różnymi oprawkami, soczewki zmieniające kolor oczu, a do tego dokumenty bankowe i pieczątki. 41-latek najpierw pozyskiwał prawdziwe dane innych osób – proponował zatrudnienie osobom poszukującym pracy. Wybierał mężczyzn podobnych do siebie. Skanował ich dowody osobiste. Później na fałszywe dane zakładał firmę, w której zatrudniał swoją 31-letnią koleżankę. Do tego w firmie zatrudniał dodatkowo jedną fikcyjną osobę, która potrzebowała kredytu. Gdy bank dzwonił do 31-letniej "księgowej" pytać o informacje niezbędne do udzielenia kredytu, kobieta – nauczona przez starszego kolegę – odpowiadała tak, by bank kredyt przyznał. W efekcie para wyłudziła od różnych banków ponad pół miliona złotych. Złodziej wpadł, bo w urzędzie ktoś w końcu połapał się przy wydawaniu kolejnego dowodu, że prosi o niego nie ta sama osoba, co wcześniej. Grozi im do 12 lat więzienia. Na pewno więc polskim złodziejom, czy to w kraju, czy za granicą, umiejętności, fantazji i kreatywności nie brakuje. Jak widać po przykładzie człowieka z 115 dowodami – zapału do pracy też nie, bo cała jego działalność musiała pochłaniać sporo czasu. I być może takich spektakularnych napadów w klasycznym wydaniu, jak skradzenie diamentów w Belgii, już dzisiaj nie ma, ale jedno jest pewne: Polak wciąż potrafi kraść miliony. I to tak, że pomysłowością zaskakuje wszystkich dookoła.,Michał Wąsowski