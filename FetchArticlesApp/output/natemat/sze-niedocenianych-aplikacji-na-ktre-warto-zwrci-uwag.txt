Na świecie istnieje ponad 1 milion aplikacji na urządzenia mobilne. Nie ma chyba takiej osoby, która przetestowałaby je wszystkie. Większość zna te najpopularniejsze, ale jest też sporo "perełek", o których wielu nie słyszało. Poniżej ranking ciekawych, ale niedocenianych aplikacji na iPhone'y oraz telefony z Androidem. Prestiżowy "Business Insider" przedstawił listę 17 niedocenianych aplikacji, my okroiliśmy ją do najciekawszej szóstki. Dzięki tej aplikacji odkryjemy na nowo przyjemność robienia zdjęć. Aplikacja ma bardzo przydatne funkcje fotografii, takie jak dodatkowe filtry czy osobne ustawienie ostrości zdjęcia. Zrobione zdjęcia możemy następnie publikować od razu w internecie. Aplikacja jest kompatybilna np. z Facebookiem. Posiada bardzo intuicyjny, a zarazem przyjemny interfejs. Niezaprzeczalną zaletą jest cena: 0 złotych – zarówno na urządzenia z systemem Android (niestety na to oprogramowanie jest tylko wersja beta) jak i iOS. Dla posiadaczy telefonów z Androidem nie będzie pewnie zaskoczeniem, że wybrałem tę aplikację. Po aktualizacji, pojawiły się o wiele lepsze funkcje niż do tej pory. Od teraz będziemy mogli – nie dotykając telefonu, a jedynie za pomocą głosu – zapytać się swojego urządzenia o pogodę, korki w mieście, najbliższą restaurację itp. Co ciekawe, dzięki niej możemy zaplanować nasz czas pracy. Posiada ona bowiem bardzo intuicyjny kalendarz, który wyświetla nam najważniejsze wydarzenia na pulpicie naszego smartfona. Można powiedzieć, że zmieściliśmy całe nasze biuro w małym przenośnym urządzeniu. Dostępna jest za darmo na Androida i iOSa. Ta aplikacja stworzona została dla miłośników: koncertów, imprez sportowych, wystaw itp. W swojej pamięci ma wbudowane setki tysięcy interaktywnych planów różnych budynków. Zaczynając od budynków muzeów, skończywszy na stadionach. Od teraz użytkownik będzie mógł szybko i łatwo zobaczyć rozkład danego budynku i miejsce, do którego się wybiera. Za jej pomocą można również nabyć bilety na mecze czy wystawy. Aplikacja dostępna jest za darmo tylko dla użytkowników smartfonów z oprogramowaniem iOS. Niestety, obsługuje ona tylko budynki w Stanach Zjednoczonych. Pozostaje nam czekać i mieć nadzieje, że swoją działalność firma rozszerzy również na Europę. Od momentu jej zainstalowania pogoda już was nie zaskoczy. Aplikacja świetnie prognozuje pogodę uwzględniając dane z różnych stron internetowych. Posiada bardzo przyjemną szatę graficzną. Oprócz temperatury, aplikacja poinformuje nas o sile i kierunku wiatru i ciśnieniu atmosferycznym. Prognoza wyświetlana jest na cały tydzień. Niestety aplikacja posiada jeden główny minus, jest płatna. W iStorze zapłacimy za nią 2,99$. Jest dostępna tylko dla posiadaczy iPhonów. Aplikacja, która pozwala na tymczasowe stworzenie numeru telefonu. Można wykorzystać ją w momencie, gdy do kogoś dzwonimy, a niekoniecznie chcemy, aby nasz numer był widoczny. Aplikacja pozwala również wysyłać wiadomość z tymczasowego/jednorazowego numeru. Specjaliści twierdzą, że dla zachowania naszej prywatności możemy z czystym sumieniem wykorzystywać możliwości tej aplikacji. Może ją zainstalować każdy – jest za darmo i dostępna zarówno na Androida jak i na iOSa. Aplikacja przeznaczona głównie dla posiadaczy urządzeń Apple. Quip jest bardzo podobny do popularnego programu Microsoft Office – program umożliwia bowiem łatwe pisanie notatek, artykułów, dokumentów, a następnie bezproblemowe zapisanie ich w pamięci urządzenia lub szybkiego wysłania e-maila. W bardzo prosty sposób możemy tworzyć foldery, w których przechowujemy swoje pliki. Aplikacja świetnie radzi sobie w trybie offline. Bez obaw możemy tworzyć dokumenty, gdy urządzenie nie ma połączenia z internetem. W momencie gdy tylko połączymy się z siecią bezprzewodową, aplikacja automatycznie zsynchronizuje nasze dane.,Szymon Kruś