Jest już pewne, że Polska reprezentacja znajdzie się w trzecim koszyku przed losowaniem grup finałowych na Euro 2016. Pewne jest to, że trafimy na przynajmniej jednego silnego rywala. Nie spotkamy się za to z nikim z naszego koszyka, co może być dobrą wiadomością. Emocje rosną W trzecim koszyku razem z Polakami znalazły się reprezentacje Czech, Rumunii, Słowacji oraz dwie drużyny rozstawione w barażach – Ukraina i Szwecja. Najsilniejszy jest pierwszy koszyk: Francja, Hiszpania, Niemcy, Portugalia, Belgia. O podziale decydował ranking UEFA, który brał pod uwagę średnią wyników drużyn w trzech ostatnich cyklach eliminacji i finałów turniejów. Losowanie odbędzie się 12 grudnia. Wtedy będzie wiadomo na co i na kogo mamy się konkretnie szykować. Co za chwilę? Póki co, warto być gotowym na najbliższe emocje. 13. i 17. listopada odbędą się mecze towarzyskie naszej reprezentacji. Roberta Lewandowskiego i spółkę będzie można zobaczyć na Stadionie Narodowym w Warszawie w meczu z Walią, a także we Wrocławiu na meczu z Czechami.,Katarzyna Miłkowska