Deska to miłość od pierwszego wejrzenia. Niezależnie od tego, czy jest to snowboard, deska surfingowa czy skateboard, wystarczy raz spróbować, żeby się zakochać. Daje wolność, wiatr we włosach i niesamowitą przyjemność. Odstawcie rower na chwilę i wskoczcie na longboard - najmodniejszy środek transportu tej wiosny. Zaczęło się w Kalifornii, jak wszystko co przyjemne. Ładni chłopcy, cudowne plaże, mocne słońce i morze. Jednak nawet w tak cudownych warunkach zdarzają się bezwietrzne dni, a wraz z nimi nuda surferów. W latach 50. piękni chłopcy nudzili się tak bardzo, że aż wymyślili longboard, czyli połączenie deski surfingowej z deskorolką. Wszystko po to, żeby w niepogodę, o ile taka zdarza się w Kalifornii, nie wyjść z wprawy. Longboard, jak sama nazwa wskazuje, jest dłuższy i szerszy od zwykłej deskorolki, co sprawia, że jazda na nim jest bardziej stabilna i komfortowa. Pomysł, który początkowo miał być tylko alternatywą dla surfingowej deski, przyjął się i zaczął królować na amerykańskich szosach. Kilka lat temu przypłynął do Europy, która od razu go pokochała. Początkowo na longobardach jeździli miłośnicy snowboardu, którzy w letnie dni tęsknili do śnieżnego szaleństwa, z czasem na deskę zaczęli wskakiwać wszyscy, którzy lubią prędkość, tricki i dobrą zabawę. Płeć nie gra roli. W 2010 roku w Hiszpanii powstał pierwszy longboard Girls Crew. Dziewczyny szusujące na deskach po słonecznej Barcelonie zrobiły furorę w internecie. Pozazdrościły im kobiety na całym świecie, również te z Polski. Dziś miłośników i miłośniczek bezkompromisowej jazdy przybywa. W każdy czwartek w Warszawie spotykają się fani longboardu. Ćwiczą, wymieniają się doświadczeniami i gadają. Raz do roku organizowane są też mistrzostwa w jeździe. Longboard to nie tylko środek komunikacji, to styl życia. W internecie można znaleźć coraz więcej stron z poradami, filmikami i zdjęciami. Deski nie trzeba już sprowadzać z zagranicy, można ją kupić w sklepie albo zrobić na zamówienie. Zapaleńcy w Polsce otwierają małe warsztaty, w których produkują oryginalne deski. Z longboardem jest jak z każdym sportem - im bardziej popularny, tym więcej pojawia się gadżetów na rynku. Choć deska jest najważniejsza, to liczy się również to, jak się na niej wygląda. Dziewczyny! Rozpuście włosy, włóżcie kaski i dresy. Tej wiosny podrywamy na longboard!,Olga ŚwięcickaDeska to miłość od pierwszego wejrzenia. Niezależnie od tego, czy jest to snowboard, deska surfingowa czy skateboard, wystarczy raz spróbować, żeby się zakochać. Daje wolność, wiatr we włosach i niesamowitą przyjemność. Odstawcie rower na chwilę i wskoczcie na longboard - najmodniejszy środek transportu tej wiosny. Zaczęło się w Kalifornii, jak wszystko co przyjemne. Ładni chłopcy, cudowne plaże, mocne słońce i morze. Jednak nawet w tak cudownych warunkach zdarzają się bezwietrzne dni, a wraz z nimi nuda surferów. W latach 50. piękni chłopcy nudzili się tak bardzo, że aż wymyślili longboard, czyli połączenie deski surfingowej z deskorolką. Wszystko po to, żeby w niepogodę, o ile taka zdarza się w Kalifornii, nie wyjść z wprawy. Longboard, jak sama nazwa wskazuje, jest dłuższy i szerszy od zwykłej deskorolki, co sprawia, że jazda na nim jest bardziej stabilna i komfortowa. Pomysł, który początkowo miał być tylko alternatywą dla surfingowej deski, przyjął się i zaczął królować na amerykańskich szosach. Kilka lat temu przypłynął do Europy, która od razu go pokochała. Początkowo na longobardach jeździli miłośnicy snowboardu, którzy w letnie dni tęsknili do śnieżnego szaleństwa, z czasem na deskę zaczęli wskakiwać wszyscy, którzy lubią prędkość, tricki i dobrą zabawę. Płeć nie gra roli. W 2010 roku w Hiszpanii powstał pierwszy longboard Girls Crew. Dziewczyny szusujące na deskach po słonecznej Barcelonie zrobiły furorę w internecie. Pozazdrościły im kobiety na całym świecie, również te z Polski. Dziś miłośników i miłośniczek bezkompromisowej jazdy przybywa. W każdy czwartek w Warszawie spotykają się fani longboardu. Ćwiczą, wymieniają się doświadczeniami i gadają. Raz do roku organizowane są też mistrzostwa w jeździe. Longboard to nie tylko środek komunikacji, to styl życia. W internecie można znaleźć coraz więcej stron z poradami, filmikami i zdjęciami. Deski nie trzeba już sprowadzać z zagranicy, można ją kupić w sklepie albo zrobić na zamówienie. Zapaleńcy w Polsce otwierają małe warsztaty, w których produkują oryginalne deski. Z longboardem jest jak z każdym sportem - im bardziej popularny, tym więcej pojawia się gadżetów na rynku. Choć deska jest najważniejsza, to liczy się również to, jak się na niej wygląda. Dziewczyny! Rozpuście włosy, włóżcie kaski i dresy. Tej wiosny podrywamy na longboard!,Olga Święcicka