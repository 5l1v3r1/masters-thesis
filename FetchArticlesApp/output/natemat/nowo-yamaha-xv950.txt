"Zainspirowany przeszłością, stworzony dla przyszłości" - takim hasłem Yamaha promuje swój najnowszy model XV950. Co raz więcej marek sięga do swoich korzeni tworząc klasyczne modele nawiązujące stylistyką do lat 70. i 80. Na rynku mam już Hondę CB 1100, Kawasaki W800, malutkiego Suzuki VanVana oraz Triumpha Bonnevilla, który nieprzerwanie produkowany jest od pięćdziesięciu lat. Teraz do gry wkracza Yamaha, która chce zaskarbić serca miłośników klasyków wprowadzając do sprzedaży w 2014 roku model XV950. Motocykl ten będzie zasilany silnikiem V-twin, o o pojemności 942 cm3, chłodzonymi powietrzem. Ma on wytwarzać moment obrotowy 80 Nm przy 3000 obr/min, a wszystko to dzięki konstrukcji SOHC z czterema zaworami na cylinder. Podwozie jak informuje producent, zostało zaprojektowane tak, aby zapewnić lekkie i energiczne prowadzenie. Motocykl ma się sprawdzać idealnie w warunkach miejskich. Do dyspozycji będziemy mieli także wersje R, która będzie wyposażona fabrycznie w regulowane zawieszenie z tyłu typu Piggy Back oraz system ABS oraz kilka elementów stylistycznych podkreślających sportowy charakter tego modelu. Cena: XV950 36 400 PLN brutto XV950R 39 200 PLN brutto,Weronika Kwapisz