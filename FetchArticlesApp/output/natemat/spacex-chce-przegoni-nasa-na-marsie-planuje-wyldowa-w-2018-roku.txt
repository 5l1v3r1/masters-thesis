Amerykańska firma SpaceX przedstawiła ambitne plany, które w razie powodzenia mogą zawstydzić specjalistów z NASA. Przedstawiciele przedsiębiorstwa zapowiedzieli, że zamierzają wylądować na powierzchni Marsa już za dwa lata. Misja pod egidą SpaceX ma być oczywiście bezzałogowa. Według zapowiedzi w 2018 roku na Czerwoną Planetę zostanie wysłana kapsuła Dragon, która ma ocenić możliwości związane z eksploatacją Marsa. A w dalszej przyszłości nawet jego kolonizacji. Przyspieszenie przygotowań do tego przedsięwzięcia ma związek z poglądami założyciela SpaceX - Elona Muska. Znany z innowacyjnych pomysłów przedsiębiorca twierdzi, że w obliczu tak wielu zagrożeń ludzkość musi znaleźć alternatywę do życia na Ziemi.,Dawid Wojtowicz