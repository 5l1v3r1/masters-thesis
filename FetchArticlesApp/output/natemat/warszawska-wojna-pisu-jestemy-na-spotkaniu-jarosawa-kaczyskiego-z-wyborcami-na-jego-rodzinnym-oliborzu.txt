Jarosław Kaczyński stara się jak najbardziej podnieść temperaturę politycznego sporu. Zaczyna od Warszawy, gdzie chce zmobilizować jak najwięcej mieszkańców do pójścia na referendum. Nie przebiera w środkach i oskarża Hannę Gronkiewicz-Waltz oraz jej urzędników nie tylko o niekompetencję, ale i łamanie prawa oraz korupcję. Byliśmy na spotkaniu prezesa PiS z sympatykami na jego rodzinnym Żoliborzu. Chociaż to środek tygodnia, sala żoliborskiego Kina Wisła szybko wypełnia się sympatykami Jarosława Kaczyńskiego. Prezes PiS będzie zagrzewał do wytężonego wysiłku w ostatnich dniach walki o Warszawę. A docelowo pewnie i o całą Polskę, bo jak przekonywał w środę Aleksander Kwaśniewski, bardzo możliwe, że partia Kaczyńskiego będzie miała konstytucyjną większość. – Chyba nie będzie kompletu – mówi jedna z organizatorek na kilkanaście minut przed rozpoczęciem spotkania. Okazuje się, że jest w błędzie, bo kiedy na salę wejdzie spóźniony o kilka minut Kaczyński nie będzie już żadnego miejsca siedzącego. Bo prezes, jak sam mówi, jest tutaj u siebie. Większość widzów wie, gdzie jest jego dom, do której szkoły bracia chodzili. Warszawskie referendum to najważniejsza rozgrywka polityczna od wyborów parlamentarnych w 2011 roku. Dlatego jeśli nie uda się zachęcić co najmniej 29 proc. warszawiaków do pójścia do urn, w niepamięć odejdą sukcesy wyborcze z Rybnika, Elbląga i Podkarpacia. Z drugiej strony będzie miał szereg wymówek, które pomogą wytłumaczyć zwycięstwo Hanny Gronkiewicz-Waltz. Znowu usłyszymy o szerokim froncie medialnym, o wykorzystywaniu urzędów prezydenta i premiera do walki politycznej. Mało prawdopodobne jest też osłabienie pozycji Adama Hofmana, który odpowiada za kilka ostatnich kampanii Prawa i Sprawiedliwości. Widać wyraźnie, że zapomniał mu już wybryki z Mielca i o jego przyszłości zdecydują wyniki kampanii. A dotychczasowe sondaże przemawiają na korzyść PiS-u. Hofman może się z takiego stanu rzeczy cieszyć, bo oczywiste jest, że to bitwa o Warszawę przesądzi o jego pozycji do czasu kampanijnego maratonu 2014-2015. Dlatego można się spodziewać wzmożonej aktywności prezesa do ostatnich chwil kampanii. Rzecznik PiS już na pewno się o to postara. Przykład tego mieliśmy podczas ostrego przemówienia Kaczyńskiego na Żoliborzu. Sprowadzało się ono do ciągłych sugestii, że urzędnicy Hanny Gronkiewicz-Waltz (a może i ona sama) są nie tylko niekompetentni, ale i skorumpowani. Jednym z zarzutów był brak obwieszczeń o obwodach wyborczych. Prezes PiS zarzucił urzędnikom stołecznego ratusza niedopełnienie obowiązków i złamanie prawa. Ale kiedy spytaliśmy Jarosława Kaczyńskiego, czy w takim razie złoży doniesienie do prokuratury, był już mniej stanowczy. Na spotkaniu w Kinie Wisła Kaczyński był mocno skupiony na sprawach warszawskich. Sam nie poruszał innych kwestii niż tych związanych ze stolicą. Kiedy w pytaniach (zadawanych na kartkach) pojawiły się inne wątki, mówił o nich bardzo zwięźle. Zupełnie przemilczany został temat Smoleńska. Dopiero kiedy Kaczyński wychodził, ktoś spytał go o szanse na zbudowanie pomnika upamiętniającego ofiary. Ale to było już poza sceną. Bo eksponowanie wątków katastrofy, Antoniego Macierewicza i jego ekspertów nie pomoże w dobiciu do wymaganego poziomu frekwencji. Pomysł na wyrwanie z letargu anty PiS-owskich wyborców rzucony przez Michała Kamińskiego, posła do Parlamentu Europejskiego, który przygotowywał kampanie wyborcze dla PiS okazał się skuteczny. Politycy PO mówią dzisiaj nie o Piotrze Guziale, nawet nie o Jarosławie Kaczyńskim, ale o Antonim Macierewiczu i Tadeuszu Rydzyku jako o tych, którzy mieliby zyskać najwięcej na obaleniu Hanny Gronkiewicz-Waltz. Z drugiej strony na środowym spotkaniu raczej nie trzeba było nikogo przekonywać. Wystąpienie prezesa było co chwilę przerywane oklaskami, a z sali dało się słyszeć “Trzeba ją obalić”,”Oni nie mogą dłużej rządzić” itp. – Bardzo nam się podobało – mówi po spotkaniu starsze małżeństwo. – I tak już byliśmy zdecydowani, że pójdziemy na referendum, to nas tylko utwierdziło – dodają. Pan Andrzej jest z Żoliborza, tak jak prezes. – No tak, wiem gdzie mieszka, gdzie mieszkała jego mama. Będę głosował – zapewnia. Nie przeszkadza mu egzotyczny sojusz, jaki zbudował się wokół inicjatywy Piotra Guziała. PiS krytykuje tylko za jedno. – Niepotrzebnie oddali władzę, jak już ją mieli. Nie powinni się na to godzić – wypomina. Ale poza tym zła jest Gronkiewicz-Waltz i jej ludzie. Takimi spotkaniami Jarosław Kaczyński powiększa grupę tych, którzy będą podobnie jak pan Andrzej głosowali przeciw obecnym władzom Warszawy. W głosowaniu, gdzie do urn musi pójść co najmniej 389 tys. osób. O powodzeniu akcji “W” będą decydować setki, a nie tysiące głosów. Dlatego do ostatnich chwil przed ciszą referendalną PiS będzie mobilizował niezadowolonych z rządów PO w stolicy. A że Polacy lubią głośno wyrażać swoje niezadowolenie, PiS-owi może udać się zachęcić do głosowania wystarczającą liczbę wyborców.,Kamil SikoraJarosław Kaczyński stara się jak najbardziej podnieść temperaturę politycznego sporu. Zaczyna od Warszawy, gdzie chce zmobilizować jak najwięcej mieszkańców do pójścia na referendum. Nie przebiera w środkach i oskarża Hannę Gronkiewicz-Waltz oraz jej urzędników nie tylko o niekompetencję, ale i łamanie prawa oraz korupcję. Byliśmy na spotkaniu prezesa PiS z sympatykami na jego rodzinnym Żoliborzu. Chociaż to środek tygodnia, sala żoliborskiego Kina Wisła szybko wypełnia się sympatykami Jarosława Kaczyńskiego. Prezes PiS będzie zagrzewał do wytężonego wysiłku w ostatnich dniach walki o Warszawę. A docelowo pewnie i o całą Polskę, bo jak przekonywał w środę Aleksander Kwaśniewski, bardzo możliwe, że partia Kaczyńskiego będzie miała konstytucyjną większość. – Chyba nie będzie kompletu – mówi jedna z organizatorek na kilkanaście minut przed rozpoczęciem spotkania. Okazuje się, że jest w błędzie, bo kiedy na salę wejdzie spóźniony o kilka minut Kaczyński nie będzie już żadnego miejsca siedzącego. Bo prezes, jak sam mówi, jest tutaj u siebie. Większość widzów wie, gdzie jest jego dom, do której szkoły bracia chodzili. Warszawskie referendum to najważniejsza rozgrywka polityczna od wyborów parlamentarnych w 2011 roku. Dlatego jeśli nie uda się zachęcić co najmniej 29 proc. warszawiaków do pójścia do urn, w niepamięć odejdą sukcesy wyborcze z Rybnika, Elbląga i Podkarpacia. Z drugiej strony będzie miał szereg wymówek, które pomogą wytłumaczyć zwycięstwo Hanny Gronkiewicz-Waltz. Znowu usłyszymy o szerokim froncie medialnym, o wykorzystywaniu urzędów prezydenta i premiera do walki politycznej. Mało prawdopodobne jest też osłabienie pozycji Adama Hofmana, który odpowiada za kilka ostatnich kampanii Prawa i Sprawiedliwości. Widać wyraźnie, że zapomniał mu już wybryki z Mielca i o jego przyszłości zdecydują wyniki kampanii. A dotychczasowe sondaże przemawiają na korzyść PiS-u. Hofman może się z takiego stanu rzeczy cieszyć, bo oczywiste jest, że to bitwa o Warszawę przesądzi o jego pozycji do czasu kampanijnego maratonu 2014-2015. Dlatego można się spodziewać wzmożonej aktywności prezesa do ostatnich chwil kampanii. Rzecznik PiS już na pewno się o to postara. Przykład tego mieliśmy podczas ostrego przemówienia Kaczyńskiego na Żoliborzu. Sprowadzało się ono do ciągłych sugestii, że urzędnicy Hanny Gronkiewicz-Waltz (a może i ona sama) są nie tylko niekompetentni, ale i skorumpowani. Jednym z zarzutów był brak obwieszczeń o obwodach wyborczych. Prezes PiS zarzucił urzędnikom stołecznego ratusza niedopełnienie obowiązków i złamanie prawa. Ale kiedy spytaliśmy Jarosława Kaczyńskiego, czy w takim razie złoży doniesienie do prokuratury, był już mniej stanowczy. Na spotkaniu w Kinie Wisła Kaczyński był mocno skupiony na sprawach warszawskich. Sam nie poruszał innych kwestii niż tych związanych ze stolicą. Kiedy w pytaniach (zadawanych na kartkach) pojawiły się inne wątki, mówił o nich bardzo zwięźle. Zupełnie przemilczany został temat Smoleńska. Dopiero kiedy Kaczyński wychodził, ktoś spytał go o szanse na zbudowanie pomnika upamiętniającego ofiary. Ale to było już poza sceną. Bo eksponowanie wątków katastrofy, Antoniego Macierewicza i jego ekspertów nie pomoże w dobiciu do wymaganego poziomu frekwencji. Pomysł na wyrwanie z letargu anty PiS-owskich wyborców rzucony przez Michała Kamińskiego, posła do Parlamentu Europejskiego, który przygotowywał kampanie wyborcze dla PiS okazał się skuteczny. Politycy PO mówią dzisiaj nie o Piotrze Guziale, nawet nie o Jarosławie Kaczyńskim, ale o Antonim Macierewiczu i Tadeuszu Rydzyku jako o tych, którzy mieliby zyskać najwięcej na obaleniu Hanny Gronkiewicz-Waltz. Z drugiej strony na środowym spotkaniu raczej nie trzeba było nikogo przekonywać. Wystąpienie prezesa było co chwilę przerywane oklaskami, a z sali dało się słyszeć “Trzeba ją obalić”,”Oni nie mogą dłużej rządzić” itp. – Bardzo nam się podobało – mówi po spotkaniu starsze małżeństwo. – I tak już byliśmy zdecydowani, że pójdziemy na referendum, to nas tylko utwierdziło – dodają. Pan Andrzej jest z Żoliborza, tak jak prezes. – No tak, wiem gdzie mieszka, gdzie mieszkała jego mama. Będę głosował – zapewnia. Nie przeszkadza mu egzotyczny sojusz, jaki zbudował się wokół inicjatywy Piotra Guziała. PiS krytykuje tylko za jedno. – Niepotrzebnie oddali władzę, jak już ją mieli. Nie powinni się na to godzić – wypomina. Ale poza tym zła jest Gronkiewicz-Waltz i jej ludzie. Takimi spotkaniami Jarosław Kaczyński powiększa grupę tych, którzy będą podobnie jak pan Andrzej głosowali przeciw obecnym władzom Warszawy. W głosowaniu, gdzie do urn musi pójść co najmniej 389 tys. osób. O powodzeniu akcji “W” będą decydować setki, a nie tysiące głosów. Dlatego do ostatnich chwil przed ciszą referendalną PiS będzie mobilizował niezadowolonych z rządów PO w stolicy. A że Polacy lubią głośno wyrażać swoje niezadowolenie, PiS-owi może udać się zachęcić do głosowania wystarczającą liczbę wyborców.,Kamil Sikora