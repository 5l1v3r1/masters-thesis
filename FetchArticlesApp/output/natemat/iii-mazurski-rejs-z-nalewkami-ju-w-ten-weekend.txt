Dla wszystkich miłośników nalewek a przy okazji Mazur mamy dobrą wiadomość. Już w tę sobotę po raz trzeci już odbędzie się doroczny Mazurski Rejs z Nalewkami, jedna z imprez z cyklu "Rejsów po Mazurskich Smakach". Ideą jest propagowanie tradycji kulinarnych , ale też propagowanie Mazur jako pięknej krainy. Organizatorom zależy, żeby Mazury były postrzegane nie tylko jako atrakcja letnia i tylko dla wodniaków. - Rejs z Nalewkami powstał jako moja inicjatywa dla osób szczególnie ceniących sobie tradycje – mów Eulalia Paszkiewicz, organizatorka rejsu.. - Chodzi o wymianę doświadczeń, popróbowanie smaku innych nalewek przez osoby zajmujące się tym domowym wytwarzaniem specjałów. Bo tak trzeba nazywać nalewki. To są specjały. Wymagające cierpliwości, doświadczenia. Jest konkurs , na który zgłaszamy nalewki, ale też możemy osobiście porozmawiać z wytwórcami – zachęca Eulalia Paszkiewicz. .Każdy rejs ma konkretną ideę. Tym razem tematem przewodnim jest teatr. Teatr to sztuka, a sztuką jest też wytwarzanie nalewek. Przewodniczącym jury będzie Waldemar Sulisz - z wykształcenia teatrolog, dziennikarz, ale i pomysłodawca jednej z największych i najważniejszych imprez kulinarnych w Polsce: Europejskiego Festiwalu Smaku w Lublinie. Rejs, który zacznie się 20 czerwca o 15 w Giżycku, będzie miał też część kulinarną i artystyczną. Po zejściu na ląd w jego przerwie uczestnicy obejrzą spektakl w wykonaniu zespołu osób niepełnosprawnych działających przy świetlicy socjoterapeutycznej pod kierownictwem socjoterapeutki Reginy Kornowskiej. Dla występujących będzie to duże przeżycie, ponieważ po raz pierwszy wystąpią przed prawdziwą publicznością i to w mazurskiej scenerii. Sztuka ma tytuł "Królowa Jezior". - Chciałabym aby Rejs z Nalewkami był postrzegany jako część całości, czyli jako jeden z rejsów po mazurskich smakach – mówi Eulalia Paszkiewicz. - Podobne rejsy organizowaliśmy dla Uniwersytetu Trzeciego Wieku, dla młodzieży szkolnej i dzieci i będziemy to nadal robić. Podczas takich rejsów pokazujemy faunę i florę Mazur, zapoznajemy uczestników z bezpieczeństwem na wodzie. Jest pokaz kulinarny i z elementami kreatywnymi, np. malowanie lukrem piernikowych rybek – cieszy się Eulalia Paszkiewicz. Podczas tegorocznego rejsu dla uczestników gotować będą Aneta i Jan Kuroniowie. Jeszcze nie wiadomo jakie będzie menu, ale pewne jest, że będą w nim grać rolę ryby z mazurskich jezior i nalewki. Patronat nad rejsem objęło jedyne na świecie internetowe radio kulinarne JEM RADIO, nasz serwis WuydarzeniaKulinarne.pl, a relacjonować będzie Polska Agencja Prasowa. Podstawowe informacje o wydarzeniu można znaleźć tutaj.,Wydarzenia kulinarne