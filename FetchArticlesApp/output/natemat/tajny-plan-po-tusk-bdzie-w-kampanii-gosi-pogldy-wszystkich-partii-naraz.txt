Najlepsze zmyślone newsy w kraju Politycy Prawa i Sprawiedliwości od początku kryzysu ukraińskiego oskarżają Donalda Tuska o cyniczne ich zdaniem przejęcie retoryki tej partii w sprawach wschodnich. Jak dowiaduje się , owe „mówienie PiS-em” to zaledwie część większego planu PO, który ma dać partii zdecydowane zwycięstwo w eurowyborach. – Dziś pójście w prawo lub do centrum nam nie wystarczy – tłumaczy nam ważny polityk z Kancelarii Premiera. – Jeśli chcemy wygrać z Kaczyńskim z przytupem, musimy skręcić we wszystkich kierunkach jednocześnie. Według naszego rozmówcy plan zagarnięcia wyborców pozostałym partiom jest już gotowy. – Szef będzie w kampanii głosił poglądy każdego konkurencyjnego ugrupowania od PiS do Solidarnej Polski, a nawet partyjki Korwin-Mikkego – ujawnia sztabowiec. – Nie liczą się barwy, tylko to, co akurat jest wśród wyborców popularne. Jak dowiaduje się ASZdziennik, z ust szefa rządu usłyszymy więc wkrótce konserwatywne akcenty w stylu Tomasza Adamka oraz odwołanie do PSL-owskiej metafory o wole roboczym. – Zastanawiamy się też nad delikatnym zdystansowaniem się od ustaleń Komisji Millera – zdradza.,ASZdziennik