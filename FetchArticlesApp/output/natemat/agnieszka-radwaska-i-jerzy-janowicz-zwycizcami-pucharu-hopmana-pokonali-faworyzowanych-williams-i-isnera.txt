Polscy tenisiści z Pucharem Hopmana! Agnieszka Radwańska i Jerzy Janowicz w sobotnie popołudnie zdobyli nieformalne mistrzostwo świata par mieszanych po zwycięstwie nad faworyzowanym amerykańskim mixtem - Serena Williams i John Isner. Agnieszka Radwańska i Jerzy Janowicz nie oddali Amerykanom nawet seta, zwyciężając na korcie w australijskim Perth 7:5, 6:3. Skala sukcesu polskich tenisistów wydaje się tym większa, że mixt w takim składzie reprezentował Polskę po raz pierwszy w historii. Choć Radwańska i Janowicz są najwyżej notowanymi graczami znad Wisły, razem mieli okazję po zagrać po raz pierwszy dopiero w ubiegłym tygodniu. - To nie jest jakiś zwykły turniej. To są nieoficjalne mistrzostwa świata. Tam grali i wygrywali Federer z Hingis oraz Berdych z Kvitową. Tam grają najlepsi zawodnicy. Nie każdy może dostać samo zaproszenie na ten turniej - tłumaczył znaczenie Pucharu Hopmana Jarzy Janowicz na antenie TVN24.,Bartosz Świderski