Na kilka dni przed początkiem roku 2014 dowiedzieliśmy się, że nasze wojsko przeznaczy na zakupy ponad 8 miliardów złotych, a budżet amii wyniesie niemal 32 miliardy złotych. Będziemy więc silni, zwarci i gotowi. Doczekamy się na przykład nowej obrony przeciwlotniczej, kupimy nowe śmigłowce , elektroniczne systemy dowodzenia, wyprodukujemy nowe okręty wojenne, pochwalimy się nowymi działami i haubicami. W roku 2015 ma być jeszcze lepiej. Czy to oznacza, że to właśnie wówczas zaczniemy się wyzwalać z objęć kondominium niemiecko-rosyjskiego? Wiele na to wskazuje (patrz sondaże), choć ministerstwo obrony narodowej na razie nie podało do wiadomości, kto jest naszym wrogiem i przeciwko komu, w razie czego, zamierzamy użyć wspaniałego sprzętu wojskowego. Można się tylko domyślać, że wróg czuwa.,Paweł Deresz