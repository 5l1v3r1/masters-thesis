Kandydaci na radnych z SLD Lewica Razem kręcili spot wyborczy. Jedna ze scen miała wskazywać na problem rasizmu we Wrocławiu. I ta kwestia zobrazowała się sama. W trakcie nagrywania „lewactwo” zostało zwyzywane, oblane piwem i rzucone butelką przez zamaskowanych kiboli Śląska Wrocław. Życie piszę najlepsze scenariusze filmowe. We Wrocławiu okazało się, że również scenariusze wyborczych reklamówek. Kandydaci do rady miejskiej i sejmiku wojewódzkiego z SLD Lewica Razem kręcili spot wyborczy, w którym sarkastycznie wytykają błędy magistratu pod wodzą prezydenta Dutkiewicza – brak linii tramwajowych do kilku wielkich osiedli, niegospodarność przy budowie stadionu miejskiego etc. Jedna ze scen miała wskazywać na problem wrocławskich organizacji nacjonalistycznych i „kibolskich”. I ta kwestia zobrazowała się sama. W trakcie nagrywania jednej ze scen „lewactwo” zostało zaatakowane przez zamaskowanych kiboli Śląska Wrocław (mieli szaliki w barwach WKS-u). Kandydaci najpierw zostali zwyzywani, oblani piwem, a następnie w kierunku kamerzystki poleciała szklana butelka. Zdarzenie zostało nagrane i stanowi fragment spotu: Wrocław, który chlubi się otwartością i tolerancją, ma problem z agresją ludzi skupionych w środowiskach nacjonalistycznych. To ze stolicy Dolnego Śląska wywodzi się jawnie rasistowska partia Narodowe Odrodzenie Polski. To we Wrocławiu tzw. patrioci przerwali wykład profesora Baumana, a później jedna z prywatnych uczelni wyższych odwołała zaproszenie dla niego. We Wrocławiu w okolicach Rynku został ciężko pobity turysta z Francji, tylko dlatego, że był czarny, zaś gdy jego znajomi wsadzili pobitego to taksówki kierowca nie ruszył i zwrócił się do napastników: „Zabierzcie stąd to czarne gówno”. We Wrocławiu regularnie dochodzi do incydentów z udziałem „prawdziwych Polaków”. Nienawidzą lewactwa, Żydów, czarnych, gejów itd. W manifestacji swoich poglądów nie ograniczają się tylko do słów. Jutro świętujemy rocznicę odzyskania niepodległości. Świętujemy wszyscy, ale jak co roku, cała Polska przyglądać się będzie marszom zorganizowanym przez środowiska narodowe. W zeszłym roku podpalali squaty, tęcze, atakowali ambasady. We Wrocławiu „Marsz Patriotów”. Zobaczymy, jakie „patriotyczne” czyny będą miały miejsce..,Bartłomiej Ciążyński