Nie ma czegoś takiego jak moralny czy niemoralny dowcip. Dowcipy są albo dobrze zrobione albo źle. To wszystko. Skecz kabaretu „Limo” „o papieżu i polskich fundamentalistach ” jest nie najlepszym skeczem skierowanym do niewymagającego odbiorcy*. W dodatku rozmija się z rzeczywistością, bo symbol polskiego fundamentalizmu to coraz częściej człowiek młody, sprawny, często całkiem zaradny. Młode polskie kabarety oglądam w zasadzie jedynie z pobudek masochistycznych**. W tych „występach” najbardziej lubię, kiedy kamera omiata publikę. Większość śmieje się do rozpuku, na twarzach nielicznych maluje się zażenowanie. To najprawdopodobniej te osoby, które na „kabaret” trafiły przypadkowo i później nie bardzo wiedzą co ze sobą zrobić. Przepaść między kabaretem a „polewką” dobrze (choć pewnie bez intencji) pokazuje radiowa „Trójka”. Kiedy słucha się „Akademii rozrywki” (kabarety nowe) trzeba się często wstydzić za twórców. Podobne uczucie nie pojawia się w czasie słuchania „Powtórki z rozrywki” (gdzie mamy do czynienia ze starymi mistrzami). Jest śmiesznie (często do łez) i stylowo. Śmiejemy się z innych i z siebie, ale nie nabijamy. Inna rzecz to reakcja na kiepski żart. Reakcją właściwą wydaje mi się co najwyżej zakłopotanie połączone z drapaniem się w głowę i wymuszonym uśmiechem (jeśli nie chcemy zranić osób, którym żart się podoba). Reakcje nerwowe (jak w tym przypadku) są śmieszniejsze od samego dowcipu. PS Próbuję ostatnio poprawić swoje pływanie kraulem. Niestety pozostawia ono wiele do życzenia. Na YouTube znalazłem taki filmik: Proszę zwrócić uwagę na krótki opis zamieszczony pod filmikiem: Parafrazując, gdybym mógł coś doradzić twórcom współczesnych polskich kabaretów - jeżeli chcecie poprawić technikę dowcipu zawierającego odniesienia do religijności, wystarczy naśladować Monty Pythona. Oczywiście wiem, że to nadużycie. Wiem również, że pieniądze zarabia się dziś na kiepskich skeczach. ____________________ *Dobre momenty są, ale z każdą chwilą robi się coraz gorzej. **Z małymi wyjątkami.,Andrzej GąsiorowskiNie ma czegoś takiego jak moralny czy niemoralny dowcip. Dowcipy są albo dobrze zrobione albo źle. To wszystko. Skecz kabaretu „Limo” „o papieżu i polskich fundamentalistach ” jest nie najlepszym skeczem skierowanym do niewymagającego odbiorcy*. W dodatku rozmija się z rzeczywistością, bo symbol polskiego fundamentalizmu to coraz częściej człowiek młody, sprawny, często całkiem zaradny. Młode polskie kabarety oglądam w zasadzie jedynie z pobudek masochistycznych**. W tych „występach” najbardziej lubię, kiedy kamera omiata publikę. Większość śmieje się do rozpuku, na twarzach nielicznych maluje się zażenowanie. To najprawdopodobniej te osoby, które na „kabaret” trafiły przypadkowo i później nie bardzo wiedzą co ze sobą zrobić. Przepaść między kabaretem a „polewką” dobrze (choć pewnie bez intencji) pokazuje radiowa „Trójka”. Kiedy słucha się „Akademii rozrywki” (kabarety nowe) trzeba się często wstydzić za twórców. Podobne uczucie nie pojawia się w czasie słuchania „Powtórki z rozrywki” (gdzie mamy do czynienia ze starymi mistrzami). Jest śmiesznie (często do łez) i stylowo. Śmiejemy się z innych i z siebie, ale nie nabijamy. Inna rzecz to reakcja na kiepski żart. Reakcją właściwą wydaje mi się co najwyżej zakłopotanie połączone z drapaniem się w głowę i wymuszonym uśmiechem (jeśli nie chcemy zranić osób, którym żart się podoba). Reakcje nerwowe (jak w tym przypadku) są śmieszniejsze od samego dowcipu. PS Próbuję ostatnio poprawić swoje pływanie kraulem. Niestety pozostawia ono wiele do życzenia. Na YouTube znalazłem taki filmik: Proszę zwrócić uwagę na krótki opis zamieszczony pod filmikiem: Parafrazując, gdybym mógł coś doradzić twórcom współczesnych polskich kabaretów - jeżeli chcecie poprawić technikę dowcipu zawierającego odniesienia do religijności, wystarczy naśladować Monty Pythona. Oczywiście wiem, że to nadużycie. Wiem również, że pieniądze zarabia się dziś na kiepskich skeczach. ____________________ *Dobre momenty są, ale z każdą chwilą robi się coraz gorzej. **Z małymi wyjątkami.,Andrzej Gąsiorowski