Poznaliśmy zwycięzców prestiżowych European Poker Awards za ubiegły rok. Niestety, pomimo trzech nominacji żadna z nagród nie trafiła do Dominika Pańki. W 9 kategoriach procedura wyłaniania zwycięzcy wyglądała następująco: najpierw Panel Nominacyjny (składający się z kilkudziesięciu najważniejszych osób z branży pokerowej w Europie; miałem być przyjemność członkiem tego panelu- tutaj znajdziecie moje nominacje) wskazał po dwóch kandydatów w różnych kategoriach. Na tej podstawie powstała tzw. krótka lista kandydatów. Następnie, jury składające się z kilku osób wybrało zwycięzców. W kategoriach Pokerzysta i Pokerzystka Roku Global Poker Index decydował ranking GPI za 2014 rok. Ambasadora Poker wybierali kibice pokera biorąc udział w internetowym głosowaniu. Nagrodę za Całokształt Kariery przyznali członkowie Jury. Dominik Pańka pokerzysta był nominowanych w kategoriach Przełomowy Występ Roku, Turniejowy Występ Roku oraz Ambasador Pokera. W kategorii Przełomowy Występ Roku, Polak musiał uznać wyższość Jacka Saltera. Werdykt jest zastanawiający. Patrząc obiektywnie sprawa wygląda następująco: Dominik zwyciężył w Main Evencie PCA, który jest jednym z najbardziej prestiżowych turniejów na świecie. Natomiast Jack Salter zajął 2. miejsce w EPT Grand Final w Monte Carlo. To jednak wynik Polaka jest bardziej przełomowy, bo wcześniej nie miał wielkich sukcesów w turniejach live. I dla mnie decyzja Jury jest skandaliczna i niezrozumiała. Rozumiem, że tego typu nagrody należy traktować w formie zabawy, ale do cholery powinno być sprawiedliwie. Jak w ogóle członkowie kilkuosobowego jury mogli postawić wyżej 2. miejsce Saltera (którego gra w finale nie zachwycała) od ZWYCIĘSTWA Dominika w PCA? To, co zrobił Dominik wywołało zachwyty w całym środowisku- wśród innych pokerzystów oraz w mediach pokerowych. Od ponad roku nasz zawodnik jest w światowej czołówce, do której wdarł się przebojem. I zasłużył na ten tytuł, bo żaden inny rywal nawet w połowie nie osiągnął tego, co Dominik na PCA. Za Najlepszy Występ Turniejowy uznano wygranie przez Martina Jacobsona Main Eventu WSOP. Trudno dyskutować z takim werdyktem. Szwed wygrał najważniejszy turniej roku, a do tego zrobił to w doskonałym stylu. Wiele osób uważa, że finał z 2014 roku był najlepszy od lat. Tytuł Ambasadora Pokera powędrował w ręce George’a Danzera. Niemiec w ubiegłym roku zdobył trzy bransoletki na WSOP oraz tytuł Gracza Roku WSOP. Do tego aktywnie działa w mediach społecznościowych. Najlepszym Pokerzystą 2014 roku (wyłanianym na podstawie rankingu Global Poker Index) został Ole Schemion. Najlepszą Pokerzystką została Liv Boeree. Członkowie jury, jako najlepszy turniej z wpisowym do €2,000 uznali Battle Of Malta. W ubiegłym roku organizatorzy pobili na nim swój własny rekord frekwencji, a zwycięzca otrzymał €122,000 (przy wpisowym €500). Jako najlepszy turniej z wpisowym w wysokości ponad €2,000 uznano EPT Wiedeń. To chyba pewne zaskoczenie, biorąc pod uwagę, że najczęściej chwalonym (przez pokerzystów europejskim turniejem był 100. festiwal EPT- w Barcelonie. Za Człowieka Roku w mediach pokerowych uznano Marka Convey’a, który był nominowany do tej nagrody już po raz piąty. Mark związany jest z PokerStars i można go spotkać na każdym festiwalu EPT, gdzie m.in. komentuje relację w transmisji internetowej. Najlepszym Materiałem w mediach pokerowych uznano film dokumentalny ,,Nosebleed”, którego reżyserem jest Victor Saumont. Za najlepszą Inicjatywę Charytatywną 2014 roku uznano organizację Raising for Effective Giving. Jej założycielami jest grupa pokerzystów, wśród nich m.in. Liv Boeree, Philipp Gruissem oraz Igor Kurganov. Każdy chętny może wspomóc REG przekazując 2% swoich kwartalnych wygranych. W 2014 roku, organizacja zebrała ponad $500,000 na pomoc potrzebującym. Człowiekiem Branży Pokerowej został Leon Tsoukernik. Jest on właścicielem pokerroomu King’s Casino w Rozvadovie. To największe tego typu miejsce w Europie. Regularnie odbywają się tam turnieje serii Eureka Poker Tour, German Poker Tour, Redbet Poker Open i Pokertour.pl. Nagroda za Pokerową Innowację Roku powędrowała do firmy Unibet. W 2014 roku uruchomiła ona swoje własne oprogramowanie m.in. do pokera online i zakładów bukmacherskich. Nagrodę specjalną za Całokształt Kariery odebrał Pierre Neuville. Belg w turniejach live (85 miejsc płatnych) wygrał prawie 2,2 miliona dolarów. Na SOP 2014 w jednym z turniejów zajął 2. miejsce. Podczas wczorajszej gali przyznano także tytuł MVP dla najlepszego pokerzysty biorącego udział w Global Poker Masters. Pełne wyniki European Poker Awards 2015: Pokerzysta Roku GPI- Ole Schemion Pokerzystka Roku GPI- Liv Boeree Ambasador Pokera- George Danzer Nagroda za Całokształt Kariery- Pierre Neuville Turniejowy Występ Roku- Martin Jacobson (zwycięstwo w Main Evencie WSOP 2014) Przełomowy Występ Roku- Jack Salter Turniej z Wpisowym Powyżej $2,000- Main Event WPT Wiedeń Turniej z Wpisowym Poniżej $2,000- Battle Of Malta Człowiek Branży Pokerowej 2014- Leon Tsoukernik Pokerowy Materiał w Mediach 2014- Film dokumentalny ,,Nosebleed” Charytatywna Inicjatywa Roku- Raising for Effective Giving (REG) Innowacja/Inicjatywa Pokerowa 2014- Oprogramowanie/platforma Unibet Człowiek Mediów Pokerowych- Marc Convey,Jakub Suszka