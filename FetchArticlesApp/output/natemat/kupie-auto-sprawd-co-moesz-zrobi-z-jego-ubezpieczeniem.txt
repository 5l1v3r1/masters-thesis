Ubezpieczenia porównuj na .pl Do formalności, które powinniśmy spełnić, użytkując zakupiony pojazd, należą nie tylko odbiór kompletu kluczyków oraz pełnej i ważnej dokumentacji pojazdu. Powinniśmy również uiścić podatek od wzbogacenia, a także zadbać o ubezpieczenie OC. Konieczny podatek Od dnia podpisania cywilnoprawnej umowy kupna-sprzedaży samochodu mamy 14 dni na jej zarejestrowanie w urzędzie skarbowym (właściwym dla miejsca zameldowania podatnika) i opłacenie podatku od wzbogacenia. Jest to obecnie 2% wartości pojazdu. W tym celu niezbędne jest wypełnienie druku PIT PCC-3. Co ważne, nawet jeśli w umowie zaniżyliśmy wartość auta, urząd i tak wyceni go według danych katalogowych. Nie warto więc podawać nieprawidłowych danych. Bez OC ani rusz Bezpośrednio po zakupie samochodu mamy dwie drogi do zapewnienia ubezpieczenia OC. Możemy wykorzystać tę polisę, którą przekazał nam poprzedni właściciel i jeździć na niej aż do końca okresu jej obowiązywania. Możemy też dokonać wypowiedzenia i wykupić własną, której wybór ułatwić nam może zestawienie ofert na porównywarce ubezpieczeń rankomat.pl. Ważne jest przy tym, by procedura ta przebiegała sprawnie i skutecznie. Ściśle określony tok i terminy wypowiedzenia OC wynikają bowiem wprost z przepisów prawa, a dokładnie z ustawy z 22 maja 2003 r. o ubezpieczeniach obowiązkowych, Ubezpieczeniowym Funduszu Gwarancyjnym i Polskim Biurze Ubezpieczycieli Komunikacyjnych. Co ważne, polisy OC poprzedniego właściciela nie musimy wypowiadać. Jej ważność skończy się wraz z upływem okresu, na który została zawarta – nie przedłuży się automatycznie. Po tym okresie jednak musimy pamiętać o podpisaniu nowej umowy ubezpieczenia OC. Wady i zalety obydwu rozwiązań Obydwie wskazane wyżej drogi do zapewnienia polisy OC mają zarówno wady, jak i zalety. Pozostawiając polisę poprzedniego właściciela mamy korzyść w postaci możliwości bezpłatnego jej użytkowania przez jakiś czas. Jednak ubezpieczyciel ma prawo rekalkulować składkę (uwzględniającą nasze zniżki za bezszkodową jazdę lub zwyżki) i zażądać dopłaty. To działa także w drugą stronę – jeśli mamy świadomość, że nasze zniżki są wysokie – możemy wystąpić z wnioskiem do ubezpieczyciela o rekalkulację obecnej składki.,Rankomat