Co niektórzy odmówili ostatnio przyjęcia medalu od prezydenta i było o nich głośno. Ale o uczniach odmawiających przyjęcia nagród z powodu swoich przekonań chyba jeszcze nie słyszeliśmy. A stało się tak we wtorek w warszawskim Centrum Nauki Kopernik, podczas uroczystości wręczenia nagród laureatom olimpiad przedmiotowych i zawodowych. – Jest mi bardzo przykro, ale muszę odmówić – powiedział nagle jeden z uczniów. Sebastian Słowiński to laureat Olimpiady Filozoficznej, uczeń Wielokulturowego Liceum Humanistycznego im. Jacka Kuronia, aktywista LGBT i uczestnik Parady Równości. Nagrodę w Centrum Nauki Kopernik miał odebrać od miasta stołecznego Warszawy, które nie objęło patronatem tej imprezy. – Jestem zadowolony, że moje osiągnięcia zostały docenione przez miasto, w którym mieszkam i się uczę. Niemniej jestem zaangażowany w obronę praw LGBT, byłem uczestnikiem Parady Równości, która po raz kolejny dostała odmowę patronatu od miasta stołecznego – już po takim wstępie na sali rozległy się brawa. – Jest mi bardzo przykro, ale muszę odmówić odebrania tej nagrody – powiedział na koniec i zszedł z mównicy. "Nagrodzono go brawami, a za jego przykładem poszła kolejna uczennica. Po gali odbierał gratulacje od pozostałych zwycięzców" – czytamy na facebookowym profilu Parady Równości. Odmowa ucznia spotkała się z dużym entuzjazmem w sieci. Internauci gratulują mu odwagi, piszą, że to lekcja dla innych. "Posłuchajcie. Tak się rodzą prawdziwe, nonkonformistyczne postawy obywatelskie. Kocham tego chłopaka" – to jeden z komentarzy. Zareagowała również Barbara Nowacka. "To się nazywa odwaga i wierność przekonaniom" – napisała na Facebooku.,Katarzyna ZuchowiczCo niektórzy odmówili ostatnio przyjęcia medalu od prezydenta i było o nich głośno. Ale o uczniach odmawiających przyjęcia nagród z powodu swoich przekonań chyba jeszcze nie słyszeliśmy. A stało się tak we wtorek w warszawskim Centrum Nauki Kopernik, podczas uroczystości wręczenia nagród laureatom olimpiad przedmiotowych i zawodowych. – Jest mi bardzo przykro, ale muszę odmówić – powiedział nagle jeden z uczniów. Sebastian Słowiński to laureat Olimpiady Filozoficznej, uczeń Wielokulturowego Liceum Humanistycznego im. Jacka Kuronia, aktywista LGBT i uczestnik Parady Równości. Nagrodę w Centrum Nauki Kopernik miał odebrać od miasta stołecznego Warszawy, które nie objęło patronatem tej imprezy. – Jestem zadowolony, że moje osiągnięcia zostały docenione przez miasto, w którym mieszkam i się uczę. Niemniej jestem zaangażowany w obronę praw LGBT, byłem uczestnikiem Parady Równości, która po raz kolejny dostała odmowę patronatu od miasta stołecznego – już po takim wstępie na sali rozległy się brawa. – Jest mi bardzo przykro, ale muszę odmówić odebrania tej nagrody – powiedział na koniec i zszedł z mównicy. "Nagrodzono go brawami, a za jego przykładem poszła kolejna uczennica. Po gali odbierał gratulacje od pozostałych zwycięzców" – czytamy na facebookowym profilu Parady Równości. Odmowa ucznia spotkała się z dużym entuzjazmem w sieci. Internauci gratulują mu odwagi, piszą, że to lekcja dla innych. "Posłuchajcie. Tak się rodzą prawdziwe, nonkonformistyczne postawy obywatelskie. Kocham tego chłopaka" – to jeden z komentarzy. Zareagowała również Barbara Nowacka. "To się nazywa odwaga i wierność przekonaniom" – napisała na Facebooku.,Katarzyna Zuchowicz