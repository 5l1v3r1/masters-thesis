Kupując produkty do pielęgnacji i makijażu często płacimy za ich wygląd. Markę, opakowanie, oprawę graficzną. A tak naprawdę nie dość, że niektóre z kosmetyków im mają krótszą listę wymyślnych składników, tym są mniej szkodliwe dla skóry. Często te tańsze działają równie dobrze, co te z najwyższej półki. To moja złota 10-tka tanich, ale skutecznych produktów. Zawsze mam je w łazience, co najmniej w dwóch sztukach: jedno na wannie, drugie na umywalce. Dove to zbawienie dla mojej reaktywnej skóry. Kiedy za radą doktor Ewy Chlebus, specjalistki dermatolog odstawiłam wszelkie płynne mydła i zaufałam kostce myjącej Dove (lekarze z całego świata potwierdzają, że ma wyjątkowo dobry skład INCI, który nie podrażnia wrażliwej skóry) – egzemy skórne – zniknęły. Dove obdarowałam całą rodzinę i tylko tą kostką myję mojego synka, który też ma wrażliwą skórę. I pomimo że próbowałam najlepszych mydeł, to pozostaje dla mnie numerem jeden. Cena: 4 zł Nawet alergik i wrażliwiec ma prawo do chwili słabości. I wtedy sięgam po pachnące żele pod prysznic Le Petit Marseillais. Żel z grejpfrutem i pomarańczą lub kwiatem pomarańczy są ideałem na taką jak dziś temperaturę. Orzeźwiają, pachną i nie przesuszają skóry. Cena: 19, 90 zł Są balsamy i jest czerwone mleczko. Naprawdę testowałam dziesiątki balsamów z różnych półek cenowych (niektóre tak nieprzyzwoicie drogie, że żal mi było używać), a do tego jednego wracam jak bumerang. I pomimo mojej ogromnej miłości do nowości, czerwone mleczko jest numerem jeden w mojej łazience. Doskonale nawilża suchą skórę, wchłania się dość szybko i nie klei – co niestety często zdarza się w przypadku innych regenerujących balsamów. Cena: 19 zł Uwielbiam mydła Barwa, które używam równolegle z Dove, ale uwielbiam też kremy do rąk tej polskiej marki. Są ekonomiczne i pod względem ceny i opakowania, a genialnie spełniają swoją funkcję. Nawilżają skórę dłoni. Mam jeden na biurku i jeden w torebce. Ostatnio uwielbiam ten oliwkowy z ekstraktem z grzybów shitake. Przykro mi, są bezkonkurencyjne! Cena: 5 zł / 100 ml (!!!!) Coconut Milk cconditioner, nie dość, że pachnie jak moje ulubione mleczko kokosowe, radzi sobie z „chochołem” na mojej głowie. A kosztuje – grosze. To jedna z moich ulubionych marek kosmetyków do włosów. Nie obciążają włosów, ani domowego budżetu. I pachną tak, że nie muszę używać perfum. Ta z mleczkiem kokosowym przypomina mi Pinacoladę! Cena: 14,99 zł / 88 ml Miracle Beach Waves to gratka nie tylko dla surferek. Niezwykle wygodny sposób na stylizację włosów w pogniecione fale. Pięknie pachnie, nie obciąża, skręca loki i jest z porcją australijskich składników, które kochają moje włosy. I mój nos! Niektóre wody morskie mają nie do końca miły zapach, a ta jest superprzyjemna w noszeniu. Nawet w upały. Cena: 19,99 zł Argan Cleansing Face Oil z kwasem hialuronowym krakowskiej Bielendy to ideał nie tylko dla suchej skóry. Świetnie oczyszcza także cerę z tendencją do łojotoku. Olejki w nim zawarte i kwas hialuronowy nawilżają cerę i jednocześnie „wyłapują” wszelkie zanieczyszczenia – te naturalne jak sebum i pot, jak i te kosmetyczne. Moja mama, która ma bardzo sucha skórę używa go niemal jak serum. Ja po zmyciu makijażu olejkiem używam jeszcze dodatkowo żelu do mycia twarzy z wodą. Cena: 20 zł Każdy ma swój ulubiony sztyft do ust. Ja mam kilka, które raz na jakiś czas zmieniam. Ale do niektórych ni ebez powodu wracam. Sztyfty do ust AA zdają egzamin w każdych warunkach. Teraz używam tego nawilżającego Hydro Intense i nie mam żadnych problemów z przesuszonym naskórkiem na ustach. Sprawdza się i na wietrze i w cieple i w niższych temperaturach. To majstersztyk w tej kategorii produktów. Cena: 5,50 zł Jestem ogromną fanką podkładów Lirene, a po ten sięgam zawsze kiedy chcę dłużej cieszyc się matowym wykończeniem makijażu. Podkład dobrze kryje niedoskonałości i nierówny koloryt skóry, ujednolica ją i chroni przed nadmiernym błyszczeniem. Może dlatego jest już kolejny sezon na liście bestsellerów? Ja się nie dziwię! Cena: 23 zł Express Manicure 3 w 1 to mój ideał do pielęgnacji paznokci. Nie lubię stosować kilku produktów. Nie mam do tego ani cierpliwości i szkoda mi też czasu, żeby pieścić się i nakładać pięć różnych kosmetyków. Ta odżywka zresztą załatwia kwestię pielęgnacji tak dokładnie, że nie mam zastrzeżeń. Wzmacnia płytkę, rozjaśnia ją i nabłyszcza. Noszę ją zawsze w przerwach pomiędzy wizytami w salonie manikiuru. Jest jedyna w swoim rodzaju! Cena: 16 zł,Maria Kowalczyk