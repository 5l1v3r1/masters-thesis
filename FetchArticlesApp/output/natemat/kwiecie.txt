ubierz swetr,Paulina Filipowiczubierz swetr,Paulina Filipowiczubierz swetr,Paulina Filipowiczubierz swetr,Paulina Filipowiczubierz swetr,Paulina FilipowiczKwiecień plecień, po pięknych ciepłych dniach nadeszły chłodne i deszczowe. Niemniej jednak pracy w ogródkach nie brakuje. Kończymy cięcia drzew i krzewów owocowych. Kontynuujemy sadzenie drzew i krzewów. Zajmujemy się pielęgnacją truskawek i poziomek. Wiosenną pielęgnację tych roślin zacznij od usunięcia starych, zaschniętych liści. Potem wzrusz glebę w międzyrzędziach, a także między roślinami w rzędach. Pamiętaj, że truskawki i poziomki mają niewielkie wymagania nawozowe i obfite nawożenie wiosną (szczególnie nawozami azotowymi) jest niekorzystne. Konieczne jest natomiast podlewanie. Jeżeli jest sucho - podlewaj, co najmniej raz w tygodniu. Roślinom tym dobrze zrobi też ściółkowanie. Przygotowujemy grządki warzywne i kwiatowe. Obecnie można już posadzić cebule z dymki, wysiać cebulę do gruntu, a także wszystkie rodzaje sałat, rzodkiewkę, koper, pietruszkę naciową i cząber. Do polowy kwietnia wysiewamy ziarna grochu i szpinaku. Wysiewamy też marchew, bób, szczaw. A jeżeli ktoś jest zainteresowany nowinkami, to również skorzonerę i pasternaka. Na grządkach kwiatowych zajmujemy się cięciem róż. Nawozimy rośliny cebulowe, które są już w rozkwicie. Pod koniec kwietnia, kiedy gleba się podgrzeje możemy zacząć sadzić cebule roślin kwitnących latem. Wykonujemy też prace na trawniku. Dosiewamy, wyłysiałe po zimnie miejsca, wygrabiamy mech, nawozimy i podlewamy. Chwasty pozostałe po ostatnim sezonie już dają o sobie znać. To dobry czas, aby je usunąć. Jak sami widzicie pracy w ogrodzie nie brakuje, oby tylko pogoda dopisała.,Beata Wielgosz