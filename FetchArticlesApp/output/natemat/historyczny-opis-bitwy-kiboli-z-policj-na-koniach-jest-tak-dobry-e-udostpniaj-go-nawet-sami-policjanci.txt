Po niedawnym spotkaniu Ruch Chorzów-Górnik Łęczna w barażach Ekstraklasy doszło do zamieszek, w których kibole nie tylko starli się ze sobą, ale zaatakowali także piłkarzy. Dość szybko porządek przywrócili jednak funkcjonariusze śląskiej prewencji, w czym wielka była zasługa policji konnej. No i można byłoby skończyć na takim krótkim opisie zajść, albo dla potomności utrwalić je tak, jak zrobił to jeden z użytkowników Wykopu. Jego kronikarska relacja z pomeczowych zamieszek staje się hitem w internecie. Wszystko zaczęło się jednak od jednego ze zdjęć, które wykonano podczas interwencji konnej policji. Na kadrze uchwycono bowiem scenę, która na pierwszy rzut oka wyglądała trochę jak batalistyczny obraz Jana Matejki. Opis zajść na Stadionie Ruchu Chorzów na początek okrzyknięto więc "obrazem autorstwa księżniczki Natalii z Siwców, miłośniczki turniejów oraz koni" nadano mu tytuł "Potyczka nad Rawą 2017". Potem kronikarskie pióro użytkownika NoKoments z portalu Wykop.pl prowadziło się samo... "Drugiego dnia miesiąca czerwca roku pańskiego dwa tysiące siedemnastego, po zakończeniu turnieju goszczonego przez baroneta Patermana, pana na Cichej, gawiedź która przybyła na widowisko wypowiedziała posłuszeństwo swojemu seniorowi wszczynając bunt. Swołocz już w trakcie turnieju dawała wyraz swemu niezadowoleniu wobec rządów chorzowskiego władyki. Jednakże prawdziwe piekło rozpętało się dopiero w chwili zakończenia zmagań turniejowych" – czytamy we wstępie.Kronikarz z Wykopu na przedstawieniu czerwcowych wydarzeń nad Rawą jednak nie poprzestał. Skusił się też na analizę obrazu, który go zainspirował. "Na obrazie widzimy ciężkozbrojnego jeźdźca cesarskiego tratującego krnąbrnego kmiecia w barwach herbowych kasztelu Cicha 6. Nie jest to tylko wierna reprodukcja dramatycznych zdarzeń, obraz niesie ze sobą bogatą symbolikę. Żołnierz w pełnym uzbrojeniu na rozpędzonym karym rumaku z jednej strony budzi grozę, z drugiej zaś podziw – jego spokojna postawa i lśniący biały hełm ukazują szlachectwo i dostojeństwo elitarnych stróżów prawa" – opisuje. "Służbowy buzdygan, który dzierży w prawej dłoni jest natomiast symbolem władzy nad plebsem nadanej mu przez samego cesarza. Po prawej stronie, na bliższym planie widzimy idącego mu w sukurs pieszego gwardzistę, symbol lojalności, braterstwa i porządku panującego w cesarskich formacjach. Upadający nicpoń zaś obrazuje przede wszystkim porażkę buntowników, a także ich niską pozycję społeczną, bezład, prostactwo oraz uległość wobec potęgi władzy cesarskiej" – podsumowuje kronikarz.,Bartosz ŚwiderskiPo niedawnym spotkaniu Ruch Chorzów-Górnik Łęczna w barażach Ekstraklasy doszło do zamieszek, w których kibole nie tylko starli się ze sobą, ale zaatakowali także piłkarzy. Dość szybko porządek przywrócili jednak funkcjonariusze śląskiej prewencji, w czym wielka była zasługa policji konnej. No i można byłoby skończyć na takim krótkim opisie zajść, albo dla potomności utrwalić je tak, jak zrobił to jeden z użytkowników Wykopu. Jego kronikarska relacja z pomeczowych zamieszek staje się hitem w internecie. Wszystko zaczęło się jednak od jednego ze zdjęć, które wykonano podczas interwencji konnej policji. Na kadrze uchwycono bowiem scenę, która na pierwszy rzut oka wyglądała trochę jak batalistyczny obraz Jana Matejki. Opis zajść na Stadionie Ruchu Chorzów na początek okrzyknięto więc "obrazem autorstwa księżniczki Natalii z Siwców, miłośniczki turniejów oraz koni" nadano mu tytuł "Potyczka nad Rawą 2017". Potem kronikarskie pióro użytkownika NoKoments z portalu Wykop.pl prowadziło się samo... "Drugiego dnia miesiąca czerwca roku pańskiego dwa tysiące siedemnastego, po zakończeniu turnieju goszczonego przez baroneta Patermana, pana na Cichej, gawiedź która przybyła na widowisko wypowiedziała posłuszeństwo swojemu seniorowi wszczynając bunt. Swołocz już w trakcie turnieju dawała wyraz swemu niezadowoleniu wobec rządów chorzowskiego władyki. Jednakże prawdziwe piekło rozpętało się dopiero w chwili zakończenia zmagań turniejowych" – czytamy we wstępie.Kronikarz z Wykopu na przedstawieniu czerwcowych wydarzeń nad Rawą jednak nie poprzestał. Skusił się też na analizę obrazu, który go zainspirował. "Na obrazie widzimy ciężkozbrojnego jeźdźca cesarskiego tratującego krnąbrnego kmiecia w barwach herbowych kasztelu Cicha 6. Nie jest to tylko wierna reprodukcja dramatycznych zdarzeń, obraz niesie ze sobą bogatą symbolikę. Żołnierz w pełnym uzbrojeniu na rozpędzonym karym rumaku z jednej strony budzi grozę, z drugiej zaś podziw – jego spokojna postawa i lśniący biały hełm ukazują szlachectwo i dostojeństwo elitarnych stróżów prawa" – opisuje. "Służbowy buzdygan, który dzierży w prawej dłoni jest natomiast symbolem władzy nad plebsem nadanej mu przez samego cesarza. Po prawej stronie, na bliższym planie widzimy idącego mu w sukurs pieszego gwardzistę, symbol lojalności, braterstwa i porządku panującego w cesarskich formacjach. Upadający nicpoń zaś obrazuje przede wszystkim porażkę buntowników, a także ich niską pozycję społeczną, bezład, prostactwo oraz uległość wobec potęgi władzy cesarskiej" – podsumowuje kronikarz.,Bartosz Świderski