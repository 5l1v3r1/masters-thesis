Przełamana została psychologiczna bariera strachu przed zakupami w sieci. Sprawdziliśmy na własnej skórze, że systemy bankowe są dobrze zabezpieczone, zaś sklepy przysyłają sprawny, zgodny z opisem towar. Listopad i grudzień to także żniwa dla kurierów. W te dwa miesiące ich obroty rosną o ponad 100 proc. Tegoroczne Święta będą zapewne rekordowe pod względem zakupów w sieci. Polacy wydadzą największe, jak do tej pory sumy, co przełoży się także na finanse dostawców. – W ocenie ekspertów Polska jest jednym z najbardziej perspektywicznych rynków w Europie w zakresie handlu w internecie – mówi Igor Ryciak w rozmowie z naTemat, redaktor prowadzący Evigo.pl. Dlaczego Polacy polubili zakupy w internecie Szczególną uwagę zwracamy przede wszystkim na wygodę zakupów w internecie. Doceniliśmy fakt, że możemy kupić wybrany produkt, nie wychodząc z domu, a w razie potrzeby po prostu go odesłać. Sklepy internetowe oferują także szerszy asortyment niż te stacjonarne, nie ma bowiem obawy, że zabraknie produktów na stanie. Konsumenci zauważają, że towary są po prostu tańsze podczas zakupów w sieci. Przed Świętami kurierzy Poczty pracują 7 dni w tygodniu, czyli także w soboty i niedziele. Poczta prowadzi świąteczny barometr wysłanych przesyłek. Ostatnio firma raportowała, że Polacy wysłali już 50% paczek więcej niż średnio od lutego do października w tym roku. W tym roku tylko 17% badanych Polaków wykluczyło zakup świątecznego prezentu przez internet. – Średnio respondenci planują przeznaczyć na ich zakup w tym roku 500 złotych, a połowa z nich nie więcej niż 400 złotych. Co czwarta osoba planuje kupić prezenty świąteczne za kwotę większą niż 500 złotych – mówi Marek Lekki, członek zarządu w ARC Rynek i Opinia. Jaką przesyłkę wybieramy? Dla Polaków również oferowany przez sklep rodzaj przesyłki nie jest bez znaczenia. Zwracamy uwagę na termin dostawy, jej cenę i wygodę odbioru. Aż 70% zainteresowanych wybierze dostawę za pośrednictwem Poczty Polskiej, doceniając jej terminowość, niską cenę i bliskość placówki. Aplikacja mobilna Envelo jest niesamowitym ułatwieniem zakupów. Monitoring paczek daje ogromne poczucie bezpieczeństwa zarówno nadawcom, jak i odbiorcom. Ponadto system sam wysyła do nas SMS-a bądź e-maila z informacją o ewentualnej dostawie. To narzędzie jest szczególnie przydatne sklepom internetowym, które wysyłają do klientów informacje o statusie realizacji zamówienia, podając również numer przesyłki i nasz adres WWW z systemu monitoringu. – Poczta Polska, jako partner obsługujący ponad 60 proc. e-sklepów, dysponuje własnymi danymi, które pozwalają precyzyjnie przedstawić: czy, jak dużo oraz kiedy kupujemy w sieci. Możemy też prezentować tendencje, które obserwujemy na rynku e-zakupów – dodaje Janusz Wojtas. Czego nadal się obawiamy? W polskich zakupach przez internet olbrzymi potencjał wzrostu pozostaje w m-commerce, czyli zakupach przez aplikacje mobilne. Nadal im nie ufamy, nie wierzymy w bezpieczeństwo takiego kupowania. – Polacy nie mają zaufania do robienia zakupów w ten sposób. – mówi Igor Ryciak.Najchętniej kupujemy urządzenia elektroniczne, zabawki bądź ubrania, czyli takie rzeczy, które w razie niezadowolenia możemy po prostu zwrócić. Jak twierdzi Paweł Fornalski, twórca systemu IAI-Shop.com – dodatkową pewność daje nam również to, że udoskonalono przepisy prawne chroniące konsumentów i systemy płatności. Wzrosła też świadomość konsumentów. Ciągle jednak jest wiele do zrobienia w tej dziedzinie, co będzie skutkowało kolejnymi zmianami prawnymi i standardami obsługi klientów. Branża e-commerce w Polsce będzie się znacznie, i co najważniejsze, szybko rozwijać. Nie wiadomo jednak dokładnie, jak będzie wyglądać w przyszłości. Część ekspertów spekuluje, że sklepy stacjonarne staną się czymś w rodzaju showroomów - miejsc, gdzie można przymierzyć produkt, zobaczyć, dotknąć. Potem natomiast można iść do domu, przemyśleć, zobaczyć opinie o nim w internecie i dopiero zdecydować się na ewentualny zakup. Inni twierdzą, że małe sklepy będą powoli zanikały, zaś konkurować będą jedynie duże, sieciowe sklepy, centra handlowe oraz internet.,Paulina PietrzakPrzełamana została psychologiczna bariera strachu przed zakupami w sieci. Sprawdziliśmy na własnej skórze, że systemy bankowe są dobrze zabezpieczone, zaś sklepy przysyłają sprawny, zgodny z opisem towar. Listopad i grudzień to także żniwa dla kurierów. W te dwa miesiące ich obroty rosną o ponad 100 proc. Tegoroczne Święta będą zapewne rekordowe pod względem zakupów w sieci. Polacy wydadzą największe, jak do tej pory sumy, co przełoży się także na finanse dostawców. – W ocenie ekspertów Polska jest jednym z najbardziej perspektywicznych rynków w Europie w zakresie handlu w internecie – mówi Igor Ryciak w rozmowie z naTemat, redaktor prowadzący Evigo.pl. Dlaczego Polacy polubili zakupy w internecie Szczególną uwagę zwracamy przede wszystkim na wygodę zakupów w internecie. Doceniliśmy fakt, że możemy kupić wybrany produkt, nie wychodząc z domu, a w razie potrzeby po prostu go odesłać. Sklepy internetowe oferują także szerszy asortyment niż te stacjonarne, nie ma bowiem obawy, że zabraknie produktów na stanie. Konsumenci zauważają, że towary są po prostu tańsze podczas zakupów w sieci. Przed Świętami kurierzy Poczty pracują 7 dni w tygodniu, czyli także w soboty i niedziele. Poczta prowadzi świąteczny barometr wysłanych przesyłek. Ostatnio firma raportowała, że Polacy wysłali już 50% paczek więcej niż średnio od lutego do października w tym roku. W tym roku tylko 17% badanych Polaków wykluczyło zakup świątecznego prezentu przez internet. – Średnio respondenci planują przeznaczyć na ich zakup w tym roku 500 złotych, a połowa z nich nie więcej niż 400 złotych. Co czwarta osoba planuje kupić prezenty świąteczne za kwotę większą niż 500 złotych – mówi Marek Lekki, członek zarządu w ARC Rynek i Opinia. Jaką przesyłkę wybieramy? Dla Polaków również oferowany przez sklep rodzaj przesyłki nie jest bez znaczenia. Zwracamy uwagę na termin dostawy, jej cenę i wygodę odbioru. Aż 70% zainteresowanych wybierze dostawę za pośrednictwem Poczty Polskiej, doceniając jej terminowość, niską cenę i bliskość placówki. Aplikacja mobilna Envelo jest niesamowitym ułatwieniem zakupów. Monitoring paczek daje ogromne poczucie bezpieczeństwa zarówno nadawcom, jak i odbiorcom. Ponadto system sam wysyła do nas SMS-a bądź e-maila z informacją o ewentualnej dostawie. To narzędzie jest szczególnie przydatne sklepom internetowym, które wysyłają do klientów informacje o statusie realizacji zamówienia, podając również numer przesyłki i nasz adres WWW z systemu monitoringu. – Poczta Polska, jako partner obsługujący ponad 60 proc. e-sklepów, dysponuje własnymi danymi, które pozwalają precyzyjnie przedstawić: czy, jak dużo oraz kiedy kupujemy w sieci. Możemy też prezentować tendencje, które obserwujemy na rynku e-zakupów – dodaje Janusz Wojtas. Czego nadal się obawiamy? W polskich zakupach przez internet olbrzymi potencjał wzrostu pozostaje w m-commerce, czyli zakupach przez aplikacje mobilne. Nadal im nie ufamy, nie wierzymy w bezpieczeństwo takiego kupowania. – Polacy nie mają zaufania do robienia zakupów w ten sposób. – mówi Igor Ryciak.Najchętniej kupujemy urządzenia elektroniczne, zabawki bądź ubrania, czyli takie rzeczy, które w razie niezadowolenia możemy po prostu zwrócić. Jak twierdzi Paweł Fornalski, twórca systemu IAI-Shop.com – dodatkową pewność daje nam również to, że udoskonalono przepisy prawne chroniące konsumentów i systemy płatności. Wzrosła też świadomość konsumentów. Ciągle jednak jest wiele do zrobienia w tej dziedzinie, co będzie skutkowało kolejnymi zmianami prawnymi i standardami obsługi klientów. Branża e-commerce w Polsce będzie się znacznie, i co najważniejsze, szybko rozwijać. Nie wiadomo jednak dokładnie, jak będzie wyglądać w przyszłości. Część ekspertów spekuluje, że sklepy stacjonarne staną się czymś w rodzaju showroomów - miejsc, gdzie można przymierzyć produkt, zobaczyć, dotknąć. Potem natomiast można iść do domu, przemyśleć, zobaczyć opinie o nim w internecie i dopiero zdecydować się na ewentualny zakup. Inni twierdzą, że małe sklepy będą powoli zanikały, zaś konkurować będą jedynie duże, sieciowe sklepy, centra handlowe oraz internet.,Paulina Pietrzak