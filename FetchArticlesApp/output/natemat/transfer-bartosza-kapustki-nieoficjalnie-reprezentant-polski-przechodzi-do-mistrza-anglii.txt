O Bartoszu Kapustce, który zabłysnął na Euro 2016, dopiero teraz zrobi się głośno. Polski zawodnik przejdzie do Leicester, czyli aktualnego mistrza Anglii – donosi dziennikarz "Przeglądu Sportowego". Anglicy mają zapłacić za naszego kadrowicza, obecnie gracza Cracovii, co najmniej 5,5 miliona euro. To kwota podstawowa, do niej mogą dojść jeszcze bonusy. Oficjalnie nikt jeszcze transferu nie potwierdził. – Transfer? Wiem tyle co pan, z mediów. W poniedziałek rozmawiałem z Bartkiem i jeszcze nic nie mówił na ten temat – skomentował ojciec Kapustki. Wygląda jednak na to, że coś jest na rzeczy. Gdyby rzeczywiście Kapustka zasilił Leicester, padłby transferowy rekord. Zagraniczny klub nigdy nie zapłacił tyle za piłkarza z polskiej ligi. Kim jest Bartosz Kapustka? Jego sylwetkę przedstawialiśmy w naTemat w trakcie Euro.,Michał Gąsior