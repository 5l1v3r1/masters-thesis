Cały dzień myślałem, czy ta „cwana menda” Grzegorza Sroczyńskiego to przenośnia, licentia poetica, symbol złowrogich kapitalistów, czy może rzeczywiście archetyp jakiegoś tam człowieczka siedzącego na sprzedażowej infolinii w mniejszym lub większym korpo. A może nawet ktoś zupełnie konkretny. Janek Kowalski, Zosia Wiśniewska z jakiegoś tam Mordoru przy tej czy innej ulicy. Koniec końców, obawiam się, że te „mendy” to nasi bracia i siostry, synowie i córki, ojcowie i matki. Jakoś tak się stało, że wyborcze zwycięstwo prawicy i jeszcze większej prawicy niezwykle ośmieliło te grupy redaktorów i redaktorek, które dotychczas negowały istnienie kapitalistycznych antynomii. Mamy nową grubą kreskę. Oto od 25 maja można pisać to, co się naprawdę myśli o naszym polskim kapitalizmie z nieludzką twarzą pobudzanym kroplówką z UE, o dezynwolturze PO, o słabościach aparatu urzędniczo-administracyjnego itp. itd. , o tym, że nie jest tak, że PiS zawsze nie miał racji, a nawet, że były, a może nawet i są jakieś racje za tym, żeby głosować za nową, ciągle ulepszaną wersją ludowych trybunów. No to piszemy. Znaczy redaktor Sroczyński pisze. Pisze, że mu wszystko wcisnęli. Laptopy, sraptopy, abonamenty, drzwi antywłamaniowe. W ślad za tym poszły różne dotąd skrzętnie skrywane prawdziwe i wyimaginowane patologie. Pojawiają się polisolokaty i „fałszywe” faktury z e-sądu, pełne kruczków umowy, czyściciele kamienic i – co zdecydowanie najgorsze – cytuję „indolencja państwa, słodki sen urzędników, bezczynność uokików, kaenefów, prokuratur i polityków”. To wszystko, o zgrozo, od lat 25. Lat, które – przypomnijmy – są (były?) złotymi latami polskiej wolności, które złotymi zgłoskami wyryły się, a nawet uwieczniły w z lekka już pofałdowanej, ciągle niepłatnej AUTOSTRADZIE WOLNOŚCI. No więc to jednak . Uf… na szczęście. A jeszcze niedawno konieczność, jeszcze niedawno TINA – THERE IS NO ALTERNATIVE! A przecież w tym koncesjonowanym kapitalizmie napędzanym przez nikomu niepotrzebne tak zwane inwestycje, więcej było i jest kłamstw, niż tylko niewinne kłamstewka „cwanej mendy”. Mięso, które nie jest mięsem, samochody popsute już na taśmie produkcyjnej, telewizje bez programów telewizyjnych i filmów, apteki niesprzedające leków, biura zajmujące się flancowaniem odurzonych mas z miejsca na miejsce przy zużyciu niemiłosiernych ilości benzyny lotniczej i rozcieńczonej alkoholu niewiadomego pochodzenia, odkurzacze rozpadające się w rękach i nieciągnące, laptopy, ajfony i srajfony nie będące niczym więcej jak nośnikiem snów, za które i tak trzeba zapłacić. W postkapitalizmie nawet sny nie są darmowe. To nie tylko cwana menda ze sprzedażowej infolinii, Panie Redaktorze, ale również, a może przede wszystkim, media tradycyjne i elektroniczne, które od lat 25 zajmują się kolportażem tych wszystkich bzdur i idiotyzmów. Bzdur, których na taką skalę nie reprodukowano nawet w tak zwanej komunie, nazywanej słusznie i usłużnie okresem słusznie minionym. Czym się te media od Pańskiej „cwanej mendy” różnią? Nawet w myślach boję się udzielić, choćby tylko samemu sobie, odpowiedzi. A jeśli te cwane mendy, Redaktorze, to nie przenośnia. Jeśli to tylko pobudka z pielęgnowanej od 25 lat fałszywej świadomości? To wtedy, Panie Redaktorze, trzeba sobie powiedzieć, że te cwane mendy to nasi bracia i siostry, nasze córki i synowie, nasze matki i ojcowie. Ściśnięci w wolnorynkowym imadle dzwonią i do mnie codziennie w bezwzględnej walce o prowizję. Słyszę ich młode i stare głosy. Głosy bez przekonania, głosy, które wiedzą, że sprzedają fałsz. Głosy, których nie skołczuje najtwardszy nawet kołcz (nie brakuje ich w Pańskim medium). Czy naprawdę warto się na nie obrażać? Może to nie żadne tam cwane mendy, tylko głosy. Głosy, których nie da się już wyciszyć.,Andrzej GąsiorowskiCały dzień myślałem, czy ta „cwana menda” Grzegorza Sroczyńskiego to przenośnia, licentia poetica, symbol złowrogich kapitalistów, czy może rzeczywiście archetyp jakiegoś tam człowieczka siedzącego na sprzedażowej infolinii w mniejszym lub większym korpo. A może nawet ktoś zupełnie konkretny. Janek Kowalski, Zosia Wiśniewska z jakiegoś tam Mordoru przy tej czy innej ulicy. Koniec końców, obawiam się, że te „mendy” to nasi bracia i siostry, synowie i córki, ojcowie i matki. Jakoś tak się stało, że wyborcze zwycięstwo prawicy i jeszcze większej prawicy niezwykle ośmieliło te grupy redaktorów i redaktorek, które dotychczas negowały istnienie kapitalistycznych antynomii. Mamy nową grubą kreskę. Oto od 25 maja można pisać to, co się naprawdę myśli o naszym polskim kapitalizmie z nieludzką twarzą pobudzanym kroplówką z UE, o dezynwolturze PO, o słabościach aparatu urzędniczo-administracyjnego itp. itd. , o tym, że nie jest tak, że PiS zawsze nie miał racji, a nawet, że były, a może nawet i są jakieś racje za tym, żeby głosować za nową, ciągle ulepszaną wersją ludowych trybunów. No to piszemy. Znaczy redaktor Sroczyński pisze. Pisze, że mu wszystko wcisnęli. Laptopy, sraptopy, abonamenty, drzwi antywłamaniowe. W ślad za tym poszły różne dotąd skrzętnie skrywane prawdziwe i wyimaginowane patologie. Pojawiają się polisolokaty i „fałszywe” faktury z e-sądu, pełne kruczków umowy, czyściciele kamienic i – co zdecydowanie najgorsze – cytuję „indolencja państwa, słodki sen urzędników, bezczynność uokików, kaenefów, prokuratur i polityków”. To wszystko, o zgrozo, od lat 25. Lat, które – przypomnijmy – są (były?) złotymi latami polskiej wolności, które złotymi zgłoskami wyryły się, a nawet uwieczniły w z lekka już pofałdowanej, ciągle niepłatnej AUTOSTRADZIE WOLNOŚCI. No więc to jednak . Uf… na szczęście. A jeszcze niedawno konieczność, jeszcze niedawno TINA – THERE IS NO ALTERNATIVE! A przecież w tym koncesjonowanym kapitalizmie napędzanym przez nikomu niepotrzebne tak zwane inwestycje, więcej było i jest kłamstw, niż tylko niewinne kłamstewka „cwanej mendy”. Mięso, które nie jest mięsem, samochody popsute już na taśmie produkcyjnej, telewizje bez programów telewizyjnych i filmów, apteki niesprzedające leków, biura zajmujące się flancowaniem odurzonych mas z miejsca na miejsce przy zużyciu niemiłosiernych ilości benzyny lotniczej i rozcieńczonej alkoholu niewiadomego pochodzenia, odkurzacze rozpadające się w rękach i nieciągnące, laptopy, ajfony i srajfony nie będące niczym więcej jak nośnikiem snów, za które i tak trzeba zapłacić. W postkapitalizmie nawet sny nie są darmowe. To nie tylko cwana menda ze sprzedażowej infolinii, Panie Redaktorze, ale również, a może przede wszystkim, media tradycyjne i elektroniczne, które od lat 25 zajmują się kolportażem tych wszystkich bzdur i idiotyzmów. Bzdur, których na taką skalę nie reprodukowano nawet w tak zwanej komunie, nazywanej słusznie i usłużnie okresem słusznie minionym. Czym się te media od Pańskiej „cwanej mendy” różnią? Nawet w myślach boję się udzielić, choćby tylko samemu sobie, odpowiedzi. A jeśli te cwane mendy, Redaktorze, to nie przenośnia. Jeśli to tylko pobudka z pielęgnowanej od 25 lat fałszywej świadomości? To wtedy, Panie Redaktorze, trzeba sobie powiedzieć, że te cwane mendy to nasi bracia i siostry, nasze córki i synowie, nasze matki i ojcowie. Ściśnięci w wolnorynkowym imadle dzwonią i do mnie codziennie w bezwzględnej walce o prowizję. Słyszę ich młode i stare głosy. Głosy bez przekonania, głosy, które wiedzą, że sprzedają fałsz. Głosy, których nie skołczuje najtwardszy nawet kołcz (nie brakuje ich w Pańskim medium). Czy naprawdę warto się na nie obrażać? Może to nie żadne tam cwane mendy, tylko głosy. Głosy, których nie da się już wyciszyć.,Andrzej Gąsiorowski