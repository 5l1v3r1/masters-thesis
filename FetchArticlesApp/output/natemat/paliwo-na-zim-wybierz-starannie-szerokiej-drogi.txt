- jest partnerem cyklu artykułów "Szerokiej drogi na Święta i Nowy Rok" Zima to najtrudniejsza dla samochodu pora roku. Z wielu powodów, a jednym z nich jest kwestia paliwa. Zły olej napędowy i przy dużym mrozie nie ruszymy rano do pracy. Poprosiliśmy reportera naTemat Antoniego Bohdanowicza, żeby ustalił z ekspertem, co i dlaczego jest ważne. Czy zimą jakość paliw ma znaczenie? Największe znaczenie ma przede wszystkim odpowiedni dobór paliwa, a ściślej pewność, że kupowane paliwo pochodzi od wiarygodnego producenta. Znaczenie to wzrasta wraz z pogorszającymi się warunkami pogodowymi. Gdy tylko temperatura spadnie poniżej zera powinniśmy szczególnie zadbać o silniki naszych samochodów. Dotyczy to zwłaszcza pojazdów z silnikiem diesla, zasilanych olejem napędowym. Zakup paliwa pochodzącego od wyraźnie zidentyfikowanego producenta, który bierze pełną odpowiedzialność za deklarowaną jakość gwarantuje nam, że zostało ono wyprodukowane ze starannie dobranych składników, których parametry kontrolowane są na każdym etapie produkcji, jak ma to miejsce w rafineriach PKN ORLEN. Paliwa dobrej jakości wpływają korzystnie na kondycję silnika, zwiększając mechaniczną trwałość jego elementów takich jak cylindry, tłoki, pierścienie i zawory. Czy warto zimą tankować paliwa Premium? Im paliwo ma lepsze właściwości, czyli należy do grupy paliw Premium jak np. VERVA na stacjach ORLEN, tym lepiej dla naszego samochodu. Wyższa jakość paliw oznacza, że lepsze są jego parametry eksploatacyjne i znajdują się w nim właściwie dobrane komponenty dbające o układ paliwowy, w tym szczególnie pompę oraz sam silnik samochodu. Zwiększona efektywność i dokładność spalania każdego litra, przekłada się bezpośrednio na mniejsze zużycie tego paliwa. Warto tankować paliwa z półki Premium przez cały rok, ponieważ dzięki temu zyskujemy gwarancję, że w najlepszy możliwy sposób dbamy o nasz samochód. W jaki sposób chronić silnik zimą? Aby zapobiec ewentualnym awariom silnika, kierowca powinien, jeszcze przed nadejściem zimy, upewnić się czy w zbiorniku paliwa nie ma wody oraz czy filtr paliwa nie jest zanieczyszczony. W trakcie sezonu zimowego powinno się częściej niż latem kontrolować, czy bak jest pełny. W tym okresie znacznie lepiej częściej uzupełniać paliwo, ponieważ zatankowany do pełna bak zapobiega skraplaniu się wody na jego ściankach. Czy warto stosować zimą „domowe sposoby” na mrozy? Żaden z tak zwanych „domowych sposobów” nie jest na tyle skuteczny by stosować go bez obaw, a większość z nich w dłuższej perspektywie niesie za sobą niekorzystne skutki dla naszego samochodu. Szczególnie ryzykowne może być wlewanie do baku oleju opałowego zamiast napędowego. Technika ta może wiązać się z również z poważnymi reperkusjami prawnymi, gdyż użytkowanie oleju opałowego w celach innych niż grzewcze jest w naszym kraju zabronione. Szczególnie dotkliwe skutki mogą dotknąć pojazdów najnowszej generacji, które standardowo posiadają katalityczne układy oczyszczania spalin, bardzo czułe na odbiegającą od wymagań jakość paliwa – np. nawet niewielkie przekroczenie w zakresie zawartości siarki może spowodować nieodwracalne uszkodzenie katalizatora. Czy na stacjach paliwo jest takie same przez cały rok? Paliwa sprzedawane na stacjach różnią się gatunkiem w zależności od pory roku. Od listopada tankujemy do aut specjalne paliwa zimowe. Paliwa sprzedawane na stacjach ORLEN spełniają obowiązujące normy zarówno w kwestii odporności na niskie temperatury, jak i zawartości siarki czy innych parametrów. Należy pamiętać, że tylko regularne stosowanie sprawdzonej jakości paliwa pozwala na przedłużenie żywotności silnika. Efektywna praca silnika zmniejsza zużycie paliwa i wydłuża okres bezawaryjnej jazdy, co ma korzystne przełożenie na zawartość portfela kierowców. Czy warto stosować zimowe dodatki do paliw? Tankując paliwo na stacjach ORLEN nie musimy martwić się o żadne dodatki. Paliwa dostępne na naszych stacjach zawierają już odpowiednią ilość takich substancji. Są one wprowadzane do paliwa już na etapie produkcji, umożliwiając dostosowanie go do użytku w warunkach zimowych.,PKN Orlen