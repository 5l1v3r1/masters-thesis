Pokojowa Nagroda Nobla od lat wzbudza kontrowersje, głównie z powodu politycznego klucza, z którego jest nadawana. W gronie nominowanych w ostatnich stuleciu znaleźli się między innymi Józef Stalin i Adolf Hitler. W ostatnich latach międzynarodową opinię publiczną najbardziej zbulwersowały nagrody dla Baracka Obamy i Unii Europejskiej. Z ich powodu komentatorzy zaczęli określać Pokojową Nagrodę Nobla jako "żart". Pokojowe Nagrody Nobla przyznawane są od 112 lat. W tym czasie pięcioosobowy komitet Norwegów przyznał tę prestiżową nagrodę 126 osobom. Wśród laureatów są ludzie, których zasługi dla pokoju na świecie są oczywiste – jak Nelson Mandela, Aung San Suu Kyi, Andriej Sacharow, David Trimble razem z Johnem Humem czy Lech Wałęsa. Żart Są jednak i tacy, których nominacje i uhonorowanie ich nagrodą budzi co najmniej zastrzeżenia – w ostatnich latach największe emocje wzbudziła nominacja dla rosyjskiego prezydenta Władimira Putina i nagrodzenie (po trzech pierwszych miesiącach od objęcia urzędu) Baracka Obamy oraz Unii Europejskiej. To wybory, które sprawiają, że media coraz częściej określają tę niegdyś prestiżową nagrodę jako „żart”.Spośród pięciu kategorii, w których przyznawane są nagrody Nobla – pozostałe to medycyna, fizyka, chemia i literatura – to właśnie ta związana z działalnością na rzecz praw człowieka i pokojowego rozwiązywania konfliktów budzi najwięcej kontrowersji. Powody są dwa – niewiele osób ma wystarczającą wiedzę, by merytorycznie dyskutować o pracy naukowej i osiągnięciach wybitnych naukowców w dziedzinie medycyny, fizyki i chemii, zaś poglądy polityczne ma każdy. W dodatku ludzie, którzy są nominowani za swoją pracę na rzecz pokoju na świecie, to zwykle osoby bardzo znane – politycy i aktywiści. Polityczny klucz Krytycy klucza, według którego przyznawane są Pokojowe Nagrody Nobla, podkreślają polityczny wymiar tej nagrody. To właśnie takie głosy pojawiały się – i pojawiają – w kontekście uhonorowania pokojowym Noblem prezydenta USA „Teddy'ego” Roosevelta, Henry'ego Kissingera czy Yassera Arafata oraz tych laureatów, którzy wzbudzili największe kontrowersje w ostatniej dekadzie – pięć lat temu Barack Obama i dwa lata temu – Unia Europejska. W 2009 roku publicysta „New York Timesa” Randy Cohen uznał nawet, że w tych przypadkach, kiedy laureat nagrody działał wbrew wartościom, jakie związane są z tym wyróżnieniem, nagroda powinna zostać cofnięta. To jednak niezgodne z regulaminem.Przez ponad sto lat, jakie upłynęły od słynnego testamentu Alfreda Nobla, tylko jeden laureat nie przyjął nagrody – wietnamski generał Le Duc Tho, który był partnerem Henry'ego Kissingera w rozmowach i razem z nim dostał w 1973 roku Pokojową Nagrodę Nobla. Odmówił jej, tłumacząc, że za wcześnie na to, gdy jest kraj wciąż jest w stanie wojny. Nobel dla Hitlera? O tym, jak bardzo upolityczniona jest ta nagroda, świadczą najdziwniejsze nominacje – jak ta dla Józefa Stalina (nominowany dwukrotnie, w 1945 i 1948 roku za „wysiłki na rzecz zakończenia II wojny światowej”) czy Adolfa Hitlera. Na stronie Komitetu Noblowskiego są to zresztą dwa najczęściej wyszukiwane nazwiska. W 1939 roku kandydaturę Hitlera wysunął szwedzki antyfaszysta Erik Gottfrid Christian Brandt, tłumacząc, że miała to być „ironiczna krytyka” debaty publicznej w Szwecji, a zarazem „satyryczna krytyka” nominacji Neville'a Chamberlaina. Jeśli w kategoriach „ironicznej krytyki” traktować też tegoroczną nominację dla Władimira Putina, który w czasie, kiedy o jego kandydaturze dowiedziała się opinia publiczna, był akurat dość zajęty na Krymie – da się ją uzasadnić. 2014: pozytywne zaskoczenie Kiedy Barack Obama odbierał nagrodę Nobla w 2009 roku, na początku swojej prezydentury, w trakcie której doszło do eskalacji wojny w Afganistanie, zwiększenia ataków dronów na Bliskim Wschodzie i egzekucji Osamy bin Ladena w Pakistanie, powiedział, że na nią „nie zasługuje”. Pokojowa Nagroda Nobla dla kogoś, kto o pokój walczy za pomocą dronów i bombardowań rzeczywiście może budzić kontrowersje. O tym, że to najbardziej upolityczniona nagroda, świadczą słowa członków komitetu po przyznaniu Nobla byłego prezydentowi USA Jimmy'emu Carterowi – przyznano wówczas, że jego nominacja miała być wyrazem protestu przeciwko polityce prowadzonej przez George'w W. Busha. Tegoroczne nominacje zaskoczyły pozytywnie, choć w każdej z nich także można się dopatrzeć ech politycznej gry. Nominowani zostali papież Franciszek, Edward Snowden, Malala Yousafzai, Nowaja Gazieta oraz Denis Mukwege.,Anna J. DudekPokojowa Nagroda Nobla od lat wzbudza kontrowersje, głównie z powodu politycznego klucza, z którego jest nadawana. W gronie nominowanych w ostatnich stuleciu znaleźli się między innymi Józef Stalin i Adolf Hitler. W ostatnich latach międzynarodową opinię publiczną najbardziej zbulwersowały nagrody dla Baracka Obamy i Unii Europejskiej. Z ich powodu komentatorzy zaczęli określać Pokojową Nagrodę Nobla jako "żart". Pokojowe Nagrody Nobla przyznawane są od 112 lat. W tym czasie pięcioosobowy komitet Norwegów przyznał tę prestiżową nagrodę 126 osobom. Wśród laureatów są ludzie, których zasługi dla pokoju na świecie są oczywiste – jak Nelson Mandela, Aung San Suu Kyi, Andriej Sacharow, David Trimble razem z Johnem Humem czy Lech Wałęsa. Żart Są jednak i tacy, których nominacje i uhonorowanie ich nagrodą budzi co najmniej zastrzeżenia – w ostatnich latach największe emocje wzbudziła nominacja dla rosyjskiego prezydenta Władimira Putina i nagrodzenie (po trzech pierwszych miesiącach od objęcia urzędu) Baracka Obamy oraz Unii Europejskiej. To wybory, które sprawiają, że media coraz częściej określają tę niegdyś prestiżową nagrodę jako „żart”.Spośród pięciu kategorii, w których przyznawane są nagrody Nobla – pozostałe to medycyna, fizyka, chemia i literatura – to właśnie ta związana z działalnością na rzecz praw człowieka i pokojowego rozwiązywania konfliktów budzi najwięcej kontrowersji. Powody są dwa – niewiele osób ma wystarczającą wiedzę, by merytorycznie dyskutować o pracy naukowej i osiągnięciach wybitnych naukowców w dziedzinie medycyny, fizyki i chemii, zaś poglądy polityczne ma każdy. W dodatku ludzie, którzy są nominowani za swoją pracę na rzecz pokoju na świecie, to zwykle osoby bardzo znane – politycy i aktywiści. Polityczny klucz Krytycy klucza, według którego przyznawane są Pokojowe Nagrody Nobla, podkreślają polityczny wymiar tej nagrody. To właśnie takie głosy pojawiały się – i pojawiają – w kontekście uhonorowania pokojowym Noblem prezydenta USA „Teddy'ego” Roosevelta, Henry'ego Kissingera czy Yassera Arafata oraz tych laureatów, którzy wzbudzili największe kontrowersje w ostatniej dekadzie – pięć lat temu Barack Obama i dwa lata temu – Unia Europejska. W 2009 roku publicysta „New York Timesa” Randy Cohen uznał nawet, że w tych przypadkach, kiedy laureat nagrody działał wbrew wartościom, jakie związane są z tym wyróżnieniem, nagroda powinna zostać cofnięta. To jednak niezgodne z regulaminem.Przez ponad sto lat, jakie upłynęły od słynnego testamentu Alfreda Nobla, tylko jeden laureat nie przyjął nagrody – wietnamski generał Le Duc Tho, który był partnerem Henry'ego Kissingera w rozmowach i razem z nim dostał w 1973 roku Pokojową Nagrodę Nobla. Odmówił jej, tłumacząc, że za wcześnie na to, gdy jest kraj wciąż jest w stanie wojny. Nobel dla Hitlera? O tym, jak bardzo upolityczniona jest ta nagroda, świadczą najdziwniejsze nominacje – jak ta dla Józefa Stalina (nominowany dwukrotnie, w 1945 i 1948 roku za „wysiłki na rzecz zakończenia II wojny światowej”) czy Adolfa Hitlera. Na stronie Komitetu Noblowskiego są to zresztą dwa najczęściej wyszukiwane nazwiska. W 1939 roku kandydaturę Hitlera wysunął szwedzki antyfaszysta Erik Gottfrid Christian Brandt, tłumacząc, że miała to być „ironiczna krytyka” debaty publicznej w Szwecji, a zarazem „satyryczna krytyka” nominacji Neville'a Chamberlaina. Jeśli w kategoriach „ironicznej krytyki” traktować też tegoroczną nominację dla Władimira Putina, który w czasie, kiedy o jego kandydaturze dowiedziała się opinia publiczna, był akurat dość zajęty na Krymie – da się ją uzasadnić. 2014: pozytywne zaskoczenie Kiedy Barack Obama odbierał nagrodę Nobla w 2009 roku, na początku swojej prezydentury, w trakcie której doszło do eskalacji wojny w Afganistanie, zwiększenia ataków dronów na Bliskim Wschodzie i egzekucji Osamy bin Ladena w Pakistanie, powiedział, że na nią „nie zasługuje”. Pokojowa Nagroda Nobla dla kogoś, kto o pokój walczy za pomocą dronów i bombardowań rzeczywiście może budzić kontrowersje. O tym, że to najbardziej upolityczniona nagroda, świadczą słowa członków komitetu po przyznaniu Nobla byłego prezydentowi USA Jimmy'emu Carterowi – przyznano wówczas, że jego nominacja miała być wyrazem protestu przeciwko polityce prowadzonej przez George'w W. Busha. Tegoroczne nominacje zaskoczyły pozytywnie, choć w każdej z nich także można się dopatrzeć ech politycznej gry. Nominowani zostali papież Franciszek, Edward Snowden, Malala Yousafzai, Nowaja Gazieta oraz Denis Mukwege.,Anna J. Dudek