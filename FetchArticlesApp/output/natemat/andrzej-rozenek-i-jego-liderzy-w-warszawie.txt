Listy Komitetu Wyborczego Wyborców Andrzeja Rozenka tworzą zarówno doświadczeni samorządowcy, jak i ludzie stawiający pierwsze kroki w pracy samorządowej. Listy Komitetu Wyborczego Wyborców Andrzeja Rozenka tworzą członkowie partii Twój Ruch i Partia Demokratyczna – Demokraci.pl, ale także bezpartyjni, aktywiści miejscy, społecznicy. Listy Komitetu Wyborczego Wyborców Andrzeja Rozenka tworzą rodowici warszawiacy, ale też „słoiki” zakochani w tym Mieście, tu od lat pracujący i płacący podatki. Listy Komitetu Wyborczego Wyborców Andrzeja Rozenka tworzą Mieszkańcy Dzielnic, w których realnie żyją, mieszkają, widzą ich codzienne problemy, a nie wpadają tam tylko przy okazji wyborów. Listy Komitetu Wyborczego Wyborców Andrzeja Rozenka powstały dla Was. OKRĘG NR 1 – Śródmieści, Ochota lider: Grzegorz Walkiewicz Absolwent politologii na UW i zarządzania na SGH. Zaangażowany w walkę z dziką reprywatyzacją domów mieszkalnych, szkół i terenów publicznych. Był wśród protestujących przeciw niszczeniu Jazdowa. Walczył z wycinką drzew w Ogrodzie Krasińskich. Organizator protestów przeciw likwidacji szkół i prywatyzacji szkolnych stołówek. Zwolennik przeprowadzania konkursów profilowanych, celem obrony małych sklepów, warzywniaków, punktów usługowych, barów mlecznych. Autor projektu uchwały likwidującej straż miejską. Współtwórca Młodzieżowej Rady Dzielnicy Śródmieście. Entuzjasta konsultacji społecznych i budżetu partycypacyjnego. Specjalizuje się w zagadnieniach dotyczących zagospodarowania przestrzennego. Od 8 lat jeden z najaktywniejszych radnych Dzielnicy Śródmieście. OKRĘG NR 2 – Praga Południe lider: Jacek Bartyzel Łódź, Londyn, Paryż, Warszawa – tę drogę przeszedł nasz kolejny kandydat. Absolwent bankowości i finansów na brytyjskiej Cass Business School. Pracuje w konsultingu, specjalizując się w sektorze usług finansowych. Liberał, racjonalista, ateistą, zwolennik wolnego rynku i szerokiego zakresu wolności osobistych. Aktywista miejski podejmował interwencje w zakresie komunikacji miejskiej, ochrony zabytków a także polityki mieszkań komunalnych (w tym nieuzasadnionych eksmisji z lokali należących do miasta). OKRĘG NR 3 – Mokotów lider: Marcin Rzońca Dziennikarz z wykształcenia, muzyk z zamiłowania, samorządowiec z wyboru. Specjalista od środków unijnych, człowiek warszawskiego sportu i współautor wielu warszawskich inwestycji. Jeden z najaktywniejszych Radnych Miasta Stołecznego Warszawy według „Rzeczpospolitej – Życia Warszawy” i „Polityki Warszawskiej”. Autor blisko 300 interpelacji na tematy problemów Miasta i jego Mieszkańców. W poprzedniej kadencji wiceburmistrz warszawskiego Śródmieścia – przybywało wtedy boisk, hal sportowych, placów i skwerów, a nie ubywało drzew i krzewów. OKRĘG NR 4 – Wola lider: Henryk Łazarski Członek Partii Demokratycznej – demokraci.pl. Magister ekonomista, pracownik samorządowy do spraw obronności i zarządzania kryzysowego. Na wniosek kombatantów z którymi współpracuje na co dzień i służy im pomocą został odznaczony m.in. „Złotym Krzyżem Zasługi”. Współzałożyciel „Stowarzyszenia Mieszkańców Wspólnot Mieszkaniowych” . Od 10 lat przewodniczy pracom zarządu wspólnoty mieszkaniowej. OKRĘG NR 5 – Bielany, Żoliborz liderka:  Rusycystka, socjolożka, specjalistka marketingu – od początku wierna postulatom Ruchu Palikota, który zakładała, a następnie Twojego Ruchu – świeckie i nowoczesne państwo, innowacyjna gospodarka, a Warszawa przyjazna Mieszkańcom. Mieszkanka Bielan dostrzegająca ich problemy nie tylko przy okazji wyborów. Młoda mama na co dzień zmagająca się z krzywymi chodnikami i wysokimi krawężnikami. Aktywna w sieci warszawskich blogerów i komentatorów. Szefowa warszawskich struktur Twojego Ruchu, członkini Zarządu Krajowego tej partii. OKRĘG NR 6 – Praga Północ, Białołęka lider: Robert Ostrowski Przedsiębiorca i dziennikarz, przygodę z biznesem rozpoczynał na początku lat dziewięćdziesiątych na Bazarze Różyckiego. Twórca portali informacyjnych, korespondent prasowy na Ukrainie, w lutym 2014, jako obserwator międzynarodowy uczestniczył w wydarzeniach w Kijowie. Lider praskiego klubu Twojego Ruchu, zaangażowany w obronę praskich przedsiębiorców m.in. kawiarnię „W oparach absurdu” i praskiej tożsamości. OKRĘG NR 7 – Targówek, Rembertów, Wesoła, Wawer liderka: Magdalena Janiak-Jaskółowska Absolwentka zarządzania w administracji publicznej na Uniwersytecie Jagiellońskim. Współautorka kilkudziesięciu strategii rozwoju gmin, miast, powiatów, regionów. Stworzyła Europejskie Centrum Bajki – najnowocześniejszą w Polsce instytucję kultury nie tylko dla dzieci. Obecnie zajmuje się prowadzeniem projektów kulturalnych i działa na rzecz Targówka – dzielnicy, w której mieszka. (inicjatorka akcji zbiórki podpisów w sprawie drastycznego ograniczenia środków na zakup nowości dla bibliotek, inicjatorka akcji przeciwko wulgaryzmom malowanym na elewacjach budynków). OKRĘG NR 8 – Ursynów, Wilanów lider: Bronisław Chmielewski Przedsiębiorca i prawnik, obecnie zarządzający między innymi Instytutem Onkologii i Hipertermii na Ursynowie. Ma doświadczenie zawodowe w pracy w międzynarodowych korporacjach na kierowniczych stanowiskach. Prezes Organizacji Pożytku Publicznego „Fundacja Onkologiczna Nadzieja”, współzałożyciel Polskiego Towarzystwa Hipertermii Onkologicznej. Mieszkaniec Ursynowa walczący m.in. o „bazarek na dołku” Motocyklista. OKRĘG NR 9 – Bemowo, Ursus, Włochy lider: Zdzisław Litwińczuk Zawodowy policjant, ochotniczy strażak. Od lat zaangażowany w sprawy bezpieczeństwa publicznego, ale także w rozwiązywanie codziennych problemów Dzielnicy Bemowo w której mieszka. Działacz wspólnot mieszkaniowych i organizacji lokatorskich. Sekretarz Generalny Partii Demokratycznej – demokraci.pl.,Aleksandra Popławska