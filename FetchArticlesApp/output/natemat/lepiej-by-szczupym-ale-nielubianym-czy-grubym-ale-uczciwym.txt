Otyli ludzie nie mają łatwego życia. Poza problemami stricte zdrowymi muszą też znosić złośliwości ze strony otoczenia, które niekiedy w niezwykle przykry sposób wypowiada się na temat ich wagi. Ale jak wynika z badań istnieje coś, co sprawia, że są lepiej postrzegani od osób szczupłych. Psycholodzy z Bowling Green State University i East Carolina University przeprowadzili badania z udziałem studentów, którzy na podstawie zdjęć mieli wyrazić opinię o osobach o różnym stopniu atrakcyjności i krańcowo odmiennej wadze. Choć osoby szczupłe i atrakcyjne zebrały najlepsze noty, to jednak przegrały z osobami z nadwagą w jednej niezwykle istotnej kategorii – szczerość. Zdaniem respondentów ludzie z otyłością wzbudzają większe zaufanie od szczupłych rówieśników. Postrzegane są więc jako osoby, od których najczęściej usłyszy się słowa prawdy. Jest też druga strona medalu. Ludziom z nadwagą częściej przypisano lenistwo, niestabilność emocjonalną, niskie poczucie wartości, a także gorszą higienę i mniejsze zdyscyplinowanie. Z tych właśnie względów większość woli utrzymywać kontakty ze szczupłymi osobami, przy czym kwestia szczerości sprawia, że te kontakty są bardziej "sztuczne".,Dawid Wojtowicz