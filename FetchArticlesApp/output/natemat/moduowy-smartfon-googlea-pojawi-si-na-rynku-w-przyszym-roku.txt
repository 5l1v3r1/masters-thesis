Kupując smartfon, jesteśmy zdani na to, co we wnętrzu umieścił jego producent. A gdybyśmy tak mogli wymieniać komponenty naszego „kompana” dnia codziennego? Taka perspektywę przed użytkownikami nowoczesnych telefonów otwiera koncern Google, który na listę swoich najbliższych przedsięwzięć wpisał projekt Ara. Pod sztandarem tego projektu amerykański gigant technologiczny pracuje nad stworzeniem modułowego smartfona. W tego typie przenośnego urządzenia użytkownik docelowo będzie mógł wymienić baterię, procesor czy wyświetlacz. Ara ma działać na systemie Android i składać się z 6 wymiennych modułów z tyłu. Na jej wyposażeniu znajdzie się 5,3 calowy wyświetlacz. Moduły, jakie będzie można zamontować w smartfonach z katalogu Ara, mają pochodzić od najbardziej uznanych marek technologicznych takich jak: Sony, Samsung i Panasonic. Wersja przeznaczona dla deweloperów, których zadaniem będzie przetestowanie innowacyjnych smartfonów i zaproponowanie ewentualnych poprawek, pojawi się jesienią tego roku. Na rynku komercyjnym Ara zadebiutuje zaś w 2017 roku.,Dawid Wojtowicz