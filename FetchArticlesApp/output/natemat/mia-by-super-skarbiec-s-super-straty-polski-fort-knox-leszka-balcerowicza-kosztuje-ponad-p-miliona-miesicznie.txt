563 tysiące złotych – tyle wynoszą średnie miesięczne koszty utrzymania "polskiego Fort Knox", inwestycji zapoczątkowanej przez Leszka Balcerowicza jako prezesa NBP. Ekonomista chciał sprowadzić do kraju nasze rezerwy złota z całego świata i zamknąć je bezpiecznie w specjalnym "magazynie" w Zegrzu. Następca Balcerowicza uznał co prawda, że inwestycja ta była nieuzasadniona, ale NBP od lat nie może sprzedać obiektu – i wciąż topi w nim pieniądze. 2002 rok, Narodowy Bank Polski pod wodzą prof. Leszka Balcerowicza postanawia nabyć działkę o powierzchni 284 853 metrów kwadratowych od Agencji Mienia Wojskowego. Teren jest w dużej mierze zabudowany właśnie wojskowymi obiektami. Cena: 15 mln 800 tysięcy złotych. American dream w Polsce To właśnie tam ma powstać "polski Fort Knox" – nasz rodzimy skład ze sztabami złota, na wzór amerykański. Prof. Balcerowicz chciał nie tylko stworzyć magazyn dla bilonu i gotówki, ale i sprowadzić do kraju posiadane przez państwo rezerwy złota z całego świata. Argumentowano wówczas, jak opisywała to "Gazeta Wyborcza", że istniejący skarbiec przy ul. Świętokrzyskiej, zbudowany w latach '70, jest już przestarzały i za mały. 28-hektarowa działka to znany wielu warszawiakom Fort Zegrze – twierdza jeszcze z XIX wieku, już za czasów PRL przebudowana na dodatkowy ośrodek dowodzenia. Według planu NBP skarbiec miał składać się z trzech kondygnacji: dwóch naziemnych i jednej podziemnej. Na te potrzeby miały zostać zaadaptowane stare budynki wojskowe: koszary i schron przeciwatomowy. Skarbiec za drogi dla NBP Oficjalnie nazwano to "Budową Skarbca Centralnego i Centralnego Ośrodka Komputerowego-Zamiejscowego". Wstępnie koszt całej inwestycji miał wynosić 333 mln złotych, włącznie z wartością budynków przeznaczonych do przebudowy. W latach 2003-2005 trwało przygotowanie inwestycji do realizacji. W lipcu 2005 zarząd NBP akceptuje inwestycję i ostateczny koszt jej realizacji: 264 miliony złotych. W 2006 zostaje ogłoszony przetarg na realizację budowy. Kilka miesięcy później, styczniu 2007 roku, Leszek Balcerowicz kończy swoją kadencję prezesa NBP. Zastępuje go Sławomir Skrzypek. W lipcu 2007 roku przy publicznym otwarciu ofert przetargowych okazuje się, że zgłosiły się tylko dwie firmy. Jedna oferta opiewała na 470 milionów złotych, druga na 568 milionów, czyli znacznie więcej, niż chciał wydać Narodowy Bank Polski. W sierpniu tego samego roku przetarg zostaje unieważniony. Koniec snu o "polskim Fort Knox" Raptem 4 miesiące później w zarządzie NBP zapada decyzja o zatrzymaniu realizacji inwestycji w jej pierwotnym wariancie. Jednocześnie zlecane są analizy innych wariantów takiej inwestycji – "polski Fort Knox" miał w nowym zamyśle zarządu pełnić już tylko funkcję emisyjną oraz być zapasowym ośrodkiem komputerowym banku. Analizy nie wypadają pomyślnie i w listopadzie 2008 zarząd NBP podejmuje ostateczną decyzję o zaniechaniu inwestycji. – Po przeprowadzeniu wnikliwej analizy potrzeb zarząd NBP uznał, że inwestycja nie ma uzasadnienia – informował wówczas NBP. Działka wraz z zabudowaniami miała zostać sprzedana. Do tego czasu na całość wydano 28,5 miliona złotych. W tym zawierała się m.in. cena terenu i budynków – niecałe 16 mln złotych, wycinka drzew – 2,5 miliona, dokumentacja projektowa i administracyjna – 6,2 miliona i budowa przyłącza energetycznego – 3,8 miliona. Najpierw sprzedać działkę bez straty... Bank podkreślał, że zamierza sprzedać nieruchomość w Zegrzu "za cenę uwzględniającą wszystkie koszty związane z jej nabyciem i przygotowaniem inwestycji do realizacji". – To eliminuje możliwość powstania strat z tytułu podjęcia decyzji o sprzedaży – zapewniał bank centralny. Zgodnie z obietnicą w listopadzie 2009 NBP wystawił działkę wraz zabudowaniami na sprzedaż, z ceną wywoławczą 28,5 miliona złotych – tak, by pokryć wydane na inwestycję pieniądze. Zainteresowani na składanie ofert mieli czas do stycznia 2010. W styczniu okazało się, że nikt nie złożył oferty kupna. Trzy miesiące później prezes banku Sławomir Skrzypek ginie pod Smoleńskiem, zastępuje go Marek Belka. ...Potem sprzedać w ogóle Od tamtej pory do lipca 2014, włącznie z pierwszym razem, nieruchomość wystawiano na sprzedaż aż sześć razy. Trzy razy bank próbował nie straić i ustalał cenę wywoławczą 28,5 miliona złotych. Za czwartym razem NBP zasięgnęło opinii rzecznoznawcy, który wycenił teren wraz z zabudowaniami na 25,8 mln. Wtedy też nie znalazł się nabywca. W październiku 2013 NBP ogłosił ostatni przetarg z ceną wywoławczą 14 milionów zł, czyli już z wkalkulowaną stratą. Bank chciał się pozbyć zbędnej działki za wszelką cenę, bo miesięcznie przecież wydawał średnio pół miliona złotych na utrzymanie tych obiektów, więc i tak moment, w którym można było sprzedać teren bez jakiejkolwiek straty, dawno minął. Chętnych na kupno brak, państwo traci pieniądze Niestety fakt, że cena spadła o połowę, nie przyciągnął kupców i znowu nie wpłynęły żadne oferty. W grudniu 2013, już po zakończeniu przetargu, działką ktoś się zainteresował – ale zaoferował za nią... 2 miliony złotych, czyli 7 razy mniej, niż wynosiła cena wywoławcza w przetargu. W czerwcu 2014 roku NBP podjął kolejną próbę sprzedaży terenu, tym razem już po naprawdę niskiej cenie: nieco ponad 7 mln złotych, czyli o połowę mniej niż 8 miesięcy wcześniej. Czy jednak teraz ktokolwiek zechce kupić nieruchomość – tego nie wiadomo. Pewne jednak jest, że na inwestycji zapoczątkowanej przez Leszka Balcerowicza państwo straciło już, włącznie z kosztami utrzymania, grubo ponad 30 milionów złotych.,Franciszek Orliński563 tysiące złotych – tyle wynoszą średnie miesięczne koszty utrzymania "polskiego Fort Knox", inwestycji zapoczątkowanej przez Leszka Balcerowicza jako prezesa NBP. Ekonomista chciał sprowadzić do kraju nasze rezerwy złota z całego świata i zamknąć je bezpiecznie w specjalnym "magazynie" w Zegrzu. Następca Balcerowicza uznał co prawda, że inwestycja ta była nieuzasadniona, ale NBP od lat nie może sprzedać obiektu – i wciąż topi w nim pieniądze. 2002 rok, Narodowy Bank Polski pod wodzą prof. Leszka Balcerowicza postanawia nabyć działkę o powierzchni 284 853 metrów kwadratowych od Agencji Mienia Wojskowego. Teren jest w dużej mierze zabudowany właśnie wojskowymi obiektami. Cena: 15 mln 800 tysięcy złotych. American dream w Polsce To właśnie tam ma powstać "polski Fort Knox" – nasz rodzimy skład ze sztabami złota, na wzór amerykański. Prof. Balcerowicz chciał nie tylko stworzyć magazyn dla bilonu i gotówki, ale i sprowadzić do kraju posiadane przez państwo rezerwy złota z całego świata. Argumentowano wówczas, jak opisywała to "Gazeta Wyborcza", że istniejący skarbiec przy ul. Świętokrzyskiej, zbudowany w latach '70, jest już przestarzały i za mały. 28-hektarowa działka to znany wielu warszawiakom Fort Zegrze – twierdza jeszcze z XIX wieku, już za czasów PRL przebudowana na dodatkowy ośrodek dowodzenia. Według planu NBP skarbiec miał składać się z trzech kondygnacji: dwóch naziemnych i jednej podziemnej. Na te potrzeby miały zostać zaadaptowane stare budynki wojskowe: koszary i schron przeciwatomowy. Skarbiec za drogi dla NBP Oficjalnie nazwano to "Budową Skarbca Centralnego i Centralnego Ośrodka Komputerowego-Zamiejscowego". Wstępnie koszt całej inwestycji miał wynosić 333 mln złotych, włącznie z wartością budynków przeznaczonych do przebudowy. W latach 2003-2005 trwało przygotowanie inwestycji do realizacji. W lipcu 2005 zarząd NBP akceptuje inwestycję i ostateczny koszt jej realizacji: 264 miliony złotych. W 2006 zostaje ogłoszony przetarg na realizację budowy. Kilka miesięcy później, styczniu 2007 roku, Leszek Balcerowicz kończy swoją kadencję prezesa NBP. Zastępuje go Sławomir Skrzypek. W lipcu 2007 roku przy publicznym otwarciu ofert przetargowych okazuje się, że zgłosiły się tylko dwie firmy. Jedna oferta opiewała na 470 milionów złotych, druga na 568 milionów, czyli znacznie więcej, niż chciał wydać Narodowy Bank Polski. W sierpniu tego samego roku przetarg zostaje unieważniony. Koniec snu o "polskim Fort Knox" Raptem 4 miesiące później w zarządzie NBP zapada decyzja o zatrzymaniu realizacji inwestycji w jej pierwotnym wariancie. Jednocześnie zlecane są analizy innych wariantów takiej inwestycji – "polski Fort Knox" miał w nowym zamyśle zarządu pełnić już tylko funkcję emisyjną oraz być zapasowym ośrodkiem komputerowym banku. Analizy nie wypadają pomyślnie i w listopadzie 2008 zarząd NBP podejmuje ostateczną decyzję o zaniechaniu inwestycji. – Po przeprowadzeniu wnikliwej analizy potrzeb zarząd NBP uznał, że inwestycja nie ma uzasadnienia – informował wówczas NBP. Działka wraz z zabudowaniami miała zostać sprzedana. Do tego czasu na całość wydano 28,5 miliona złotych. W tym zawierała się m.in. cena terenu i budynków – niecałe 16 mln złotych, wycinka drzew – 2,5 miliona, dokumentacja projektowa i administracyjna – 6,2 miliona i budowa przyłącza energetycznego – 3,8 miliona. Najpierw sprzedać działkę bez straty... Bank podkreślał, że zamierza sprzedać nieruchomość w Zegrzu "za cenę uwzględniającą wszystkie koszty związane z jej nabyciem i przygotowaniem inwestycji do realizacji". – To eliminuje możliwość powstania strat z tytułu podjęcia decyzji o sprzedaży – zapewniał bank centralny. Zgodnie z obietnicą w listopadzie 2009 NBP wystawił działkę wraz zabudowaniami na sprzedaż, z ceną wywoławczą 28,5 miliona złotych – tak, by pokryć wydane na inwestycję pieniądze. Zainteresowani na składanie ofert mieli czas do stycznia 2010. W styczniu okazało się, że nikt nie złożył oferty kupna. Trzy miesiące później prezes banku Sławomir Skrzypek ginie pod Smoleńskiem, zastępuje go Marek Belka. ...Potem sprzedać w ogóle Od tamtej pory do lipca 2014, włącznie z pierwszym razem, nieruchomość wystawiano na sprzedaż aż sześć razy. Trzy razy bank próbował nie straić i ustalał cenę wywoławczą 28,5 miliona złotych. Za czwartym razem NBP zasięgnęło opinii rzecznoznawcy, który wycenił teren wraz z zabudowaniami na 25,8 mln. Wtedy też nie znalazł się nabywca. W październiku 2013 NBP ogłosił ostatni przetarg z ceną wywoławczą 14 milionów zł, czyli już z wkalkulowaną stratą. Bank chciał się pozbyć zbędnej działki za wszelką cenę, bo miesięcznie przecież wydawał średnio pół miliona złotych na utrzymanie tych obiektów, więc i tak moment, w którym można było sprzedać teren bez jakiejkolwiek straty, dawno minął. Chętnych na kupno brak, państwo traci pieniądze Niestety fakt, że cena spadła o połowę, nie przyciągnął kupców i znowu nie wpłynęły żadne oferty. W grudniu 2013, już po zakończeniu przetargu, działką ktoś się zainteresował – ale zaoferował za nią... 2 miliony złotych, czyli 7 razy mniej, niż wynosiła cena wywoławcza w przetargu. W czerwcu 2014 roku NBP podjął kolejną próbę sprzedaży terenu, tym razem już po naprawdę niskiej cenie: nieco ponad 7 mln złotych, czyli o połowę mniej niż 8 miesięcy wcześniej. Czy jednak teraz ktokolwiek zechce kupić nieruchomość – tego nie wiadomo. Pewne jednak jest, że na inwestycji zapoczątkowanej przez Leszka Balcerowicza państwo straciło już, włącznie z kosztami utrzymania, grubo ponad 30 milionów złotych.,Franciszek Orliński