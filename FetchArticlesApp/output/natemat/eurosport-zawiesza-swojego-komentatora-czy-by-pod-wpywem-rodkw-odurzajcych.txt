Widzowie po piątkowym programie "World Cup Tour" odnieśli wrażenie, że komentator Tomasz Burnos był pod wpływem środków odurzających. Z tego powodu do wyjaśnienia całego zajścia szefowie stacji Eurosport postanowili zawiesić dziennikarza. Internauci nie pozostawili suchej nitki na poziomie komentarza programu „World Cup Tour”. Każdy kto obejrzał skróty piątkowych meczów na antenie Eurosport 2 odniósł wrażenie, że Tomasz Burnos był pijany. Wiadomość o zawieszeniu dziennikarza przesłali do wirtualnych mediów. W komunikacie przesłanym do portalu Wirtualnemedia.pl redaktor naczelny Eurosport Polska Adam Widomski przyznaje się, że poziom komentarza Burnosa odbiegał od standardów przyjętych przez stację. – Do czasu zbadania wszystkich okoliczności kanał Eurosport podjął decyzję o zawieszeniu współpracy z Tomaszem Burnosem ze skutkiem natychmiastowym – napisał Widomski. Przy okazji Widomski przeprosił widzów Eurosportu, którzy poczuli się dotknięci zachowaniem komentatora. Oprócz tego zapowiedział, że stacja planuje wprowadzić wewnętrzne procedury, dzięki którym uda się zapobiec takim wydarzeniom. Przypominamy, że Burnos nie jest jedynym pracownikiem telewizyjnym podejrzewanym o pijaństwo. Na internecie można znaleźć wiele przypadków, w których były podejrzenia co do stanu prowadzącego. Poniżej przedstawiamy kilka przykładów, które wzbudzały podejrzenia widzów.,Antoni Bohdanowicz