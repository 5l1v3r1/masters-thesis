W historii świata Krzysztof Kolumb uchodzi za odkrywcę Ameryki. Jednak badania archeologiczne wskazują, że inni mieszkańcy Starego Świata na długo przed włoskim podróżnikiem dotarli do tego kontynentu. Pojawiło się kolejne odkrycie potwierdzające tą sensacyjną teorię. Grupa szwedzkich archeologów z Uniwersytetu w Uppsali za pomocą zdjęć satelitarnych znalazła miejsce, które może świadczyć o aktywności Wikingów w Ameryce Północnej. Miejsce to oddalone jest o 50 mil od L'Anse aux Meadows, gdzie w latach 60-tych natrafiono na pozostałości nordyckiej osady. Zdaniem uczonych nowo odkryte ślady cywilizacji należą do innej kultury, niż ta rdzennych Amerykanów. Na ich skandynawskie pochodzenie wskazują takie dowody jak fragmenty specyficznie obrobionego narzędzia czy pozostałości po torfowych wałach, z których budowania słynęli właśnie Wikingowie.,Dawid Wojtowicz