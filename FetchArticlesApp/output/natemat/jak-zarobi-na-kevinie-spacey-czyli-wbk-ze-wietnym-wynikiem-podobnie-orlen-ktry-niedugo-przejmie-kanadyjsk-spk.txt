Kolejne spółki opublikowały swoje wyniki finansowe za trzeci kwartał 2013 roku. W tym m.in. Orlen, który bardzo dobrze przechodzi przez gospodarczy kryzys i bank BZ WBK, który wypracował większe zyski niż oczekiwano. Chociaż większość spółek opublikuje swoje wyniki finansowe za trzeci kwartał dopiero za kilka dni, to niektóre – jak Orange, Orlen, BZ WBK, Nordea Bank, AmRest czy Żywiec już to zrobiły. W niektórych przypadkach pośpiech nie dziwi – zarówno Orlen, jak i WBK czy Nordea mają się czym pochwalić. Orlen zyskuje pomimo dywidendy Chociaż konsumpcja detaliczna paliw w Polsce spadała, koncern energetyczny wypracował wysoki zysk – 652 milionów złotych. Firma podkreśla w swoim raporcie, że sytuacja makroekonomiczna nie była zbyt sprzyjająca biznesowi. Niemniej, Orlen rozwija swoją działalność pozaenergetyczną – poprzez sieć kawiarni i bistro Stop Cafe, których powstało aż 95 na terenie całej Polski tylko w 3 kwartale. Do tego podkreślić należy, że zadłużenie Orlenu po raz kolejny się zmniejszyło (o 400 mln zł) i spadło wreszcie poniżej 5 miliardów złotych -do 4,8 miliarda. A trzeba pamiętać, że w tym okresie spółka wypłaciła dywidendę, która pochłonęła 642 miliony złotych. Wysiłki te doceniła agencja ratingowa Fitch, która po czterech latach przywróciła Orlenowi rating inwestycyjny na poziom BBB- z perspektywą stabilną. Być może liczby nie oszałamiają, ale biorąc pod uwagę klimat makroekonomiczny i dywidendę, wyniki Orlenu są naprawdę dobre. To zapewne nie tylko ucieszy inwestorów, ale także TriOil Resourcement – kanadyjską spółkę, którą polski gigant ma przejąć już w listopadzie. Wartość transakcji to ponad 560 milionów złotych. TriOil posiada zasoby zarówno ropy, jak i gazu ziemnego, ale dla polskiej spółki najważniejszy w nim jest know-how – który zostanie wykorzystany przez Orlen przy pracach nad gazem łupkowym. Rozpoczęcie przejęcia kanadyjskiej firmy to, zdaniem prezesa Jacka Krawca, "najważniejsze wydarzenie III kwartału". Niewykluczone, że całego roku również. Jak WBK zarobił na Kevina Spacey Świetne wyniki osiągnął też BZ WBK. Ci, którzy dziwią się, skąd bank ma pieniądze na reklamy z Kevinem Spacey, powinni spojrzeć w raport za trzeci kwartał. Zysk banku wzrósł do 537 milionów złotych – z 335 milionów rok wcześniej. Taki sukces zaskoczył analityków – ci bowiem przewidywali, że zysk będzie... o 100 mln mniejszy: na poziomie 430 mln zł. Bank zawdzięcza to w dużej mierze znacznemu zmniejszeniu kosztów funkcjonowania – w ujęciu kwartał do kwartału, w III kw. WBK udało się zmniejszyć koszty o 10,3 proc. Takie wyniki to także zasługa fuzji z Kredyt Bankiem – dokonana już w styczniu, ale zakończona dopiero we wrześniu. Dzięki niej WBK stał się trzecim największym bankiem w Polsce. Fast foody coraz lepiej O sukcesie może mówić także spółka z zupełnie innej bajki – AmRest, właściciel restauracji KFC, Pizza Hut czy Burger King. Firma dzisiaj ma ponad 700 restauracji m.in. w USA, Polsce, Czechach, Rosji, Bułgarii, Hiszpanii, Francji czy Rosji. Teraz grupa pochwaliła się, że w III kwartale sprzedaż w niej wyniosła 697 mln zł – to o 15 proc. więcej niż rok wcześniej. AmRest zaliczył wzrost sprzedaży (o 8,2 proc. licząc w złotówkach, 5,4 proc. w euro) nawet w pogrążonej kryzysem Hiszpanii. Również w Rosji mieli dużą zwyżkę – 22 proc. w złotówkach - ale ponieważ tamtejszy rynek to raptem 15 proc. działalności AmRestu, nie miało to aż tak dużego wpływu na wyniki całej grupy, jak mogłoby się wydawać po ponad 20-procentowym wzroście. Dodać też należy, że w zasadzie kryzys sprzyja AmRestowi – bo ludzie zaczynają wówczas oszczędzać na jedzeniu i częściej sięgają po fast foody.,Michał WąsowskiKolejne spółki opublikowały swoje wyniki finansowe za trzeci kwartał 2013 roku. W tym m.in. Orlen, który bardzo dobrze przechodzi przez gospodarczy kryzys i bank BZ WBK, który wypracował większe zyski niż oczekiwano. Chociaż większość spółek opublikuje swoje wyniki finansowe za trzeci kwartał dopiero za kilka dni, to niektóre – jak Orange, Orlen, BZ WBK, Nordea Bank, AmRest czy Żywiec już to zrobiły. W niektórych przypadkach pośpiech nie dziwi – zarówno Orlen, jak i WBK czy Nordea mają się czym pochwalić. Orlen zyskuje pomimo dywidendy Chociaż konsumpcja detaliczna paliw w Polsce spadała, koncern energetyczny wypracował wysoki zysk – 652 milionów złotych. Firma podkreśla w swoim raporcie, że sytuacja makroekonomiczna nie była zbyt sprzyjająca biznesowi. Niemniej, Orlen rozwija swoją działalność pozaenergetyczną – poprzez sieć kawiarni i bistro Stop Cafe, których powstało aż 95 na terenie całej Polski tylko w 3 kwartale. Do tego podkreślić należy, że zadłużenie Orlenu po raz kolejny się zmniejszyło (o 400 mln zł) i spadło wreszcie poniżej 5 miliardów złotych -do 4,8 miliarda. A trzeba pamiętać, że w tym okresie spółka wypłaciła dywidendę, która pochłonęła 642 miliony złotych. Wysiłki te doceniła agencja ratingowa Fitch, która po czterech latach przywróciła Orlenowi rating inwestycyjny na poziom BBB- z perspektywą stabilną. Być może liczby nie oszałamiają, ale biorąc pod uwagę klimat makroekonomiczny i dywidendę, wyniki Orlenu są naprawdę dobre. To zapewne nie tylko ucieszy inwestorów, ale także TriOil Resourcement – kanadyjską spółkę, którą polski gigant ma przejąć już w listopadzie. Wartość transakcji to ponad 560 milionów złotych. TriOil posiada zasoby zarówno ropy, jak i gazu ziemnego, ale dla polskiej spółki najważniejszy w nim jest know-how – który zostanie wykorzystany przez Orlen przy pracach nad gazem łupkowym. Rozpoczęcie przejęcia kanadyjskiej firmy to, zdaniem prezesa Jacka Krawca, "najważniejsze wydarzenie III kwartału". Niewykluczone, że całego roku również. Jak WBK zarobił na Kevina Spacey Świetne wyniki osiągnął też BZ WBK. Ci, którzy dziwią się, skąd bank ma pieniądze na reklamy z Kevinem Spacey, powinni spojrzeć w raport za trzeci kwartał. Zysk banku wzrósł do 537 milionów złotych – z 335 milionów rok wcześniej. Taki sukces zaskoczył analityków – ci bowiem przewidywali, że zysk będzie... o 100 mln mniejszy: na poziomie 430 mln zł. Bank zawdzięcza to w dużej mierze znacznemu zmniejszeniu kosztów funkcjonowania – w ujęciu kwartał do kwartału, w III kw. WBK udało się zmniejszyć koszty o 10,3 proc. Takie wyniki to także zasługa fuzji z Kredyt Bankiem – dokonana już w styczniu, ale zakończona dopiero we wrześniu. Dzięki niej WBK stał się trzecim największym bankiem w Polsce. Fast foody coraz lepiej O sukcesie może mówić także spółka z zupełnie innej bajki – AmRest, właściciel restauracji KFC, Pizza Hut czy Burger King. Firma dzisiaj ma ponad 700 restauracji m.in. w USA, Polsce, Czechach, Rosji, Bułgarii, Hiszpanii, Francji czy Rosji. Teraz grupa pochwaliła się, że w III kwartale sprzedaż w niej wyniosła 697 mln zł – to o 15 proc. więcej niż rok wcześniej. AmRest zaliczył wzrost sprzedaży (o 8,2 proc. licząc w złotówkach, 5,4 proc. w euro) nawet w pogrążonej kryzysem Hiszpanii. Również w Rosji mieli dużą zwyżkę – 22 proc. w złotówkach - ale ponieważ tamtejszy rynek to raptem 15 proc. działalności AmRestu, nie miało to aż tak dużego wpływu na wyniki całej grupy, jak mogłoby się wydawać po ponad 20-procentowym wzroście. Dodać też należy, że w zasadzie kryzys sprzyja AmRestowi – bo ludzie zaczynają wówczas oszczędzać na jedzeniu i częściej sięgają po fast foody.,Michał Wąsowski