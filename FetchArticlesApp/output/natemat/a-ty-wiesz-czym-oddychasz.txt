Smog to jeden z największych problemów ekologicznych i zdrowotnych w Polsce. Aż 33 z 50 miast w Unii Europejskiej o największym stężeniu zanieczyszczeń powietrza to polskie miasta. Dlatego Aviva przygotowała kampanię społeczno-edukacyjną „Wiem, czym oddycham”. Inicjatywa startuje 14 listopada – w Dniu Czystego Powietrza. Ma zwiększyć świadomość, jaki wpływ na zdrowie ma zanieczyszczone powietrze i jak mu przeciwdziałać. Aviva powiększy ogólnopolską sieć zewnętrznych czujników monitorujących jakość powietrza o 300 urządzeń. 150 z nich jest właśnie montowanych na placówkach Avivy, a kolejne 150 zostanie udostępnione w konkursie Fundacji Aviva. Źle wyglądamy na mapie Europy Statystyki dotyczące jakości powietrza w Polsce są alarmujące. Według Światowej Organizacji Zdrowia (WHO), w kategorii zanieczyszczenia powietrza pyłami zawieszonymi PM10 i rakotwórczym benzo(a)pirenem, Polska zajmuje niechlubne pierwsze miejsce w Europie. Pod względem zanieczyszczenia pyłami PM2,5 plasujemy się na drugiej pozycji. Normy zanieczyszczeń wyznaczone przez WHO w naszym kraju są przekraczane nawet dziesięciokrotnie. Ma to poważne konsekwencje dla zdrowia. Badania naukowe i dane epidemiologiczne wskazują, że przebywanie w środowisku o zwiększonym poziomie zanieczyszczeń powietrza może istotnie wpływać na rozwój wielu groźnych chorób układu oddechowego i sercowo-naczyniowego. Szczególnie narażone są dzieci, kobiety w ciąży oraz osoby starsze. Jako społeczeństwo nie postrzegamy jednak smogu jako problemu realnie przekładającego się na nasze życie i zdrowie. Tymczasem liczba zgonów z powodu ekspozycji na zanieczyszczenia powietrza w Polsce jest około dziesięć razy wyższa niż liczba zgonów w wyniku wypadków drogowych – komentuje dr n. med. Piotr Dąbrowiecki, lekarz, badacz wpływu smogu na zdrowie. 300 zewnętrznych czujników jakości powietrza od Avivy W ramach akcji „Wiem, czym oddycham” Aviva zwiększy o 300 liczbę zewnętrznych czujników monitorujących jakość powietrza w Polsce. Urządzenia te „na żywo” przesyłają dane dotyczące stężenia zanieczyszczeń w atmosferze, które można śledzić na komputerze lub smartfonie. 150 czujników jest właśnie montowanych na placówkach Avivy i Expandera w całej Polsce. Kolejnych 150 urządzeń zostanie nieodpłatnie udostępnionych w konkursie Fundacji Aviva. Od 14 listopada do 10 grudnia na stronie www.wiemczymoddycham.pl każdy może zgłosić miejsce, w którym ma zostać umieszczony zewnętrzny czujnik. Fundacja zaprasza do udziału w akcji mieszkańców, którzy chcą wiedzieć, czym oddychają, a także przedszkola, szkoły, świetlice, gminy, organizacje pozarządowe, wspólnoty i spółdzielnie mieszkaniowe. Jednocześnie rozpoczyna się głosowanie internetowe, które też potrwa do 10 grudnia. Czujniki otrzyma 100 lokalizacji z największą liczbą głosów. Fundacja Aviva wskaże również kolejne 50 lokalizacji z puli zgłoszonych w konkursie, aby uzupełnić luki w sieci czujników na mapie Polski. Na stronie www.wiemczymoddycham.pl organizatorzy akcji udostępnią także materiały edukacyjne i poradnikowe dotyczące smogu i praktycznych sposobów przeciwdziałania jego wpływowi na zdrowie. Akcję promuje specjalny spot:,Mateusz Grzeszczuk