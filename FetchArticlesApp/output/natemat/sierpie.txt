Upałłłłłłłłłł W ogrodzie mało co się da robić kiedy temperatura sięga 32-37 stopni C. Wieczorem można jedynie podlewać, bo susza straszna. Kilka roślinek/krzewów słońce spaliło mi żywcem do korzeni. Można , a właściwie trzeba wycinać wszystkie przekwitłe kwiatostany, aby kwiaty mogły kwitnąć , aż do jesieni. Należy zbierać owoce i warzywa, z których możemy robić przetwory, nalewki lub jeść na bieżąco. U mnie pomidory się czerwienią, ogórków multum, trochę gorzej z cukinią, ale za to z dyni makaronowej mam , aż za dużo. Kwiaty kwitną w każdym kolorze, paleta barw jest wręcz niesamowita. Przekwitły już lilie, ale właśnie zaczęły kwitnąc mieczyki i dalie. Za chwile zakwitną astry, potem chryzantemy. W oddali kołyszą się malwy i nawłocie. Cały ogródek rozświetlają kosmosy zwane tez warszawiankami. Kwiaty to moje hobby. Uwielbiam tez krzewy, szczególnie hortensje. Ich jakby nigdy dość, dlatego dosadziłam sobie nową. Nie wspomnę już o trawach ozdobnych, których mam bodajże 15 gatunków. Na ich kwitnienie przyjdzie jeszcze czas.,Beata Wielgosz