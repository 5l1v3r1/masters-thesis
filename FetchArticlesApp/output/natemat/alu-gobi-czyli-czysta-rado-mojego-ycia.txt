ALU GOBI to po prostu ziemniaki i kalafior. Z tych dwóch składników powstaje niesamowite danie. Jedzenie ALU GOBI to czysta przyjemność. Im ostrzejsze, tym smaczniejsze. Próbowałam tego dania wszędzie! Próbowałam tego dania w całych Indiach. Wiem dokładnie czym się różni ALU GOBI z ze stanu Karnataka od tego z Udar Pradesh. Znam smak ALU GOBI z Nicei, Barcelony, Warszawy, Łodzi, Gliwic. Znam ALU GOBI z sieci restauracji Ganesza i Namaste, Tandoor i Buddha. Wiem też, że nieakceptowalną dla mnie wersję podają w Kerali (zamiast pomidorów dodawane jest tam mleczko kokosowe – zrozumiałe w Kerali, ale niezrozumiałe w ALU GOBI,). ALU GOBI jest dobre na mroźne piątkowe wieczory, ale także na upalne weekendowe popołudnia z przyjaciólmi. to danie doskonałe. Poznajcie je. Tadam! Przygotuj następujące produkty: 0,5 kg ziemniaków 1 kalafior 4 pomidory lub puszka krojonych pomidorów 3 cm lub łyżeczka imbiru (świetnie, jeśli może być świeży) 3 cebule 2 ząbki czosnku 1 łyżeczka kminku 1 łyżeczka kozieradki 1 łyżeczka chilli lub świeża papryczka chilli 1 łyżeczka curry ½ łyżeczki mielonego, czarnego pieprzu Sól do smaku Oliwa do smażenia Wykonanie: Ziemniaki obierz i pokrój na ósemki. Kalafior umyj i podziel na różyczki. Imbir obierz i drobno posiekaj. Cebule i czosnek obierz, pokrój w drobną kostkę Pomidory pokrój w grubszą kostkę. Przygotuj bazę do sosu. Cebulę smaż z czosnkiem do zarumienienia, dodaj pomidory i podduś wszystko razem do miękkości. Odstaw. Użyj głębokiej patelni lub garnka; rozgrzej oliwę, wrzuć ziemniaki i smaż przyrumieniając do momentu, aż zaczną lekko mięknąć. Wtedy dodaj kalafior, imbir i smaż do miękkości. Możesz dodać odrobinę wody i utrzymywać ziemniaki z kalafiorem na granicy smażenia i duszenia. Gdy warzywa będą miękkie dodaj pomidory z cebulą i czosnkiem. Nie dodawaj pomidorów zbyt wcześniej bo w kwaśnym pomidorowym środowisku, ziemniaki będą miękły bardzo opornie.Razem z pomidorami dodaj przyprawy i sól do smaku. Podawaj gorące. Jeśli Alu Gobi nie jest nadmiernie ostra można ją jeść bez dodatków. Bardzo ostrą polecam podawać z białym ryżem lub plackami Naan Warto przybrać kolendrą. Smacznego!,Dorota Jaworska