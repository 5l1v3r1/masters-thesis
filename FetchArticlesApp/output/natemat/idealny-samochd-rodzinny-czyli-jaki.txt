Firma Honda podjęła się zadania prawie niemożliwego i postanowiła stworzyć idealny samochód rodzinny w przystępnej cenie. Tak oto powstała Honda Civic Tourer. Tylko czy założenie zostało spełnione? Co jest najważniejsze w samochodzie rodzinnym? Oczywiście bezpieczeństwo! Tutaj faktycznie Honda Civic Tourer spisuje się na medal. Posiada ona bowiem zaawansowane systemy wspomagające kierowcę ADAS: rozpoznawanie znaków drogowych, ostrzeganie o niezamierzonej zmianie pasa ruchu, automatyczna zmiana świateł z drogowych, monitorowanie martwego pola w lusterku, ostrzeganie o zbliżającym się pojeździe podczas cofania, aktywne hamowanie w mieście oraz ostrzeganie przed kolizją. Przy podróżach rodzinnych ogromnie znaczenie ma również wielkość bagażnika, a tutaj również Honda nas nie zawodzi. Jest to największy bagażnik w tej klasie aut i ma 624 litry przestrzeni bagażowej oraz 117 litrów w schowku pod podłogą bagażnika. Natomiast po złożeniu tylnych foteli otrzymujemy bagażnik o pojemności aż 1668 litrów! Zmieści się tam zatem wszystko, co trzeba zabrać na większą i mniejszą wyprawę, a jak się bardzo postaramy to może to być nawet nasze miejsce noclegowe podczas niezapowiedzianych i zwariowanych podróży. Przy częstych wyjazdach trzeba również zwrócić uwagę na ekonomiczność samochodu. Honda Civic Tourer z manualną skrzynią biegów i silnikiem benzynowym spala średnio 6,2-6,4 l/100 km. Natomiast inteligentny system zmiennych faz rozrządu zapewnia wyjątkowe osiągi przy minimalnym zużyciu paliwa. Warto zauważyć, że Hondzie udało się stworzyć rodzinny samochód o areodynamicznej linii, który jest po prostu nowoczesny i funkcjonalny. Zaś każdy wielbiciel nowinek technologicznych doceni wielofunkcyjny wyświetlacz i-MID, wszystkie elementy sterujące systemem multimediów i elementy sterujące systemami wspomagającymi kierowcę znajdujące się na kierownicy, czujniki podgrzewania, podgrzewane fotele oraz funkcję inteligentnego dostępu i uruchamiania pojazdu. Nie można jednoznacznie stwierdzić że Honda Civic Tourer spodoba się wszystkim, ponieważ każdy z nas ma inny gust i wymagania. Wszyscy jednak docenią jej innowacyjne funkcje i poziom zaawansowania technologicznego. Jest to samochód, z którego cała rodzina będzie zadowolona.,Paulina Pietrzak