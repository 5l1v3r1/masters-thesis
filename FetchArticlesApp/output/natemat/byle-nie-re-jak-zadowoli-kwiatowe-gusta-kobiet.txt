Dla większości to bzdura. Ale tak naprawdę jest wyrafinowaną grą, pełną skomplikowanych zasad. Liczy się barwa, liczba, gatunek. W gąszczu kwiatów łatwo się pogubić. Co zrobić, by tego uniknąć? Kwiaty niosą z sobą bardzo duży ładunek emocjonalny. Koją, wprawiają w stan relaksu, uspakajają. - Najczęściej klienci oceniają samą urodę kwiatów lub biorą pod uwagę kolor, który im się podoba, ale mniej uwagi zwracają na ich znaczenie. Bukiet ma być po prostu duży i kolorowy - tłumaczy jedna z pracowniczek Kwitnącej Pracowni Florystycznej. Sceptycy kwiatowych symboli na pewno zadają sobie pytanie: „kto tak utrudnił nam życie?”. Wydawałoby się prostą czynność zakupu bukietu w XII wieku skomplikowali mieszkańcy Stambułu. Ponad 800 gatunkom przypisano swoistą symbolikę, która rozpowszechniła się na całym świecie. W 1878 roku kalendarz „Bluszcz” opublikował szczegółowy opis znaczenia kwiatów, kolorów, gatunków i liczby. Dziś bukiety dajemy raczej z butelką wina, jako ostateczność po nieudanych poszukiwaniach idealnego prezentu. Dzień Kobiet w Polsce Przez lata w Dzień Kobiet panowie byli Polkom niezmiernie wdzięczni. Ale pewnie nawet o tym nie wiedzieli. A czerwony goździk jest najlepszym sposobem na wyrażenie podziękowania. - I przeżywa swój renesans. Mamy mnóstwo zamówień na bukiety z tych kwiatów. Pozostali panowie kupują tulipany i róże - opowiada pracownica Kwitnącej Pracowni. Ale nie wszystkim się to podoba. - Mam tego dość. Dostaję róże na każdą okazję. Mojemu narzeczonemu totalnie brakuje kreatywności – mówi 23-letnia Dorota. A może po prostu boi się popełnić gafę? Niepotrzebnie. Bo miłość można wyznać na wiele sposobów: z frezjami, storczykami, tulipanami, fiołkami, gerberami i amarylisami w dłoni. Pewność uczuć potwierdzimy bzem, jaśminem i forsycją. A jeśli uprzemy się już na różę, możemy poszaleć z wariantami kolorystycznymi. Tak naprawdę wszystkie jej barwy mają pozytywny wydźwięk. Różowa wyraża słodkie myśli. Jest symbolem wdzięczności, szlachetności, uznania i podziwu. Jej jaśniejsze odcienie podkreślają delikatność i urok obdarowywanej kobiety, natomiast ciemniejszy róż oddaje serdeczne podziękowania. Pomarańczowy kwiat oznacza entuzjazm, fascynację i pożądanie, rozgrzewa atmosferę, zachęca do pójścia o krok dalej. Żółto-czerwony uważany jest za pomost między przyjaźnią a miłością. Fioletowa róża wyraża miłość od pierwszego wejrzenia, majestatyczność oraz oczarowanie. To oryginalny prezent na pierwszą randkę, zwłaszcza dla tych, którzy chcą wywrzeć na kobiecie piorunujące wrażenie. Powód? Są po prostu trudno dostępne. Tak naprawdę trzeba uważać tylko na żółtą różę. Jej znaczenie jest dość zawiłe. Jedni uważają, że daje radość. W Ameryce są jako obietnicą nowego początku. Z kolei w Turcji i krajach arabskich to symbol rozwodu. Pejoratywne znaczenie miały również w czasach wiktoriańskich w Anglii. Symbolizowały zazdrość i tak są najczęściej kojarzone w Polsce. Kolor ma ogromne znaczenie. Spróbujmy rozłożyć na czynniki pierwsze znaczenie astrów. Mówią one za wielbiciela: „traktuję cię poważnie”. Ale trzeba zwrócić uwagę na ich barwę. Czerwona wyznaje „moja miłość jest większa od twojej”. Biały aster mówi „cieszy mnie, że czujesz się kochana”. Kultowe prezenty PRL - Wybierając lilie, kalie, czy chryzantemy, trzeba pamiętać, że do niedawna były to kwiaty zarezerwowane dla ceremonii pogrzebowych. Mimo że ich znaczenie się zmieniło, wielu o tym pamięta - ostrzega Kwitnąca pracownia florystyczna. Są również kwiaty które mówią: "nie kocham, zdradzam, sprawiasz mi problemy". Należą do nich kamelie, peonie, róże chińskie, hortensje. Cyklamen wyraża wątpliwości, cynia to prośba o zrozumienie. Ilość ma znaczenie. Jeszcze kilka wieków temu cisi wielbiciele przesyłali kobietom 13 róż. Pewność uczuć wyrazi 11 kwiatów, 20 róż zapewni o szczerości uczuć. Po kłótni najłatwiej otrzymać przebaczenie wręczając 15 kwiatków. Pojedyncza róża wyraża miłość od pierwszego wejrzenia. Ale inne solowe okazy to już faux pas. Tak samo, jak wręczanie bukietu łodygami do góry. Większość nie zdaje sobie sprawy, że kwiatowy savoir-vivre obowiązuje także otrzymujących bukiety. Dawniej za akceptację uważano przyjęcie kwiatów prawą ręką. Jeśli obdarowana osoba przyjęła kwiaty ręka lewą oznaczało to, że nie podziela ona uczuć wręczającego. Szanowne Panie, nie pomylcie dłoni!,Katarzyna KamińskaDla większości to bzdura. Ale tak naprawdę jest wyrafinowaną grą, pełną skomplikowanych zasad. Liczy się barwa, liczba, gatunek. W gąszczu kwiatów łatwo się pogubić. Co zrobić, by tego uniknąć? Kwiaty niosą z sobą bardzo duży ładunek emocjonalny. Koją, wprawiają w stan relaksu, uspakajają. - Najczęściej klienci oceniają samą urodę kwiatów lub biorą pod uwagę kolor, który im się podoba, ale mniej uwagi zwracają na ich znaczenie. Bukiet ma być po prostu duży i kolorowy - tłumaczy jedna z pracowniczek Kwitnącej Pracowni Florystycznej. Sceptycy kwiatowych symboli na pewno zadają sobie pytanie: „kto tak utrudnił nam życie?”. Wydawałoby się prostą czynność zakupu bukietu w XII wieku skomplikowali mieszkańcy Stambułu. Ponad 800 gatunkom przypisano swoistą symbolikę, która rozpowszechniła się na całym świecie. W 1878 roku kalendarz „Bluszcz” opublikował szczegółowy opis znaczenia kwiatów, kolorów, gatunków i liczby. Dziś bukiety dajemy raczej z butelką wina, jako ostateczność po nieudanych poszukiwaniach idealnego prezentu. Dzień Kobiet w Polsce Przez lata w Dzień Kobiet panowie byli Polkom niezmiernie wdzięczni. Ale pewnie nawet o tym nie wiedzieli. A czerwony goździk jest najlepszym sposobem na wyrażenie podziękowania. - I przeżywa swój renesans. Mamy mnóstwo zamówień na bukiety z tych kwiatów. Pozostali panowie kupują tulipany i róże - opowiada pracownica Kwitnącej Pracowni. Ale nie wszystkim się to podoba. - Mam tego dość. Dostaję róże na każdą okazję. Mojemu narzeczonemu totalnie brakuje kreatywności – mówi 23-letnia Dorota. A może po prostu boi się popełnić gafę? Niepotrzebnie. Bo miłość można wyznać na wiele sposobów: z frezjami, storczykami, tulipanami, fiołkami, gerberami i amarylisami w dłoni. Pewność uczuć potwierdzimy bzem, jaśminem i forsycją. A jeśli uprzemy się już na różę, możemy poszaleć z wariantami kolorystycznymi. Tak naprawdę wszystkie jej barwy mają pozytywny wydźwięk. Różowa wyraża słodkie myśli. Jest symbolem wdzięczności, szlachetności, uznania i podziwu. Jej jaśniejsze odcienie podkreślają delikatność i urok obdarowywanej kobiety, natomiast ciemniejszy róż oddaje serdeczne podziękowania. Pomarańczowy kwiat oznacza entuzjazm, fascynację i pożądanie, rozgrzewa atmosferę, zachęca do pójścia o krok dalej. Żółto-czerwony uważany jest za pomost między przyjaźnią a miłością. Fioletowa róża wyraża miłość od pierwszego wejrzenia, majestatyczność oraz oczarowanie. To oryginalny prezent na pierwszą randkę, zwłaszcza dla tych, którzy chcą wywrzeć na kobiecie piorunujące wrażenie. Powód? Są po prostu trudno dostępne. Tak naprawdę trzeba uważać tylko na żółtą różę. Jej znaczenie jest dość zawiłe. Jedni uważają, że daje radość. W Ameryce są jako obietnicą nowego początku. Z kolei w Turcji i krajach arabskich to symbol rozwodu. Pejoratywne znaczenie miały również w czasach wiktoriańskich w Anglii. Symbolizowały zazdrość i tak są najczęściej kojarzone w Polsce. Kolor ma ogromne znaczenie. Spróbujmy rozłożyć na czynniki pierwsze znaczenie astrów. Mówią one za wielbiciela: „traktuję cię poważnie”. Ale trzeba zwrócić uwagę na ich barwę. Czerwona wyznaje „moja miłość jest większa od twojej”. Biały aster mówi „cieszy mnie, że czujesz się kochana”. Kultowe prezenty PRL - Wybierając lilie, kalie, czy chryzantemy, trzeba pamiętać, że do niedawna były to kwiaty zarezerwowane dla ceremonii pogrzebowych. Mimo że ich znaczenie się zmieniło, wielu o tym pamięta - ostrzega Kwitnąca pracownia florystyczna. Są również kwiaty które mówią: "nie kocham, zdradzam, sprawiasz mi problemy". Należą do nich kamelie, peonie, róże chińskie, hortensje. Cyklamen wyraża wątpliwości, cynia to prośba o zrozumienie. Ilość ma znaczenie. Jeszcze kilka wieków temu cisi wielbiciele przesyłali kobietom 13 róż. Pewność uczuć wyrazi 11 kwiatów, 20 róż zapewni o szczerości uczuć. Po kłótni najłatwiej otrzymać przebaczenie wręczając 15 kwiatków. Pojedyncza róża wyraża miłość od pierwszego wejrzenia. Ale inne solowe okazy to już faux pas. Tak samo, jak wręczanie bukietu łodygami do góry. Większość nie zdaje sobie sprawy, że kwiatowy savoir-vivre obowiązuje także otrzymujących bukiety. Dawniej za akceptację uważano przyjęcie kwiatów prawą ręką. Jeśli obdarowana osoba przyjęła kwiaty ręka lewą oznaczało to, że nie podziela ona uczuć wręczającego. Szanowne Panie, nie pomylcie dłoni!,Katarzyna Kamińska