Za nami pierwszy tydzień 45. edycji World Series Of Poker. Sprawdźcie, która pokerzystka przeszła do historii i zawodnicy z którego kraju mają najwięcej tytułów. Do dzisiaj rozegrano 13 turniejów, z czego w 10 wyłoniono zwycięzców. Szczególne emocje wzbudziły trzy turnieje. W turnieju $25,000 Mixed Max (event #2) zagrało wielu wspaniałych pokerzystów, m.in. Phil Hellmuth, Daniel Negreanu, Faraz Jaka, Jason Mercier, Mickey Pedersen, JC Tran, Jospeh Cheong, Michael Mizrachi, Dan Cates, John Juanda, Stephen Chidwick, Michael Mizrachi i Vanessa Selbst. Najpierw rywalizowali na 9-osobowych stołach, a w następnych dniach na 6- i i 4-osobowych. Pokerzyści, którzy przetrwają rozgrywają heads-up'a o tytuł mistrzowski. W tym turnieju najlepsza okazała się Vanessa Selbst. Amerykanka zdobyła swoją 3 mistrzowską bransoletkę na WSOP i za każdym razem dokonuje tego w innej odmianie. Jest po prostu wszechstronna. W tym finale potrafiła odrobić potężne straty i zwyciężyć. Wśród pokerzystek tylko Barbara Enright ma tyle samo zwycięstw, co Vanessa. Moim zdaniem, jeszcze na tegorocznym WSOP, Vanessa zdobędzie kolejny tytuł. Ważnym i ciekawym momentem było też zwycięstwo Teda Foresta w Evencie #7- $1,500 Seven Card Razz. Na stole finałowym zagrali pokerzyści, którzy w sumie są posiadaczami aż 23 bransoletek WSOP- Phil Hellmuth (13), Ted Forrest (5), Brock Parker (2), Brandon Cantu (2) i David Bach (1). W decydującym starciu spotkali się najlepsi- Phil Hellmuth i Ted Forrest. Ostatecznie, po pasjonującej grze po swoją 6. bransoletkę sięgnął Ted Forrest. Warto dodać, że poprzednią zdobył w 2004 roku, a swoją pierwszą (z 1993 roku) zdobył w turnieju w odmianę Razz. Phil Hellmuth w drodze po swoją 14. bransoletkę potknął się na ostatniej prostej. Pod koniec turnieju było rozdanie, w którym poniósł potężne straty i niestety ich nie odrobił. Ale on też powinien zdobyć tytuł jeszcze w tym roku. Widać, że jest ,,w gazie”. Dla mniej zaznajomionych z pokerem dodam, że Phil Hellmuth to taki pokerowy Roger Federer jeśli chodzi o ilość tytułów. Dzisiaj rano czasu polskiego zakończył się też inny interesujący turniej- Millionaire Maker. Jak sama nazwa wskazuje, zwycięzca zostaje milionerem. Organizatorzy gwarantowali za pierwsze miejsce minimum 1 milion dolarów, a wpisowe to tylko $1,500. Tegoroczny MM to drugi największy turniej pod względem frekwencji w historii WSOP (7,977 wpisowych. Main Event w 2006 roku miał 8,773 uczestników). Zwycięzcą okazał się Jonathan Dimmig. Prawie rok temu zrezygnował on z pełnoetatowej pracy po tym, gdy zdał sobie sprawę, że dzięki grze w pokera może więcej zarobić. Przeprowadził się do Las Vegas i przed tegorocznym WSOP rozegrał dziewięć turniejów. Patrząc na wygraną (ponad 1,3 miliona dolarów), nie pomylił się z decyzją. Statystyki A teraz kilka najciekawszych liczb. Wyłoniono zwycięzców w 10 turniejach i nikt w tym roku nie wygrał jeszcze 2 razy, -W tej edycji najwięcej zarobili, co nie zaskakuje Jonathan Dimmig (ponad 1,3 miliona dolarów) i Vanessa Selbst (za zwycięstwo otrzymała ponad 870 tysięcy dolarów), -Najwięcej miejsc płatnych zdobył w tym roku Humberto Brenes (4 razy dochodził do miejsc płatnych), -na WSOP 2014, po 10 turniejach, które się zakończyły, tylko jedna kobieta odniosła zwycięstwo (Vanessa Selbst), -2 z 10 zwycięzców ma poniżej 30 lat, 6 mieści się w przedziale wiekowym 30-50 lat, a 2 w kategorii 50+, -z 10 mistrzowskich bransoletek wszystkie powędrowały do Amerykanów- ,,w pokera grają wszyscy, a na końcu wygrywają Amerykanie”, -pokerzyści z USA w 13 turniejach wygrali prawie 21,5 miliona dolarów. Na drugim miejscu są pokerzyści z Wielkiej Brytanii- wygrali... nieco ponad 900 tysięcy dolarów, -Amerykanie zajęli w 13 turniejach 1,516 miejsc płatnych. Na drugim miejscu są Kanadyjczycy- zajęli 108 miejsc płatnych. Kolejny raport przedstawię Wam za tydzień. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka