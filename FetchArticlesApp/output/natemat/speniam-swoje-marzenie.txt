Na początku chciała jeszcze raz ślicznie podziękować wszystkim, którzy pomagają mi w realizacji marzeń. W szczególności mojemu trenerowi Szymonowi Wdowiakowi, rodzinie, przyjaciołom, mojemu klubowi AZS AWF Katowice, uczelni AWF Katowice, Fundacji „Biegamy z Sercem” oraz Wam drodzy Kibice. 16 marca podczas IAAF Race Walking Challenge zajęłam 4 miejsce, a osiągnięty wynik 1:29:08 jest lepszy od mojego rekordu życiowego o prawie 2 minuty, a co najważniejsze ustanowiłam nim nowy rekord Polski w chodzie na 20km :) Marzyłam o tym już od prawie trzech lat. Pierwszą próbę poprawienia rekordu podjęłam we wrześniu 2011r podczas Mistrzostw Polski w Warszawie. Tam niestety zabrakło mi nieco ponad 20 sekund. Od tego czasu rekord Polski został poprawiony z 1:30:31 na 1:29:44 przez Paulinę Buziak. A więc poprzeczka poszła w górę, co mnie nie zniechęciło, a wręcz przeciwnie, zmotywowało do cięższej pracy. W końcu moja determinacja, oraz praca włożona w przygotowania, zaowocowała upragnionym rezultatem. Jednak to tylko jeden z moich celów, apetyt rośnie w miarę jedzenia, więc mam już kolejne założenia :) Wracając do zawodów, to od startu do 14km prowadziłam pierwszą grupę dziewczyn. Samopoczucie miałam bardzo dobre przez cały dystans, jednak z powodu zmęczenia nóg, nieznacznie zwolniłam ostatnie kilometry. Co tylko cieszy, bo wiem, że jestem przygotowana na jeszcze lepszy rezultat i mam duże rezerwy. Mimo tego, że jestem niesamowicie szczęśliwa z tego wyniku, to czuję lekki niedosyt po tym stracie, więc będę chciał go poprawić w najbliższym czasie. Teraz do końca tygodnia odpoczywam, a po niedzieli wracam do trenowania dwa razy dziennie. W najbliższym czasie planuję wystartować w Podebradach, również na dystansie 20km. Jednak będzie to start z marszu, a więc bez specjalnego przygotowania i odpuszczania treningów. W przyszłym tygodniu rozpoczynam również zgrupowanie w Spale, z którego będę na bieżąco zdawać relacje na moim fanpage. Buziaki Agnieszka,Agnieszka Dygacz