Przy okazji sensacyjnego newsa na temat pozywania przez niemiecką kancelarię bliżej nieokreślonych amatorów porno ślęczących na kanale RedTube, proponowałbym odwrócić sytuację i zamiast użalać się nad nimi, zastanowić się raczej nad tym, jakie faktycznie prawa przysługują dzisiaj twórcom. Jeżeli taki pozew trafi do kogokolwiek z was, może go z wielką radością podrzeć i wyrzucić do kosza. Tyle jest bowiem warty. W przypadku oglądania utworów w tzw. streamingu, użytkownik nie ma obowiązku sprawdzać, czy są one udostępnianie legalnie. Odpowiedzialność ta obciąża dostawcę. Streaming z nielegalnego źródła to ciekawy problem prawny. Faktycznie bowiem, podczas tego rodzaju czynności nie dochodzi do ściągnięcia pliku na dysk twardy naszego komputera, a jedynie chwilowo znajdzie się on w pamięci RAM. W związku z powyższym w przeciwieństwie do klasycznego downloadu, gdzie użytkownik odpowiada przed twórcą - cywilnie /art. 79 pr. aut./, lub także i karnie, gdy ów downloading podlega również rozpowszechnieniu /np. poprzez torrenty – art. 116 pr. aut./, oglądanie streamingu jest na razie poza odpowiedzialnością użytkownika. W tym przypadku służy mu oczywiście dozwolony użytek /art. 23. pr. aut./, a także zwykła, prosta logika – gdyby uznać za nielegalne oglądanie filmów w streamie, należałoby zakazać w ogóle oglądanie stron internetowych. Ponadto zastanówmy się, czy oglądanie książek na straganie jest nielegalne? /mogą być przecież kradzione/. Powyższej kwestii przypatruje się obecnie Europejski Trybunał Sprawiedliwości rozpatrujący zapytania sądu austriackiego i holenderskiego. Być może w jakimś czasie dowiemy się w jakiś wiążący sposób, czy zdaniem TS użytkownik końcowy powinien być odpowiedzialny za oglądanie nielegalnej kopii, czy też i nie. Sprawę tego, w jaki sposób kancelaria niemiecka pozyskała IP użytkowników RedTube pozostawiam na inny wpis, gdyż ujawnianie IP to jeden z ciekawszych dylematów, jakie postawiła rzeczywistość cyfrowa przed prawem. Jednak, gdyby cały problem odwrócić i założyć, że RedTube nie propaguje porno, a wysokiej klasy artystyczne przedsięwzięcia umieszczone tam w sposób nielegalny, to jakie możliwości dochodzenia swoich racji ma twórca? 1. Ściganie użytkownika nie ma sensu z powodu argumentów przytoczonych powyżej. 2. Dostawca treści nie ma obowiązku sprawdzać ich pod kątem zamieszczonych tam plików /lecz jedynie reagować na wezwanie do usunięcia – w tej sprawie TS wypowiadał się już minimum dwukrotnie/ 3. Artysta ma również ograniczone możliwość do wysunięcia żądania, na podstawie której serwis dostarczający pliki zostałby po prostu zamknięty /nieustający przykład z polskiego podwórka dotyczący Chomika.pl/ 4. Nie istnieje żaden jasny przepis, który na gruncie postępowania cywilnego dawałby możliwość uzyskania IP użytkownika /taka możliwość istnieje na gruncie prawa karnego/. Jak widać zatem, twórca wobec całego systemu żerującego na treściach jest raczej bezradny. W dyskusjach nad prawem autorskim, ciągle zapomina się o jednym podstawowym fakcie – Wszystko zaczyna się od twórcy, nawet jeżeli jest nim autor dzieła porno. I to jego trzeba ochronić. Przede wszystkim przed pośrednikami, którzy bez żadnych skrupułów wyciskają go, jak cytrynkę. Końcowi użytkownicy są raczej tylko mało znaczącymi pionkami w tej wielkiej grze o pieniądze. Moim skromnym zdaniem, użytkownik nigdy nie będzie odpowiedzialny za oglądanie plików w streamie. Gdyby tak się stało, czego słuchałbym podczas pisania tych tekstów?,Michał KowalskiPrzy okazji sensacyjnego newsa na temat pozywania przez niemiecką kancelarię bliżej nieokreślonych amatorów porno ślęczących na kanale RedTube, proponowałbym odwrócić sytuację i zamiast użalać się nad nimi, zastanowić się raczej nad tym, jakie faktycznie prawa przysługują dzisiaj twórcom. Jeżeli taki pozew trafi do kogokolwiek z was, może go z wielką radością podrzeć i wyrzucić do kosza. Tyle jest bowiem warty. W przypadku oglądania utworów w tzw. streamingu, użytkownik nie ma obowiązku sprawdzać, czy są one udostępnianie legalnie. Odpowiedzialność ta obciąża dostawcę. Streaming z nielegalnego źródła to ciekawy problem prawny. Faktycznie bowiem, podczas tego rodzaju czynności nie dochodzi do ściągnięcia pliku na dysk twardy naszego komputera, a jedynie chwilowo znajdzie się on w pamięci RAM. W związku z powyższym w przeciwieństwie do klasycznego downloadu, gdzie użytkownik odpowiada przed twórcą - cywilnie /art. 79 pr. aut./, lub także i karnie, gdy ów downloading podlega również rozpowszechnieniu /np. poprzez torrenty – art. 116 pr. aut./, oglądanie streamingu jest na razie poza odpowiedzialnością użytkownika. W tym przypadku służy mu oczywiście dozwolony użytek /art. 23. pr. aut./, a także zwykła, prosta logika – gdyby uznać za nielegalne oglądanie filmów w streamie, należałoby zakazać w ogóle oglądanie stron internetowych. Ponadto zastanówmy się, czy oglądanie książek na straganie jest nielegalne? /mogą być przecież kradzione/. Powyższej kwestii przypatruje się obecnie Europejski Trybunał Sprawiedliwości rozpatrujący zapytania sądu austriackiego i holenderskiego. Być może w jakimś czasie dowiemy się w jakiś wiążący sposób, czy zdaniem TS użytkownik końcowy powinien być odpowiedzialny za oglądanie nielegalnej kopii, czy też i nie. Sprawę tego, w jaki sposób kancelaria niemiecka pozyskała IP użytkowników RedTube pozostawiam na inny wpis, gdyż ujawnianie IP to jeden z ciekawszych dylematów, jakie postawiła rzeczywistość cyfrowa przed prawem. Jednak, gdyby cały problem odwrócić i założyć, że RedTube nie propaguje porno, a wysokiej klasy artystyczne przedsięwzięcia umieszczone tam w sposób nielegalny, to jakie możliwości dochodzenia swoich racji ma twórca? 1. Ściganie użytkownika nie ma sensu z powodu argumentów przytoczonych powyżej. 2. Dostawca treści nie ma obowiązku sprawdzać ich pod kątem zamieszczonych tam plików /lecz jedynie reagować na wezwanie do usunięcia – w tej sprawie TS wypowiadał się już minimum dwukrotnie/ 3. Artysta ma również ograniczone możliwość do wysunięcia żądania, na podstawie której serwis dostarczający pliki zostałby po prostu zamknięty /nieustający przykład z polskiego podwórka dotyczący Chomika.pl/ 4. Nie istnieje żaden jasny przepis, który na gruncie postępowania cywilnego dawałby możliwość uzyskania IP użytkownika /taka możliwość istnieje na gruncie prawa karnego/. Jak widać zatem, twórca wobec całego systemu żerującego na treściach jest raczej bezradny. W dyskusjach nad prawem autorskim, ciągle zapomina się o jednym podstawowym fakcie – Wszystko zaczyna się od twórcy, nawet jeżeli jest nim autor dzieła porno. I to jego trzeba ochronić. Przede wszystkim przed pośrednikami, którzy bez żadnych skrupułów wyciskają go, jak cytrynkę. Końcowi użytkownicy są raczej tylko mało znaczącymi pionkami w tej wielkiej grze o pieniądze. Moim skromnym zdaniem, użytkownik nigdy nie będzie odpowiedzialny za oglądanie plików w streamie. Gdyby tak się stało, czego słuchałbym podczas pisania tych tekstów?,Michał Kowalski