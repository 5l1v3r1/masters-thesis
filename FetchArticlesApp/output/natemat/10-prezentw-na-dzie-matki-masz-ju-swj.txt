Nie lubię, nie pamiętam ani nie muszę udawać, że najważniejszy jest tylko jeden dzień w roku. Akurat ten, w którym w który muszę dać Mojej Mamie prezent. Jakby tego było mało, w pośpiechu i na siłę szukam dla niej "tego jedynego podarunku", który sprawi jej przyjemność. Dlaczego? Bo Ona nigdy niczego nie potrzebuje i zawsze wszystko ma. No, może brakuje jej tylko więcej czasu spędzanego wspólnie ze mną. Zaplanowałam więc sobie, że wybiorę się do parku, w którym spacerowałam jako dziecko (a raczej biegałam, a mama ganiała za mną) - i tam zastanowię się nad prezentami. Tymi, które były i tymi, które planuję. I nagle zaczęły odżywać różne wspomnienia. Jak co roku, zaczęłam się zastanawiać: co by się stało, gdyby Moja Mama inaczej ze mną postępowała? Jak potoczyłoby się moje życie? Nie, nigdy nie oceniałam jej wyborów, bo nie mam do tego prawa. Jednak przyszło mi na myśl, że cały czas dziękuję jej za to jaka jestem, jaka Ona jest – a wady mamy przecież obydwie :) Czego więc powinnam jej życzyć w Dniu Matki? Mamo! Życzę Ci, abym lepiej Cię słyszała! ekskluzywny posiłek w egipskich ciemnościach Używając wyłącznie zmysłów węchu, smaku i dotyku można przełamać stereotyp o rodzinnych obiadach przy włączonym telewizorze. Taki posiłek zachęci do otwartej rozmowy. Zbliży i spowoduje, że jak nigdy usłyszycie się nawzajem. Nawet, jeśli będziecie mówić szeptem. Dine in the Dark, cena około 200 złotych Mamo! Życzę Ci, abyś była promienna. druga skóra. BiOFUSION Krem Naprawczy 3C Krem na dzień i na noc. Wynalazek – wtapia się w skórę w procesie BIOFUZJI. Regeneruje, odmładza i poprawia wygląd cery wrażliwej, suchej i dojrzałej oraz skłonnej do występowania podrażnień. Innowacyjny krem, który działa jak tłusty, ale wcale tłusty nie jest! Skóra staje się elastyczna, zachwycająco gładka i rozjaśniona. Ponadstandardowe efekty uzyskano dzięki nowatorskiej technologii BIOFUZJII, potrójnej witaminie C oraz NANODYSKOM™. Yonelle, cena 229 złotych Mamo! Życzę Ci, abyś była wierna swoim zasadom i przyzwyczajeniom. perfumy Euphoria Calvin Klein Są kultowym zapachem tej marki i od 2005 odnoszą sukcesy na całym świecie. To uzależniająca orientalna kompozycja. Jej wnętrze jest przepełnione wonią egzotycznych owoców oraz uwodzicielskich kwiatów. Ich świeżość wyraża się w soczystych zielonych akordach. Egzotyczny powiew wprowadza pochodząca z Chin persymona, której botaniczna nazwa Diospyros w języku greckim oznacza pokarm bogów. Z serca Euphorii bije tajemniczość czarnej orchidei. Specyficzna dla tego zapachu nuta jest specjalnie stworzonym akordem, który został zainspirowany jedną z ulubionych odmian orchidei z kolekcji Calvina Kleina. Zmysłowe wonie lotosu podkreślają zmysłowość oraz elegancję całej kompozycji. cena około 200 zł za 30 ml Mamo! Życzę Ci, abyś odkrywała w sobie nowe pasje. kurs fotografii w Akademii Nikona Kurs, w trakcie którego - bez względu na wiek, umiejętności i posiadany rodzaj lustrzanki cyfrowej - nauczysz się samodzielnie ustawiać parametry potrzebne do wykonania zdjęcia, nawet w trudnych warunkach. Dobranie odpowiedniego trybu pracy aparatu nie będzie już „czarną magią”. Ustawianie przysłony ani czasu naświetlania już nigdy nie będzie dziełem przypadku. Praktyczna nauka, dzięki której może powstać to jedyne wspaniałe zdjęcie. cena około 400 złotych Mamo! Życzę Ci, abyś była zrelaksowana. limitowany, przygotowujący do lata zabieg BABOR Intensywnie nawilża oraz dotlenia zmęczoną i przesuszoną skórę. Dzięki mocnemu peelingowi z użyciem soli oraz delikatnej pianki silnie rewitalizuje poszarzałą skórę, pobudza metabolizm i usprawnia mikrocyrkulację. Ampułki: algowa i dotleniająca zaopatrują skórę w wilgoć, poprawiają jej koloryt oraz dostarczają energii. Natomiast maska w piance zmiękcza i wygładza cerę. Skóra zyskuje witalność, wygląda świeżo i promiennie. BABOR Institute & Shop, Warszawa, ul. Żytnia 16D, Tel. 22 862 73 20 cena 270 złotych Mamo! Życzę Ci, abyś była zdrowa! podstawowe badania kontrolne Wspólne, sobotnie badania podstawowe w Centrum Medycznym Enel-Med + śniadanie u mnie w domu cena badań podstawowych 33 złote/za osobę Mamo! Życzę Ci, abyś zawsze wyglądała pięknie i kolorowo! szminki w kredce Lasting Finish Colour Rush marki Rimmel kreują nowe trendy w sztuce makijażu, łącząc wyraziste, energetyczne kolory z ogromną dawką nawilżenia. Usta zachwycają pięknym wyglądem i niesamowicie się prezentują. Efekty są spektakularne i z pewnością zadowolą wszystkie stylowe mamy. Innowacyjna formuła szminek sprawia, że nie trzeba już wybierać pomiędzy intensywnością odcieni a wygodą noszenia pomadki. Różnorodna dawka kolorowych tonacji idzie w parze z dużą dawką nawilżenia, zapewniając olśniewające i co najważniejsze długotrwałe rezultaty. Ponadto, pielęgnacyjne właściwości kosmetyku dbają o doskonałą kondycje usta i pozwalają cieszyć się ich wyglądem przez cały dzień. cena około 25 złotych Mamo! Życzę Ci abyś była wysportowana, bo "w zdrowym ciele zdrowy duch". książka Dinhy Rodriguez „Yoga hormonalna” Joga hormonalna to naturalna terapia, przeznaczona dla kobiet po 40-tym roku życia. Uczy szacunku i miłości do własnego ciała. Wycisza, spowalnia i normuje naturalne procesy starzenia. Dodaje pozytywnej energii do życia. cena 47 złotych Mamo! Życzę Ci nieskończonej i romantycznej miłości. perfumy Chloé Love Story W nowoczesny sposób prezentują magię sztuki uwodzenia. Przenoszą do krainy, którą rozświetlają cytrusowe akcenty. Nuta głowy została skomponowana z neroli – olejku pozyskiwanego z kwiatu pomarańczy oraz petit grain – cytrynowej esencji. Kłódka – symbol uczucia. Zapach – oznaka jej kobiecości. Majestatyczny flakon zapachu Chloé Love Story, wykonany z ikonicznego dla marki, ciężkiego szkła wygląda właśnie niczym drogocenna kłódka. Delikatna wstążeczka wpisuje się w estetykę ekskluzywnych perfum i wprowadza w zmysłowy, damski świat marki Chloé. cena około 229 złotych za 30 ml Mamo, kocham Cię ! uścisk, spojrzenie w oczy i łubianka truskawek Głębokie spojrzenie w oczy bliskiej osoby może być tak wymownym gestem, że już nic więcej nie potrzeba. Nawet słów. Ale ja dodałam jeszcze łubiankę truskawek. Na osłodę życia. cena za łubiankę truskawek 22 złote,Monika Przybysz