"Starość Aksolotla", najnowsza powieść Jacka Dukaja, ma szansę wytyczyć nowe trendy. To pierwsza w Polsce książka cyfrowa, którą można odbierać na wielu poziomach. Nie tylko czytać, ale oglądać i niemal realnie uczestniczyć w fabule. To zaś dzięki wspaniałym ilustracjom Marcina Panasiuka, interaktywnym przypisom i przede wszystkim - świetnej pracy studia Platige Image, które już wielokrotnie pokazało na co je stać. O Platige Image, studiu związanym Tomaszem Bagińskim, jest w sieci głośno, ilekroć wypuszczą coś nowego. Tak było m.in. z krótkometrażową fabułą „Ambition”, promującą międzynarodową misję kosmiczną Rosetta (o tym projekcie możecie poczytać tutaj). Polacy mają na koncie również m.in. trailer do popularnego serialu Wikingowie (wyreżyserował go sam Bagiński nominowanym do Oscara za pamiętną „Katedrę”), intro do gry „Wiedźmin” oraz wiele innych, którymi mogą się pochwalić. Współpracują z największymi i najlepszymi. Tym razem zabłysnęli w sieci spotem, który wprowadza czytelnika w fabułę nowej powieści Jacka Dukaja. Animację w klimacie science-fiction wyreżyserował Maciej Jackiewicz, który współtworzył zwiastuny do "Wiedźmina" i gry "Cyberpunk 2077". Widzieliście ją już? O nowej powieści Jacka Dukaja słychać już od pewnego czasu. Krytycy już okrzyknęli ją "powiewem świeżości". Jeden z najlepszych światowych autorów science-fiction przedstawił w niej świat po apokalipsie: kosmiczny kataklizm zmiótł z powierzchni Ziemi całą ludzkość. Przeżyli tylko Ci, którym udało się wiernie skopiować swoją osobowość w hardware. Odradzają się pozbawieni biologicznych ciał, w postaci wielkich, mechanicznych robotów. I właśnie oni, pogrążeni w nostalgii, tworzą cywilizację transformersów. Ludzkość po ludzkości. Czy tak będzie wyglądać koniec świata? Dzięki studiu Platige Imige cała opowieść zyskała spektakularną oprawę wizualną. Jeśli zaś chcecie wiedzieć, o co tyle szumu, ta mała próbka powinna uświadomić Wam, o czym - a właściwie czym jest - nowa książka Jacka Dukaja. Co ciekawe, przedstawione w jego powieści roboty zaprojektował Alex Jaeger, współtwórca filmów Transformers, Avangers i Star Trek. Ich modele można zamówić w limitowanej wersji druku 3D bądź wydrukować samodzielnie. "Starość Aksolotla" do sprzedaży trafiła wyłącznie w postaci e-booka, dostępnego na platformie Allegro. Koszt około 10 zł to spora zachęta do zapoznania się z tym tytułem.,Marta Ryczywolska"Starość Aksolotla", najnowsza powieść Jacka Dukaja, ma szansę wytyczyć nowe trendy. To pierwsza w Polsce książka cyfrowa, którą można odbierać na wielu poziomach. Nie tylko czytać, ale oglądać i niemal realnie uczestniczyć w fabule. To zaś dzięki wspaniałym ilustracjom Marcina Panasiuka, interaktywnym przypisom i przede wszystkim - świetnej pracy studia Platige Image, które już wielokrotnie pokazało na co je stać. O Platige Image, studiu związanym Tomaszem Bagińskim, jest w sieci głośno, ilekroć wypuszczą coś nowego. Tak było m.in. z krótkometrażową fabułą „Ambition”, promującą międzynarodową misję kosmiczną Rosetta (o tym projekcie możecie poczytać tutaj). Polacy mają na koncie również m.in. trailer do popularnego serialu Wikingowie (wyreżyserował go sam Bagiński nominowanym do Oscara za pamiętną „Katedrę”), intro do gry „Wiedźmin” oraz wiele innych, którymi mogą się pochwalić. Współpracują z największymi i najlepszymi. Tym razem zabłysnęli w sieci spotem, który wprowadza czytelnika w fabułę nowej powieści Jacka Dukaja. Animację w klimacie science-fiction wyreżyserował Maciej Jackiewicz, który współtworzył zwiastuny do "Wiedźmina" i gry "Cyberpunk 2077". Widzieliście ją już? O nowej powieści Jacka Dukaja słychać już od pewnego czasu. Krytycy już okrzyknęli ją "powiewem świeżości". Jeden z najlepszych światowych autorów science-fiction przedstawił w niej świat po apokalipsie: kosmiczny kataklizm zmiótł z powierzchni Ziemi całą ludzkość. Przeżyli tylko Ci, którym udało się wiernie skopiować swoją osobowość w hardware. Odradzają się pozbawieni biologicznych ciał, w postaci wielkich, mechanicznych robotów. I właśnie oni, pogrążeni w nostalgii, tworzą cywilizację transformersów. Ludzkość po ludzkości. Czy tak będzie wyglądać koniec świata? Dzięki studiu Platige Imige cała opowieść zyskała spektakularną oprawę wizualną. Jeśli zaś chcecie wiedzieć, o co tyle szumu, ta mała próbka powinna uświadomić Wam, o czym - a właściwie czym jest - nowa książka Jacka Dukaja. Co ciekawe, przedstawione w jego powieści roboty zaprojektował Alex Jaeger, współtwórca filmów Transformers, Avangers i Star Trek. Ich modele można zamówić w limitowanej wersji druku 3D bądź wydrukować samodzielnie. "Starość Aksolotla" do sprzedaży trafiła wyłącznie w postaci e-booka, dostępnego na platformie Allegro. Koszt około 10 zł to spora zachęta do zapoznania się z tym tytułem.,Marta Ryczywolska