Przeczytałem właśnie artykuł Jakuba Nocha o modzie młodych na PiS wyrażanej w trakcie Festiwalu Open'er. Mam kilka uwag, które nie będą mało złośliwe. Po pierwsze, wychodzi na to, że wielu młodych Polaków nie ma pojęcia w jakim świecie żyje i gry komputerowe mylą się im z rzeczywistością. Ale partia PiS ma przecież wyraziste poglądy i zamiast marudzić na masowych festiwalach, swego rodzaju muzycznych supermarketach, młodzi sympatycy PiS powinni już teraz zademonstrować swoje oddanie i na przykład nie stosować antykoncepcji, ani nie wchodzić ze sobą w związki przedmałżeńskie. Jeśli młodzi sympatycy PiS nie lubią Unii Europejskiej, to niech nie ważą się korzystać z ułatwień na rynku pracy dla obywateli UE. Niech w Irlandii i w UK domagają się, aby traktowano ich tak samo, jak osoby pochodzące spoza Unii Europejskiej. Sądzę, że bardzo wielu emigrantów polskich w UK ma tzw. „prawicowe” poglądy. Dopraszam się zatem szczerości i uczciwości z ich strony, czyli domagania się odebrania im statusu obywateli UE w Wielkiej Brytanii, Francji, Niemczech i gdziekolwiek mieszkają. Ogólnie młodzi sympatycy PiS nie powinni wyjeżdżać z kraju. A Ci co są za granicą, powinni natychmiast do kraju powrócić. Młodzi sympatycy PiS powinni skłonić swoich ulubieńców do poddania się stałemu monitorowaniu – czyli urządzenie nagrywające każdy ulubieniec, czyli polityk PiS, powinien mieć przy sobie. Nawet podczas snu. Transmisja powinna być do wglądu non stop. Najlepiej w internecie. Również sympatyk PiS, urzeczony PiSem wyborca, powinien się poddać stałemu autoupublicznieniu, aby można było sprawdzić, czy przypadkiem nie klnie, czy nie knuje, i czy nie ma momentów zniechęcenia, w trakcie których podważa przenajświętsze wartości. Jednocześnie mógłby w ten sposób udowodnić, że nie stosuje antykoncepcji, że nie jest osobą homoseksualną i nie utrzymuje z nikim relacji seksualnych bez kościelnego ślubu. Sympatyk PiS nie powinien trzymać pieniędzy w niepolskich bankach. Nie powinien też czytać prasy nie należącej do Polaków. Czyli magazyny z grami też odpadają... Jedną z bezpieczniejszych lektur, obok Gazety Polskiej, staje się w ten sposób choćby Tygodnik „Nie”. Zastanawiam się, co sympatyk PiS zrobi z hejtem w internecie , gdy PiS dojdzie do władzy. Już teraz musi ćwiczyć zamianę hejtu na tweety pełne wiernopoddańczego oddania, zachwytu, podziwu, przejęcia się. Skoro Okrągły Stół to było sprzedanie kraju i zdrada, stanięcie po stronie ZOMO, skoro Dmowski jest głównym bohaterem, młody zwolennik PiS powinien teraz przekonywać świat o nowym przełomie, o tym, że komunizm skończył się w Polsce właśnie teraz, a nie w 1989 roku. No i świat (a nie tylko mająca pewną słabość do Stalina Gruzja), powinien uwierzyć młodemu rewolucjoniście, który wywalczył wolność (a nie jakiś tam Frasyniuk, Wałęsa, Labuda i reszta...). Już teraz młody zwolennik PiS powinien przygotować ulotki, które musiał kolportować w zniewolonej i okupowanej Polsce pierwszej dekady XXI wieku. Już teraz powinien móc pokazać rany, jakie odniósł walcząc z ZOMO o niepodległość Polski w XXI wieku. Przynajmniej z ruinami nie ma problemu, są wszędzie, zgodnie z tym, co mówił Jarosław Kaczyński. W 1945 było mniej ruin, to jest wiedza pewna, bo po pisowsku oficjalna. Niebawem być może będzie to jedynie prawdziwa wiedza rządowa. Miejmy nadzieję, że Duda i Szydło niebawem zawalczą z propagandą niezdanych matur i ich zwolennicy będą mogli się cieszyć pełną wolnością i wszelkimi przywilejami ludzi wolnych. W całym kraju powstaną polskie fabryki, oczywiście na polski węgiel i młodzi ludzie odnajdą w nich godne siebie miejsca pracy, jak w Złotym Wieku Polski, czyli w epoce Edwarda Gierka. Młode fanki PiS czeka dodatkowe wyzwanie. Będą musiały udowodnić, że rozumieją tradycyjną rolę kobiety. Czyli szybki ślub kościelny, żadnej antykoncepcji, no i mąż ma zawsze rację. Już wkrótce będziemy nowymi Węgrami, czyli małym i bardzo niezależnym sąsiadem Putina. Niezależne media nadzorowane przez Rydzyka i specjalistów z dzisiejszych niezależnych mediów pisowskich zapewnią wszystkim tylko i wyłącznie właściwe informacje. Niewłaściwych informacji i postaw już nie będzie. Młodzi sympatycy PiS już będą wiedzieli, jak naprostować w szkole niewłaściwych kolegów i ich niewłaściwych rodziców. Sukcesami w tym względzie będą się chwalić we wreszcie niezależnych (po pisowsku) mediach publicznych. Ps.: Artykuł Jakuba Nocha, do którego nawiązałem.,Jacek TabiszPrzeczytałem właśnie artykuł Jakuba Nocha o modzie młodych na PiS wyrażanej w trakcie Festiwalu Open'er. Mam kilka uwag, które nie będą mało złośliwe. Po pierwsze, wychodzi na to, że wielu młodych Polaków nie ma pojęcia w jakim świecie żyje i gry komputerowe mylą się im z rzeczywistością. Ale partia PiS ma przecież wyraziste poglądy i zamiast marudzić na masowych festiwalach, swego rodzaju muzycznych supermarketach, młodzi sympatycy PiS powinni już teraz zademonstrować swoje oddanie i na przykład nie stosować antykoncepcji, ani nie wchodzić ze sobą w związki przedmałżeńskie. Jeśli młodzi sympatycy PiS nie lubią Unii Europejskiej, to niech nie ważą się korzystać z ułatwień na rynku pracy dla obywateli UE. Niech w Irlandii i w UK domagają się, aby traktowano ich tak samo, jak osoby pochodzące spoza Unii Europejskiej. Sądzę, że bardzo wielu emigrantów polskich w UK ma tzw. „prawicowe” poglądy. Dopraszam się zatem szczerości i uczciwości z ich strony, czyli domagania się odebrania im statusu obywateli UE w Wielkiej Brytanii, Francji, Niemczech i gdziekolwiek mieszkają. Ogólnie młodzi sympatycy PiS nie powinni wyjeżdżać z kraju. A Ci co są za granicą, powinni natychmiast do kraju powrócić. Młodzi sympatycy PiS powinni skłonić swoich ulubieńców do poddania się stałemu monitorowaniu – czyli urządzenie nagrywające każdy ulubieniec, czyli polityk PiS, powinien mieć przy sobie. Nawet podczas snu. Transmisja powinna być do wglądu non stop. Najlepiej w internecie. Również sympatyk PiS, urzeczony PiSem wyborca, powinien się poddać stałemu autoupublicznieniu, aby można było sprawdzić, czy przypadkiem nie klnie, czy nie knuje, i czy nie ma momentów zniechęcenia, w trakcie których podważa przenajświętsze wartości. Jednocześnie mógłby w ten sposób udowodnić, że nie stosuje antykoncepcji, że nie jest osobą homoseksualną i nie utrzymuje z nikim relacji seksualnych bez kościelnego ślubu. Sympatyk PiS nie powinien trzymać pieniędzy w niepolskich bankach. Nie powinien też czytać prasy nie należącej do Polaków. Czyli magazyny z grami też odpadają... Jedną z bezpieczniejszych lektur, obok Gazety Polskiej, staje się w ten sposób choćby Tygodnik „Nie”. Zastanawiam się, co sympatyk PiS zrobi z hejtem w internecie , gdy PiS dojdzie do władzy. Już teraz musi ćwiczyć zamianę hejtu na tweety pełne wiernopoddańczego oddania, zachwytu, podziwu, przejęcia się. Skoro Okrągły Stół to było sprzedanie kraju i zdrada, stanięcie po stronie ZOMO, skoro Dmowski jest głównym bohaterem, młody zwolennik PiS powinien teraz przekonywać świat o nowym przełomie, o tym, że komunizm skończył się w Polsce właśnie teraz, a nie w 1989 roku. No i świat (a nie tylko mająca pewną słabość do Stalina Gruzja), powinien uwierzyć młodemu rewolucjoniście, który wywalczył wolność (a nie jakiś tam Frasyniuk, Wałęsa, Labuda i reszta...). Już teraz młody zwolennik PiS powinien przygotować ulotki, które musiał kolportować w zniewolonej i okupowanej Polsce pierwszej dekady XXI wieku. Już teraz powinien móc pokazać rany, jakie odniósł walcząc z ZOMO o niepodległość Polski w XXI wieku. Przynajmniej z ruinami nie ma problemu, są wszędzie, zgodnie z tym, co mówił Jarosław Kaczyński. W 1945 było mniej ruin, to jest wiedza pewna, bo po pisowsku oficjalna. Niebawem być może będzie to jedynie prawdziwa wiedza rządowa. Miejmy nadzieję, że Duda i Szydło niebawem zawalczą z propagandą niezdanych matur i ich zwolennicy będą mogli się cieszyć pełną wolnością i wszelkimi przywilejami ludzi wolnych. W całym kraju powstaną polskie fabryki, oczywiście na polski węgiel i młodzi ludzie odnajdą w nich godne siebie miejsca pracy, jak w Złotym Wieku Polski, czyli w epoce Edwarda Gierka. Młode fanki PiS czeka dodatkowe wyzwanie. Będą musiały udowodnić, że rozumieją tradycyjną rolę kobiety. Czyli szybki ślub kościelny, żadnej antykoncepcji, no i mąż ma zawsze rację. Już wkrótce będziemy nowymi Węgrami, czyli małym i bardzo niezależnym sąsiadem Putina. Niezależne media nadzorowane przez Rydzyka i specjalistów z dzisiejszych niezależnych mediów pisowskich zapewnią wszystkim tylko i wyłącznie właściwe informacje. Niewłaściwych informacji i postaw już nie będzie. Młodzi sympatycy PiS już będą wiedzieli, jak naprostować w szkole niewłaściwych kolegów i ich niewłaściwych rodziców. Sukcesami w tym względzie będą się chwalić we wreszcie niezależnych (po pisowsku) mediach publicznych. Ps.: Artykuł Jakuba Nocha, do którego nawiązałem.,Jacek Tabisz