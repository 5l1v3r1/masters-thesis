Kandydaci do Parlamentu Europejskiego są przeciwni nowym celom pakietu klimatycznego: dalszej redukcji emisji i zwiększaniu udziału energii z odnawialnych źródeł. Popierają jednak same założenia polityki klimatycznej – przede wszystkim korzystanie z odnawialnych źródeł energii. Kandydujący nie zgadzają się na podnoszenie cen uprawnień na emisję CO2. W Brukseli zamierzają działać przede wszystkim na rzecz dywersyfikacji źródeł energii: rozwoju OZE i czystych technologii węglowych oraz energetyki prosumenckiej. Nowy pakiet klimatyczny – kandydaci są na nie. W nadchodzącej kadencji Parlament Europejski będzie pracować nad zaproponowanym przez Komisję Europejską pakietem polityki klimatycznej do 2030 r. Propozycja zawiera m.in. dwa cele: redukcję emisji gazów cieplarnianych o 40 proc. oraz zwiększenie udziału energii pozyskiwanej ze źródeł odnawialnych do 27 proc., bez precyzowania celów dla poszczególnych państw. Kandydaci, którzy odpowiedzieli na kwestionariusz MamPrawoWiedziec.pl są przeciwnikami obu propozycji. Wojciech Wilkowski (Ruch Narodowy, nr 2, okr. kujawsko-pomorski) Największy opór budzi propozycja dalszego obniżania emisji gazów cieplarnianych, Jedynie wśród osób na listach Partii Zielonych zwolennicy tego postulatu mają lekką przewagę. Dalsze ograniczanie emisji znajduje niewielkie poparcie wśród kandydatów SLD-UP oraz Europy Plus Twój Ruch i pojedynczych osób z PO oraz Nowej Prawicy. Mirosław Mironowicz (PSL, nr 9, okr. pomorski) Tadeusz Cymański (Solidarna Polska, nr 2, okr. śląski) Zwiększenie udziału energii pochodzącej z odnawialnych źródeł budzi nieco mniejszy sprzeciw, ale nadal oceniane jest przez kandydatów negatywnie. Propozycję Komisji, by udział energii z odnawialnych źródeł zwiększyć do 27 proc. zamierza poprzeć większość kandydatów Partii Zielonych, prawie połowa E+TR jedna trzecia SLD-UP. Postulat popierają mniejsze grupy kandydatów z PO, Demokracji Bezpośredniej, PSL i Polski Razem. Marcin Kowrygo (Demokracja Bezpośrednia, nr 10, okr. małopolsko-świętokrzyski) Zezwolenia na emisję CO2. W mijającej kadencji Parlament Europejski zadecydował o czasowym wycofaniu ze sprzedaży 900 mln zezwoleń na emisję CO2 z rynku handlu uprawnieniami do emisji (). Cała polska delegacja była temu przeciwna. Opóźnienie sprzedaży zezwoleń miało na celu zwiększenie ich ceny, co z kolei, zdaniem zwolenników , miało przyczynić się do ograniczania emisji CO2 przez przedsiębiorców. Przeciwnicy uważają, że taka sztuczna regulacja prowadzi do wzrostu cen energii i zagraża europejskiej konkurencyjności. W nadchodzącej kadencji polscy europosłowie prawdopodobnie również będą zgodni w tej kwestii. Z postulatem sztucznego podnoszenia cen na uprawnienia do emisji gazów nie zgadza się zdecydowana większość kandydatów. Co chcą zrobić przyszli europosłowie? 94 proc. kandydatów uważa, że należy kontynuować wspieranie rozwoju OZE. Kandydaci deklarują również, że będą działać na rzecz zrównoważonego rozwoju odnawialnych źródeł energii. Stosunkowo najwięcej takich deklaracji pada wśród osób na listach Partii Zielonych, Europy Plus Twój Ruch oraz Polski Razem Jarosława Gowina. Mateusz Mirys (Zieloni, nr 1, okr. łódzki) deklaruje: Ten pozytywny stosunek do odnawialnych źródeł energii nieco zaskakuje, biorąc pod uwagę zdecydowany sprzeciw kandydatów wobec postulatu zawarcia w nowym pakiecie klimatycznym konkretnego celu dotyczącego OZE. Chociaż kandydaci nie zgadzają się aby Parlament Europejski przyjął jako cel zwiększenie do 27 proc. udziału energii z odnawialnych źródeł, chcą rozwijać i upowszechniać OZE. Przyszli posłowie do Parlamentu Europejskiego w polityce klimatycznej i energetycznej są zazwyczaj zwolennikami zachowania równowagi między energetyką a wpływem gospodarki na środowisko. Istotny jest rozwój odnawialnych źródeł energii, ale przy uwzględnieniu możliwości państw i przesłanek ekonomicznych. Często opowiadają się za dalszym korzystaniem z energii węglowej przy jednoczesnym rozwijaniu czystych technologii spalania węgla. Adam Chudziński (Zieloni, nr 4, okr. śląski) postuluje, by Kolejnym, ważnym dla kandydatów tematem jest dywersyfikacja, czyli różnicowanie źródeł pozyskiwania energii. Kandydaci zamierzają działać na rzecz korzystania z nowych źródeł: będą wspierać prace nad nowymi technologiami, poszukiwania gazu łupkowego oraz przenoszenie części produkcji energii z wielkich koncernów do małych firm i gospodarstw domowych. To ostatnie rozwiązanie popiera 91 proc. kandydatów. [zamierzam] wspierać rozwój małych elektrowni wodnych, deklaruje Jerzy Barzowski (PiS, nr 10, okr. pomorski) Karol Jaworski (Polska Razem, nr 9, okr. pomorski) To cele, które zamierza realizować Andrzej Grzyb (PSL, nr 1, okr. wielkopolski) Dla kandydatów Nowej Prawicy priorytetem jest zniesienie zobowiązań nałożonych na Polskę przez Wspólną Politykę Klimatyczną, np. zniesienie obowiązku ograniczenia emisji CO2. – twierdzi Zygmunt Kopacz (Nowa Prawica, nr 1, okr. wielkopolski) Rozwiązanie problemu ocieplania klimatu kandydaci widzą też w zmianie sposobu korzystania z energii przez obywateli. Marzena Guzowska (Nowa Prawica, nr. 6, okr. pomorski) Agnieszka Stupkiewicz-Turek (E+TR, nr 10, okr. małopolsko-świętokrzyski) Więcej poglądów kandydatów znajdziesz na MamPrawoWiedziec.pl. Wejdź i zagłosuj świadomie! Opracowanie: Anna Ścisłowska Współpraca: Maciej Szczepański, Magdalena Wnuk Źródła: Kwestionariusz doświadczenia i poglądów kandydatów do Parlamentu Europejskiego. MamPrawoWiedziec.pl Dane aktualne na 20.05.2014 17 kluczowych głosowań w Parlamencie Europejskim, Melchior Szczepanik, Agnieszka Łada, Instytut Spraw Publicznych,MamPrawo Wiedziec.pl