Masz jeszcze w domu szarą skrzynkę, nazywaną powszechnie "pecetem"? A może X-boxa lub Playstation? Niedługo wszystkie te "skrzynki" odejdą do lamusa – prognozują giganci branży elektronicznej. Chociaż konsole przeżywają teraz rozkwit, a na kolejne wersje PlayStation, X-Boxa i Wii czekają miliony graczy na całym świecie, to niedługo może ich zabraknąć. Niektórzy przewidują nawet, że następna generacja konsoli będzie tą ostatnią. Tak stwierdzł Phil Eisler z firmy Nvidia, znanej głównie z produkcji układów graficznych. Eisler zaś jest menedżerem generalnym grupy zajmującej się chipem Grid, wykorzystywanym w "chmurach". Zobacz też: Szkoła XXI wieku: praca w grupie, X-Box Kinect, aplikacje. Opowiada dyrektor Microsoftu [wywiad] Eisler w wywiadzie dla serwisu VentureBeat podkreślił, że również ogólny rozwój technologii sprzyja chmurom. Coraz szybsze łącza internetowe i malejące koszty utrzymania serwerów powodują, że chmura jest coraz bardziej opłacalna. Tym samym zmniejsza się też opóźnienie, z jakim działa chmura. Eisler prognozuje, że za parę lat dojdziemy do momentu, w którym granie w chmurach będzie tak wygodne, że po prostu zdominuje rynek. Póki co jednak, w przypadku chmur nadal zdarzają się poważne wpadki. W tym samym czasie Yoshikazu Tanaka, prezes GREE – potentata w produkcji gier społecznościowych i mobilnych w Japonii – stwierdził, że nadchodzi koniec PC-tów. "Granicą pomiędzy PC-tami, a platformami mobilnymi coraz bardziej się rozmywa i ten trend się pogłębia" – diagnozował Tanaka, cytowany przez cdaction.pl. Czytaj też: Najciemniejszy zakątek internetu. Lewe papiery, pedofilia, narkotyki – oto sieć TOR Już dziś możemy zaobserwować rozmycie tych dwóch rodzajów urządzeń – w postaci tabletów. Potrafią one zastąpić laptopa, telefon i konsolę do gier. Przynajmniej tym mniej wymagającym. Czyżbyśmy mieli więc niedługo korzystać już tylko z przepotężnych tabletów?,Michał Wąsowski