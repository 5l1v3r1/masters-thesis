Nie mieli nic albo bardzo niewiele. Zaczynali od prac woźnego albo dorastali w sierocińcach. Dzisiaj są miliarderami i tuzami swoich branż. Oto 7 przykładów kariery od pucybuta, a nawet gorzej, do miliardera. Znane powiedzenie "pierwszy milion trzeba ukraść" tak naprawdę rzadko kiedy sprawdza się w rzeczywistości. Duża część bogaczy osiąga swoje sukcesy zazwyczaj ciężką pracą i latami wyrzeczeń. Wielu z nich zaczynało od niczego - byli na samym dnie, na końcu drabiny nie tylko finansowej, ale i społecznej. Dzisiaj to oni ustalają, kto i ile zarabia, a sami pławią się w pieniądzach. 1. Ralph Lauren, wartość majątku: 7,7 miliarda dolarów Lauren wychowywał się w Nowym Jorku, w Bronksie. Udało mu się tam skończyć szkołę i nawet dostał się do college'u, ale rzucił go, by wstąpić do armii. Później pracował jako sprzedawca w Brooks Brothers. To właśnie pracując tam pomyślał, że mężczyźni mogliby nosić szersze i jaśniejsze krawaty. W 1967, gdy postanowił spełnić swoje marzenia, Lauren sprzedał krawaty za pół miliona dolarów. W następnym roku otworzył słynną na cały świat firmę Polo Ralph Lauren. 2. Howard Schultz, właściciel Starbucksa, majątek 2 miliardy dolarów Dorastał w dzielnicy biedoty. Jak opowiadał w jednym z wywiadów, wiedział, że "po drugiej stronie torów" mieszkali ludzie, którzy mieli "więcej pieniędzy, środków do życia, szczęśliwe rodziny". - I nie wiem czemu ani jak, ale chciałem wspinać się po tej drabinie i osiągać to, co inni ludzie uznawali za nieosiągalne. Może teraz noszę krawat i garnitur, ale wiem skąd pochodzę i jak tam jest - podkreślał. Z biedy Schultz wyrwał się dzięki stypendium futbolowemu na Uniwersytecie w Północnym Michigan. Po skończeniu studiów krótko pracował w różnych firmach, gdzie rozwijał karierę, aż w końcu trafił do Starbucksa jako jeden z dyrektorów. Po pięciu latach pracy dla Starbucksa, w 1987, odkupił od swoich szefów firmę i uczynił z niej światowego potentata w branży kawowych sieciówek - Starbucks to obecnie ponad 16 tysięcy lokali na całym świecie. 3. Oprah Winfrey, majątek: 2,9 miliarda dolarów Znana na całym globie gospodyni telewizyjnego show urodziła się w biednej rodzinie w Mississippi. To nie przeszkodziło jej dostać się na uniwersytet w Tennessee. Tam otrzymała stypendium i w wieku 19 lat została pierwszą afro-amerykańską korespondentką w amerykańskiej telewizji. W 1983 roku dostała pracę w Chicago, w AM talk show. Później AM przekształciło się w Oprah Winfrey Show, który przyniósł jej miliardy dolarów. 4. Francois Pinault, właściciel takich marek jak Gucci, Alexander McQueen, Yves Saint Laurent, majątek: 15 miliardów dolarów Francois Pinault gdy był młody, musiał... rzucić szkołę, bo był tak mocno gnębiony przez innych uczniów z powodu swojej biedy. Od razu próbował swoich sił w biznesie, z różnym skutkiem, aż w końcu założył PPR - firmę, która dziś posiada takie marki jak Gucci, Stella McCartney czy Yves Saint Laurent. PPR rozwijał praktycznie od podstaw. 5. Leonardo del Vecchio - m.in. właściciel marki Ray-Ban, majątek: 15,3 miliarda dolarów Młody Leonardo wychowywał się w sierocińcu. Trafił tam razem z czwórką rodzeństwa, gdy owdowiała matka nie miała już siły się nimi zajmować. Po godzinach pracował do późna w fabryce, montując części samochodowe i oprawki do okularów. W wieku 23 lat udało mu się otworzyć własny sklep, który stał się później jedną z największych fabryk okularów przeciwsłonecznych i leczniczych na świecie. To do niego należą takie marki jak Ray-Ban czy Oakley. 6. George Soros, majątek: 20 miliardów dolarów Znany inwestor w latach młodości musiał najpierw chować się przed nazistami, a potem uciekać z Węgier przed komunistami. Skrył się w Londynie, gdzie studiował ekonomię. Jednocześnie pracował jako kelner i tragarz na kolei. Nawet po skończeniu studiów musiał zatrudnić się jako sprzedawca w sklepiku z pamiątkami. Dopiero potem dostał pracę w Nowym Jorku jako bankier. Pierwszych wielkich pieniędzy dorobił się na spekulacjach przeciwko funtowi szterlinga - co zresztą złamało wówczas Bank Anglii. Od tamtej pory udało mu się zarobić miliardy dolarów na inwestowaniu. 7. Larry Ellison, założyciel Oracle, majątek: 41 miliardów dolarów Ellison dorastał w Brooklynie w Nowym Jorku, miał tylko matkę, ale wychowywali go wujek i ciocia w Chicago. W międzyczasie zmarła jego matka, przez co nie skończył pierwszych studiów. Potem Ellison był jeszcze w college'u, ale rzucił go po śmierci ciotki i przeprowadził się do Kalifornii. Przez następne 8 lat pracował w różnych miejscach, w tym w firmie Ampex Corp., w której pracował nad bazą danych dla CIA. Projekt nazywał się "Oracle". W końcu, w 1977 roku, założył własną firmę, wówczas nazwaną SDL, która w 1982 roku zmieniła się w Oracle. Nazwa pochodziła od flagowego produktu spółki, czyli bazy danych Oracle. Dzisiaj jest jednym z najbogatszych ludzi w USA.,Michał WąsowskiNie mieli nic albo bardzo niewiele. Zaczynali od prac woźnego albo dorastali w sierocińcach. Dzisiaj są miliarderami i tuzami swoich branż. Oto 7 przykładów kariery od pucybuta, a nawet gorzej, do miliardera. Znane powiedzenie "pierwszy milion trzeba ukraść" tak naprawdę rzadko kiedy sprawdza się w rzeczywistości. Duża część bogaczy osiąga swoje sukcesy zazwyczaj ciężką pracą i latami wyrzeczeń. Wielu z nich zaczynało od niczego - byli na samym dnie, na końcu drabiny nie tylko finansowej, ale i społecznej. Dzisiaj to oni ustalają, kto i ile zarabia, a sami pławią się w pieniądzach. 1. Ralph Lauren, wartość majątku: 7,7 miliarda dolarów Lauren wychowywał się w Nowym Jorku, w Bronksie. Udało mu się tam skończyć szkołę i nawet dostał się do college'u, ale rzucił go, by wstąpić do armii. Później pracował jako sprzedawca w Brooks Brothers. To właśnie pracując tam pomyślał, że mężczyźni mogliby nosić szersze i jaśniejsze krawaty. W 1967, gdy postanowił spełnić swoje marzenia, Lauren sprzedał krawaty za pół miliona dolarów. W następnym roku otworzył słynną na cały świat firmę Polo Ralph Lauren. 2. Howard Schultz, właściciel Starbucksa, majątek 2 miliardy dolarów Dorastał w dzielnicy biedoty. Jak opowiadał w jednym z wywiadów, wiedział, że "po drugiej stronie torów" mieszkali ludzie, którzy mieli "więcej pieniędzy, środków do życia, szczęśliwe rodziny". - I nie wiem czemu ani jak, ale chciałem wspinać się po tej drabinie i osiągać to, co inni ludzie uznawali za nieosiągalne. Może teraz noszę krawat i garnitur, ale wiem skąd pochodzę i jak tam jest - podkreślał. Z biedy Schultz wyrwał się dzięki stypendium futbolowemu na Uniwersytecie w Północnym Michigan. Po skończeniu studiów krótko pracował w różnych firmach, gdzie rozwijał karierę, aż w końcu trafił do Starbucksa jako jeden z dyrektorów. Po pięciu latach pracy dla Starbucksa, w 1987, odkupił od swoich szefów firmę i uczynił z niej światowego potentata w branży kawowych sieciówek - Starbucks to obecnie ponad 16 tysięcy lokali na całym świecie. 3. Oprah Winfrey, majątek: 2,9 miliarda dolarów Znana na całym globie gospodyni telewizyjnego show urodziła się w biednej rodzinie w Mississippi. To nie przeszkodziło jej dostać się na uniwersytet w Tennessee. Tam otrzymała stypendium i w wieku 19 lat została pierwszą afro-amerykańską korespondentką w amerykańskiej telewizji. W 1983 roku dostała pracę w Chicago, w AM talk show. Później AM przekształciło się w Oprah Winfrey Show, który przyniósł jej miliardy dolarów. 4. Francois Pinault, właściciel takich marek jak Gucci, Alexander McQueen, Yves Saint Laurent, majątek: 15 miliardów dolarów Francois Pinault gdy był młody, musiał... rzucić szkołę, bo był tak mocno gnębiony przez innych uczniów z powodu swojej biedy. Od razu próbował swoich sił w biznesie, z różnym skutkiem, aż w końcu założył PPR - firmę, która dziś posiada takie marki jak Gucci, Stella McCartney czy Yves Saint Laurent. PPR rozwijał praktycznie od podstaw. 5. Leonardo del Vecchio - m.in. właściciel marki Ray-Ban, majątek: 15,3 miliarda dolarów Młody Leonardo wychowywał się w sierocińcu. Trafił tam razem z czwórką rodzeństwa, gdy owdowiała matka nie miała już siły się nimi zajmować. Po godzinach pracował do późna w fabryce, montując części samochodowe i oprawki do okularów. W wieku 23 lat udało mu się otworzyć własny sklep, który stał się później jedną z największych fabryk okularów przeciwsłonecznych i leczniczych na świecie. To do niego należą takie marki jak Ray-Ban czy Oakley. 6. George Soros, majątek: 20 miliardów dolarów Znany inwestor w latach młodości musiał najpierw chować się przed nazistami, a potem uciekać z Węgier przed komunistami. Skrył się w Londynie, gdzie studiował ekonomię. Jednocześnie pracował jako kelner i tragarz na kolei. Nawet po skończeniu studiów musiał zatrudnić się jako sprzedawca w sklepiku z pamiątkami. Dopiero potem dostał pracę w Nowym Jorku jako bankier. Pierwszych wielkich pieniędzy dorobił się na spekulacjach przeciwko funtowi szterlinga - co zresztą złamało wówczas Bank Anglii. Od tamtej pory udało mu się zarobić miliardy dolarów na inwestowaniu. 7. Larry Ellison, założyciel Oracle, majątek: 41 miliardów dolarów Ellison dorastał w Brooklynie w Nowym Jorku, miał tylko matkę, ale wychowywali go wujek i ciocia w Chicago. W międzyczasie zmarła jego matka, przez co nie skończył pierwszych studiów. Potem Ellison był jeszcze w college'u, ale rzucił go po śmierci ciotki i przeprowadził się do Kalifornii. Przez następne 8 lat pracował w różnych miejscach, w tym w firmie Ampex Corp., w której pracował nad bazą danych dla CIA. Projekt nazywał się "Oracle". W końcu, w 1977 roku, założył własną firmę, wówczas nazwaną SDL, która w 1982 roku zmieniła się w Oracle. Nazwa pochodziła od flagowego produktu spółki, czyli bazy danych Oracle. Dzisiaj jest jednym z najbogatszych ludzi w USA.,Michał Wąsowski