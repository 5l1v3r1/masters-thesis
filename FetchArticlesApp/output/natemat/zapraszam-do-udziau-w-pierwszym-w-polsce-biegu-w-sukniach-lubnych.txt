Już w niedzielę 14 września odbędzie się Pierwszy w Polsce Bieg w Sukniach Ślubnych, zorganizowany przez telewizję TLC. Dochód z biletów w całości przeznaczony jest na cel charytatywny, a zwyciężczyni biegu otrzyma m.in. voucher na usługę organizacji ślubu i wesela od agencji Aspire, który mam przyjemność ufundować. Przygotowałam również stoisko, w którym niespodzianki czekają na wszystkie „biegające” Panny Młode, a także „biegnące” w poszukiwaniu interesującej kariery zawodowej przyszłe i potencjalne konsultantki ślubne. Bieganie to zdaje się ostatnio jeden z ulubionych sportów uprawianych amatorsko przez Polki i Polaków, dlatego jestem przekonana, że na starcie Biegu w Sukniach Ślubnych stawi się wiele pań. Nie ma znaczenia wiek, czy stan cywilny uczestniczek, pobiec może każda. Ze swojej strony dla wszystkich biegnących przygotowaliśmy w miasteczku namiotowym towarzyszącym imprezie, stoisko Aspire pełne niespodzianek. Będzie można tam dowiedzieć się wszystkiego na temat usługi kompleksowej organizacji ślubu i wesela, która z pewnością interesuje panie planujące „ten wielki dzień”. Szczególnie jednak zapraszam do spotkania podczas imprezy te uczestniczki, które organizacja ślubów i wesel interesuje zawodowo, które chciałyby rozpocząć karierę profesjonalnej konsultantki ślubnej. Z przyjemnością będę dzielić się swoją wiedzą, zarówno w trakcie wydarzenia jak i już po jego zakończeniu. Pierwszy w Polsce Bieg w Sukniach Ślubnych odbędzie się z inicjatywy telewizji TLC w niedzielę, 14 września na warszawskiej Agrykoli. Udział w wydarzeniu wziąć mogą zarówno panie, które już jakiś czas temu wyszły za mąż, jak i te, które do zamążpójścia dopiero się przygotowują. Na uczestniczki, które najszybciej zameldują się na mecie biegu na dystansie 500 metrów, czekają fantastyczne nagrody, w tym między innymi voucher na usługę organizacji ślubu i wesela ufundowany przez agencję Aspire. Zapraszam do udziału w imprezie i do osobistych spotkań podczas wydarzenia. Szczegóły na temat imprezy i informacje o tym, jak zgłosić swoje uczestnictwo na: www.tlcpolska.pl/bieg.,Katarzyna Gajek-Szczepanowska