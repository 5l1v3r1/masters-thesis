- Robert Lewandowski w 2013 roku nie zostanie sprzedany do Bayernu. To decyzja definitywna! - grzmi w wywiadzie dla dziennika "Bild" prezes Borussii Dortmund, Hans-Joachim Watzke. Niemiec nie wyklucza jednak, że pozwoli odejść Lewandowskiemu do klubu spoza Bundesligi. Wygląda na to, że Robert Lewandowski będzie musiał odłożyć marzenia o przejściu z Borussii Dortmund do Bayernu Monachium, który został triumfatorem tegorocznej Ligi Mistrzów. Spekulacje na temat hitowego transferu w niedzielę postanowił uciąć prezes klubu z Dortmundu, Hans-Joachim Watzke. W wywiadzie udzielonym tabloidowi "Bild" stwierdził, iż lider piłkarskiej reprezentacji Polski nie dostania od niego zielonego światła na odejście z Borussii do innego niemieckiego klubu. Borussia Dortmund nie chce bowiem doprowadzić do wzmocnienia konkurentów z Bundesligi. - Robert Lewandowski w 2013 roku nie zostanie sprzedany do Bayernu. To decyzja definitywna! Zostało to już powiedziane Robertowi i jego agentom - oznajmił prezes dortmundzkiej drużyny. Robert Lewandowski wciąż ma jednak możliwość otrzymania zgody na wyprowadzkę z Dortmundu, jeśli tylko jego agenci przedstawią Watzkemu interesującą ofertę z klubu zagranicznego. Losy kariery Lewandowskiego są w rękach niemieckiego działacza ponieważ do końca czerwca przyszłego roku Polak jest związany kontraktem z Borussią Dortmund. Czytaj także: Lewandowski i reprezentacja Polski wygwizdani w Cyrku Narodowym. Kibice zachowali się skandalicznie Polska oszalała na punkcie Roberta Lewandowskiego. To początek Lewomanii!,Jakub Noch