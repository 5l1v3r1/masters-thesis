Galeria, w której na raz może zmieścić się 4-5 osób? 15 równoległych wystaw rozstawionych na przestrzeni wystawienniczej nie przekraczającej 20 stóp kwadratowych (1,8 metra)? Na taki pomysł wpadł nowojorski kurator, Alex Kalman, który we wnętrzu starej, niedziałającej windy towarowej urządził najmniejsze muzeum świata. Pomyślane jako jednorazowa akcja w 2012 r., w tym roku MMuseumm (bo tak się nazywa) wystartuje z 4. wystawą. Jak podaje Business Insider, na błyszczących pułkach zmieści się nawet 200 obiektów; jest to zestaw wyrwanych z kontekstu przedmiotów (od butelki wódki czy perfum sygnowanych nazwiskiem "Trump" po przedmioty zostawianie przez imigrantów na amerykańsko-meksykańskiej granicy). Galeria mieści się w nowojorskim Chinatown i otwarta jest codziennie, ale wnętrze można oglądać również po zamknięciu - dzięki przeszkleniu oraz audioprzewodnikowi, który opowiada o poszczególnych obiektach. Jak można zobaczyć na zdjęciach poniżej, muzeum nie zawsze musi oznaczać wiszące na ścianach obrazy czy rozstawione w salach rzeźby:,Daniel Kotliński