Co mają wspólnego Pawka Morozow, Che Guevara i Karol Wojtyła? Każda ideologia hołubi swoich bohaterów. Wielu z nich zostaje męczennikami, gdy w imię sprawy straciło dobre imię, zdrowie, życie, a czasem dwie lub wszystkie trzy wymienione. Wartością, dla której tak się poświęcali mogła być na przykład nieegoistyczna sprawiedliwość, rewolucyjna równość czy chrześcijańska miłość. Bohaterowie, którzy umiłowali te społecznie podzielane wartości czasem już za życia stawiani są na piedestale, zaś po śmierci bywają totalnie idealizowani. Jeden własnych rodziców poświęcił dla wspólnej sprawy, ów walczył zbrojnie o niepodległość, jeszcze inny stracił zdrowie w obronie poczętego – wszyscy trafili do kultury masowej. Che noszony jest na koszulkach, Jan Paweł trafił na makatki i kubki. Jedynie Morozow się nie sprzedaje, może dlatego, że za mało kontrowersyjny. Wczoraj pojawiła się wiadomość, że inny bohater, jedna z nielicznych spektakularnych ofiar polskiej komuny w latach 1980. ma szansę zmienić status z błogosławionego na świętego. Według informacji agencyjnej swego czasu we Francji obrazek z wizerunkiem tego polskiego męczennika pozostawiony przy łóżku śmiertelnie chorego spowodował cudowne uzdrowienie. Bez cudu nie ma świętości, z nim zaś wszelkie niedoskonałości bledną i idą w niepamięć. Męczennik komuny – młody mężczyzna aktywny politycznie, podobno żyjący w czystości płciowej, niepokorny, lecz i niestroniący od alkoholu prawdopodobnie uzyska najwyższy możliwy status kościelny. Będzie czczony w kanonie świętych. Gdyby nie padł ofiarą esbeków, być może w ogóle nie przeszedłby do historii. Ofiara – dzięki tamtemu szeroko znanemu zabójstwu – nie tyko została spełniona i uwieczniona, lecz weszła do masowego obiegu. Zasłużyła też na hołd literacki. Szopka o tym, który zabił smoka ubecy wybili z męczennikiem monetę solidaruchem awanturnikiem i te pe z tym co za komuny po prostu zrzucili go do rzeki z mostu od jutra za zdradę grzywna nie będzie w złotych ni hrywnach trzydzieści aż męczenników zapłacisz nam paskudniku za jazdę pod wpływem trunku wnet sięgniesz do wizerunku jeżeliś nadużył nagannie zapłacisz półświętym w sutannie obalanie ustroju siłą przyniesie też karę przemiłą gdy nielegalnie zgromadzonym wymierzą w błogosławionych powie też kurwa do frajera w tej kwestii będę z panem szczera skoro za trzech mnie pan nie bierzesz możesz pan mieć mnie za dwóch jerzych,Jarosław Klebaniuk