Nadeszła już pora, aby ostro zabrać się za porządkowanie ogrodu po zimie i inne prace na działce. Pracom ogrodniczym w kwietniu będzie sprzyjać wydłużający się dzień. W pierwszych dniach kwietnia słońce będzie wschodzić zaraz po godz. 6, a zachodzić dopiero po 19. W ciągu tego miesiąca dzień wydłuży się o kolejne ponad 1,5 godziny. Początek kwietnia to ostateczny termin, aby przyciąć winorośl (opóźnienie cięcia do kwietnia ma pozytywny wpływ w miejscach szczególnie narażonych na przymrozki). Tnąc winorośl pamiętaj, iż owocuje ona na pędach jednorocznych, wyrastających z pąków położonych na dwuletnich pędach zdrewniałych. Kontynuujemy sadzenie drzew i krzewów owocowych. Drzewka posadzone wiosną przycinamy po posadzeniu nieco silniej, niż te sadzone jesienią. Przeglądamy pędy porzeczki czarnej i usuwamy nienaturalnie nabrzmiałe pąki, które zostały zaatakowane przez wielkopąkowca porzeczkowego. Jeżeli na pędzie jest zdeformowana większość pąków, to taki pęd usuwamy w całości. Do roślin sadowniczych zaliczamy także truskawki i poziomki. Wiosenną pielęgnację tych roślin zacznij od usunięcia starych, zaschniętych liści. Potem wzrusz glebę w międzyrzędziach, a także między roślinami w rzędach. Pamiętaj, że truskawki i poziomki mają niewielkie wymagania nawozowe i obfite nawożenie wiosną jest niekorzystne. Konieczne jest natomiast podlewanie i ściółkowanie. Jeżeli w marcu było zbyt zimno, aby zdjąć osłony zimowe to robimy to już teraz. Przeprowadzamy kolejne nawożenie wiosennych roślin cebulowych. Stosujemy nawozy azotowe, np. saletrę amonową. Przesadzamy i dzielimy byliny kwitnące latem i jesienią. Ściółkujemy glebę pod krzewami. Zaczynamy sadzić krzewy ozdobne, które po posadzeniu silnie przycinamy. Pod koniec miesiąca możemy już wsadzać do ziemi cebulki mieczyków. Kwiecień to doskonały miesiąc do nawożenia trawnika, iglaków i bylin. Najlepszym nawozem jest kompost i obornik. Jeżeli nie mamy przekompostowanego obornika, to możemy zastosować obornik granulowany. Specjalistycznymi nawozami pod koniec miesiąca nawozimy róże, hortensje, rododendrony, azalie.,Beata WielgoszNadeszła już pora, aby ostro zabrać się za porządkowanie ogrodu po zimie i inne prace na działce. Pracom ogrodniczym w kwietniu będzie sprzyjać wydłużający się dzień. W pierwszych dniach kwietnia słońce będzie wschodzić zaraz po godz. 6, a zachodzić dopiero po 19. W ciągu tego miesiąca dzień wydłuży się o kolejne ponad 1,5 godziny. Początek kwietnia to ostateczny termin, aby przyciąć winorośl (opóźnienie cięcia do kwietnia ma pozytywny wpływ w miejscach szczególnie narażonych na przymrozki). Tnąc winorośl pamiętaj, iż owocuje ona na pędach jednorocznych, wyrastających z pąków położonych na dwuletnich pędach zdrewniałych. Kontynuujemy sadzenie drzew i krzewów owocowych. Drzewka posadzone wiosną przycinamy po posadzeniu nieco silniej, niż te sadzone jesienią. Przeglądamy pędy porzeczki czarnej i usuwamy nienaturalnie nabrzmiałe pąki, które zostały zaatakowane przez wielkopąkowca porzeczkowego. Jeżeli na pędzie jest zdeformowana większość pąków, to taki pęd usuwamy w całości. Do roślin sadowniczych zaliczamy także truskawki i poziomki. Wiosenną pielęgnację tych roślin zacznij od usunięcia starych, zaschniętych liści. Potem wzrusz glebę w międzyrzędziach, a także między roślinami w rzędach. Pamiętaj, że truskawki i poziomki mają niewielkie wymagania nawozowe i obfite nawożenie wiosną jest niekorzystne. Konieczne jest natomiast podlewanie i ściółkowanie. Przesadzamy i dzielimy byliny kwitnące latem i jesienią. Ściółkujemy glebę pod krzewami. Zaczynamy sadzić krzewy ozdobne, które po posadzeniu silnie przycinamy. Pod koniec miesiąca możemy już wsadzać do ziemi cebulki mieczyków. Kwiecień to doskonały miesiąc do nawożenia trawnika, iglaków i bylin. Najlepszym nawozem jest kompost i obornik. Jeżeli nie mamy przekompostowanego obornika, to możemy zastosować obornik granulowany. Specjalistycznymi nawozami pod koniec miesiąca nawozimy róże, hortensje, rododendrony, azalie. W kwietniu siejemy wprost do gruntu także wiele gatunków roślin ozdobnych. Siejemy zatem nasiona takich kwiatów jak aksamitka niska, chaber bławatek, cynia wytworna, dziwaczek, godecja wielkokwiatowa, nachyłek , nagietek lekarski, rezeda wonna, smagliczka nadmorska, szarłat zwisły, szarłat wiechowaty oraz złocień trójbarwny. Jeżeli jest wystarczająco ciepło, do gruntu można też już wysiać groszek pachnący, powój trójbarwny czy wilec. W kwietniu siejemy nie tylko kwiaty i warzywa, ale też i zioła. Do gruntu w kwietniu siejemy zioła jednoroczne, takie jak: rumianek , kminek, cząber, majeranek, kolendra, a także zioła wieloletnie - lubczyk, miętę i szałwię. Dbamy też o trawnik, nawozimy, a wyłysiałe miejsca dosiewamy mieszanką traw. Pod koniec miesiąca przy sprzyjającej pogodzie będziemy mogli po raz pierwszy w tym sezonie skosić trawę.,Beata Wielgosz