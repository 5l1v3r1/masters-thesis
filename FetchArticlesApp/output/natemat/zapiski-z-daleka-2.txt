Ludzie z zarośli byli oddzieleni od plaży szosą. Nie używali jej, mieli swoje jakieś tam drogi. Z plaży też nie korzystali. Za to ich psy korzystały. Po tsunami ludzie z plaży wmurowali na skałach tabliczki z nazwiskami. Nie było tam nazwisk ludzi z zarośli. Ludzie z zarośli przychodzili na plażę rano, rozkładali pod drzewami maty, ustawiali kartoniki "Original Thai Massage" i czekali. Ludzie z zarośli byli uśmiechnięci, ludzie z plaży ponurzy. Jedni z drugimi porozumiewali się za pomocą nie mniej i nie więcej tylko dwóch sylab: . Trochę nosowy dźwięk . delikatnie unosił się w powietrzu . Psy ludzi z zarośli przychodziły na plażę po południu, kiedy ludzie z zarośli zwijali już maty i zabierali kartoniki. Ludzi z plaży nie interesowały zarośla, nie chodzili tam w ogóle. Używali za to szosy. Czasem dokądś jechali albo skądś przyjeżdżali. Między plażą a zaroślami zawsze snuły się też samochodziki . Ludzie z plaży ich używali, ludzie z zarośli nie, tak samo jak szosy. Któregoś dnia fotografowałem zachód słońca nad Oceanem Indyjskim. Wokół nie było nikogo, oprócz pary ludzi z zarośli. Para ludzi z zarośli chyba specjalnie wykombinowała ten moment, bo byli teraz frenetycznie zajęci robieniem sobie na tle srebrnego morza. Strzeliłem im kilka fotek jego aparatem. Wymieniliśmy się uśmiechami a potem oni poszli. Ja też poszedłem. ,Jozef Kapustka