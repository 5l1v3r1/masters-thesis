Jako ucywilizowani lubimy myśleć o sobie, że jesteśmy nowocześni. Lubimy myśleć, że obce są nam przesądy, rytuały, magia, czary i choćby symboliczne zabijanie. Kiedy w 1980 roku, we Francji, ukazała się książka “Trup” (L) na wydziałach humanistycznych zachodniego świata zawrzało. Obok zachwytów nad intelektualną i cywilną odwagą Autora pojawiły się głośne słowa krytyki i oburzenia. Jak można tak pisać o śmierci? Przecież to temat, którego się nie dotyka i nie analizuje! Do tematu śmierci podchodzi się z niemym szacunkiem i zabobonnym strachem. Śmierć to jedno z wielkich tabu zachodniej kultury! Thomas był wytrawnym naukowcem o niepokornym intelekcie. Opisał śmierć w sposób, o którym współczesny konsument lekkiej kultury obrazkowej nie chce ani wiedzieć ani myśleć. „Trup” Thomasa rozkłada się, żrą go robale, cuchnie i straszliwie przeraża, bo być może nadal jest na wpół żywy? Lektura książki do łatwych nie należy. To nie jest pozycja dla wrażliwców – przy niej współczesne horrory to pestka. A jednak, ta głośna i skandalizująca pozycja była jednym z najbardziej spektakularnych obaleń tabu w kulturze współczesnej. Po fali szoku, oburzenia i krytyki wróciło opamiętanie. Naukowcy i publicyści zaczęli zastanawiać się nad kultową wizją umierania. Szybko pojawiły się kolejne fascynujące publikacje w nurcie, stworzonej przez Thomasa, tanatologii. Najpoważniejszym skutkiem dyskusji zainicjowanej przez badacza były międzynarodowe debaty lekarzy, specjalistów medycyny sądowej, prawników i transplantologów o tym, co jest wyznacznikiem śmierci człowieka. Ostatecznym efektem toczonych dyskusji było ustalenie, że życie ludzkie ustaje w chwili obumarcia pnia mózgu. Tabu człowieka ponowoczesnego Nie umiem ustrzec się truizmów i muszę napisać, o tym że rolą tabu jest podtrzymywanie ciągłości kultury i o tym, że opiera się na uniwersalnych zakazach. Zakazami objęte były i są - na przykład - kazirodztwo, pedofilia i kanibalizm. Oprócz tabu „kardynalnych” i stałych mamy również - niejawne o mniejszym znaczeniu. Te ostatnie (lżejsze) upadają na naszych oczach, degradowane przez kulturę współczesną. I tak zdegradowało się tabu – nagości i menstruacji, a ostatnio - podwójne tabu pedofilii i homoseksualizmu duchownych. Do upadku tabu nagości przyczyniła się moda wprowadzając, w latach 90-tych ubiegłego stulecia, przyzwolenie na odkryte brzuchy, wyraźnie widoczną bieliznę i ubrania typu „druga skóra”. Tabu menstruacji padło widowiskowo za przyczyną reklamy i pewnej atrakcyjnej modelki, która publicznie i „z pewną taką nieśmiałością” opowiadała o miesięcznych przypadłościach kobiet. Kiedy obalasz tabu w pojedynkę... Dlaczego niektóre tabu umierają w milczeniu, inne zaś trwają chronione zabobonnym lękiem? Posłużmy się przykładem. Jest rok 2014, nauczycielka matematyki z Krapkowic na Śląsku zdejmuje krzyż ze ściany w pokoju nauczycielskim. Jest odważna, przecież zdjęcie krzyża to jawne naruszenie tabu. Krzyża się nie zdejmuje, nie dotyka, nie krytykuje i nie komentuje. Krzyż się całuje i czci. W niewielkiej społeczności Krapkowic, wobec tak jawnej profanacji, rozum i racjonalizm wykształconej dyrekcji, idzie na drzemkę. Zaczyna się wielka nagonka. Nauczycielka doświadcza ostracyzmu i przemocy. Środowisko nie brzydzi się ani obmową, ani pomówieniem, ani kłamstwem. Wszystkie chwyty dozwolone w obronie krzyża z pokoju nauczycielskiego! Matematyczka popełniła błąd. Zapomniała, że obalenie tabu w pojedynkę musi skończyć się karą. Słynny francuski antropolog Rene Girard w „Koźle ofiarnym” pisze, że mechanizm społecznej kary za naruszenie tabu to nic innego jak tylko skumulowana zbiorowa agresja grupy wobec jednostki. Społeczna kara musi zostać wyznaczona zawsze w reakcji na dotknięcie tabu i przez to - utratę równowagi i stabilności w grupie. Przemoc skupiona na „winie” jednej, wybranej osoby ma na celu jej wykluczenie, ostracyzm i społeczne uśmiercenie. Girard dodaje, że częstość i zasięg, z jakim społeczność stosuje mechanizm kozła ofiarnego jest dowodem na poziom jej dojrzałości. Inaczej mówiąc, społeczności „ucywilizowane” rzadziej stosują wykluczenie społeczne i symboliczne „zabijanie”. Współczesny człowiek nie składa ofiar z ludzi, nie walczy dzidą i nie skazuje na śmierć przez wypędzenie z osady. „Cywilizowane” metody uśmiercania obejmują media, prasę, a jeśli trzeba lokalne autorytety, które społeczny „wyrok śmierci” poprą wielkim nazwiskiem. Jako ucywilizowani lubimy myśleć o sobie, że jesteśmy nowocześni. Lubimy myśleć, że obce są nam przesądy, rytuały, magia, czary i choćby symboliczne zabijanie. Szczycimy się rozwiniętym systemem edukacji, nowoczesnym rynkiem i prawem pracy. Machamy, jak bronią, luksusowym telewizorem, domem, komputerem i samochodem. W rzeczywistości jesteśmy słabi i bezradni jak dzieci. Tak łatwo wytrącić nas z równowagi! W agresję i niepokój wprowadza nas każdy intelektualny bunt, brak pokory w poszukiwaniu odpowiedzi na niewygodne pytania i cywilna odwaga by je zadawać. Czy zdjęcie krzyża to tabu? Czy kazirodztwo to tabu? Pewnie, że tabu. Tabu groźne, bo zaślepia. Zmusza do bezwolności i bezrefleksyjności. Popycha do agresji i usypia rozum. Jeśli przyjąć, że poziom kultury społeczności wyznacza tolerancja, neutralność światopoglądu i zdolność do dialogu społecznego, to najwyraźniej cofamy się w rozwoju. Mentalne korzenie nadal mamy w epoce kamienia i brązu. Do poczytania: Tabu w pracy Louis-Vincent Thomas: „Trup: od biologii do antropologii”. Wydawnictwo Łódzkie. Rene Girard: „Kozioł ofiarny”. Wydawnictwo Łódzkie.,Violetta RymszewiczJako ucywilizowani lubimy myśleć o sobie, że jesteśmy nowocześni. Lubimy myśleć, że obce są nam przesądy, rytuały, magia, czary i choćby symboliczne zabijanie. Kiedy w 1980 roku, we Francji, ukazała się książka “Trup” (L) na wydziałach humanistycznych zachodniego świata zawrzało. Obok zachwytów nad intelektualną i cywilną odwagą Autora pojawiły się głośne słowa krytyki i oburzenia. Jak można tak pisać o śmierci? Przecież to temat, którego się nie dotyka i nie analizuje! Do tematu śmierci podchodzi się z niemym szacunkiem i zabobonnym strachem. Śmierć to jedno z wielkich tabu zachodniej kultury! Thomas był wytrawnym naukowcem o niepokornym intelekcie. Opisał śmierć w sposób, o którym współczesny konsument lekkiej kultury obrazkowej nie chce ani wiedzieć ani myśleć. „Trup” Thomasa rozkłada się, żrą go robale, cuchnie i straszliwie przeraża, bo być może nadal jest na wpół żywy? Lektura książki do łatwych nie należy. To nie jest pozycja dla wrażliwców – przy niej współczesne horrory to pestka. A jednak, ta głośna i skandalizująca pozycja była jednym z najbardziej spektakularnych obaleń tabu w kulturze współczesnej. Po fali szoku, oburzenia i krytyki wróciło opamiętanie. Naukowcy i publicyści zaczęli zastanawiać się nad kultową wizją umierania. Szybko pojawiły się kolejne fascynujące publikacje w nurcie, stworzonej przez Thomasa, tanatologii. Najpoważniejszym skutkiem dyskusji zainicjowanej przez badacza były międzynarodowe debaty lekarzy, specjalistów medycyny sądowej, prawników i transplantologów o tym, co jest wyznacznikiem śmierci człowieka. Ostatecznym efektem toczonych dyskusji było ustalenie, że życie ludzkie ustaje w chwili obumarcia pnia mózgu. Tabu człowieka ponowoczesnego Nie umiem ustrzec się truizmów i muszę napisać, o tym że rolą tabu jest podtrzymywanie ciągłości kultury i o tym, że opiera się na uniwersalnych zakazach. Zakazami objęte były i są - na przykład - kazirodztwo, pedofilia i kanibalizm. Oprócz tabu „kardynalnych” i stałych mamy również - niejawne o mniejszym znaczeniu. Te ostatnie (lżejsze) upadają na naszych oczach, degradowane przez kulturę współczesną. I tak zdegradowało się tabu – nagości i menstruacji, a ostatnio - podwójne tabu pedofilii i homoseksualizmu duchownych. Do upadku tabu nagości przyczyniła się moda wprowadzając, w latach 90-tych ubiegłego stulecia, przyzwolenie na odkryte brzuchy, wyraźnie widoczną bieliznę i ubrania typu „druga skóra”. Tabu menstruacji padło widowiskowo za przyczyną reklamy i pewnej atrakcyjnej modelki, która publicznie i „z pewną taką nieśmiałością” opowiadała o miesięcznych przypadłościach kobiet. Kiedy obalasz tabu w pojedynkę... Dlaczego niektóre tabu umierają w milczeniu, inne zaś trwają chronione zabobonnym lękiem? Posłużmy się przykładem. Jest rok 2014, nauczycielka matematyki z Krapkowic na Śląsku zdejmuje krzyż ze ściany w pokoju nauczycielskim. Jest odważna, przecież zdjęcie krzyża to jawne naruszenie tabu. Krzyża się nie zdejmuje, nie dotyka, nie krytykuje i nie komentuje. Krzyż się całuje i czci. W niewielkiej społeczności Krapkowic, wobec tak jawnej profanacji, rozum i racjonalizm wykształconej dyrekcji, idzie na drzemkę. Zaczyna się wielka nagonka. Nauczycielka doświadcza ostracyzmu i przemocy. Środowisko nie brzydzi się ani obmową, ani pomówieniem, ani kłamstwem. Wszystkie chwyty dozwolone w obronie krzyża z pokoju nauczycielskiego! Matematyczka popełniła błąd. Zapomniała, że obalenie tabu w pojedynkę musi skończyć się karą. Słynny francuski antropolog Rene Girard w „Koźle ofiarnym” pisze, że mechanizm społecznej kary za naruszenie tabu to nic innego jak tylko skumulowana zbiorowa agresja grupy wobec jednostki. Społeczna kara musi zostać wyznaczona zawsze w reakcji na dotknięcie tabu i przez to - utratę równowagi i stabilności w grupie. Przemoc skupiona na „winie” jednej, wybranej osoby ma na celu jej wykluczenie, ostracyzm i społeczne uśmiercenie. Girard dodaje, że częstość i zasięg, z jakim społeczność stosuje mechanizm kozła ofiarnego jest dowodem na poziom jej dojrzałości. Inaczej mówiąc, społeczności „ucywilizowane” rzadziej stosują wykluczenie społeczne i symboliczne „zabijanie”. Współczesny człowiek nie składa ofiar z ludzi, nie walczy dzidą i nie skazuje na śmierć przez wypędzenie z osady. „Cywilizowane” metody uśmiercania obejmują media, prasę, a jeśli trzeba lokalne autorytety, które społeczny „wyrok śmierci” poprą wielkim nazwiskiem. Jako ucywilizowani lubimy myśleć o sobie, że jesteśmy nowocześni. Lubimy myśleć, że obce są nam przesądy, rytuały, magia, czary i choćby symboliczne zabijanie. Szczycimy się rozwiniętym systemem edukacji, nowoczesnym rynkiem i prawem pracy. Machamy, jak bronią, luksusowym telewizorem, domem, komputerem i samochodem. W rzeczywistości jesteśmy słabi i bezradni jak dzieci. Tak łatwo wytrącić nas z równowagi! W agresję i niepokój wprowadza nas każdy intelektualny bunt, brak pokory w poszukiwaniu odpowiedzi na niewygodne pytania i cywilna odwaga by je zadawać. Czy zdjęcie krzyża to tabu? Czy kazirodztwo to tabu? Pewnie, że tabu. Tabu groźne, bo zaślepia. Zmusza do bezwolności i bezrefleksyjności. Popycha do agresji i usypia rozum. Jeśli przyjąć, że poziom kultury społeczności wyznacza tolerancja, neutralność światopoglądu i zdolność do dialogu społecznego, to najwyraźniej cofamy się w rozwoju. Mentalne korzenie nadal mamy w epoce kamienia i brązu. Do poczytania: Tabu w pracy Louis-Vincent Thomas: „Trup: od biologii do antropologii”. Wydawnictwo Łódzkie. Rene Girard: „Kozioł ofiarny”. Wydawnictwo Łódzkie.,Violetta Rymszewicz