Za kilka godzin rozpocznie się 45. edycja World Series Of Poker. W tym roku rozegranych zostanie 65 turniejów, w tym ten, który wyłoni mistrza świata. Niestety, niektórzy pokerzyści zapracowali sobie na zakaz udziału w tym turnieju. W tym roku (oraz w kolejnych latach) na WSOP nie zobaczymy m.in. Chana Peltona i Sama Panzici. O przypadku Peltona pisałem Wam 3 miesiące temu na swoim blogu. Krótko tylko Wam przypomnę. Pelton podczas lutowego WSOP Circuit Palm Beach zabrał na pamiątkę żeton z wygranego turnieju (przynajmniej tak twierdzi). Regulaminy kasyn i organizatorów turnieju są jednak rygorystyczne i nawet takie ,,zabranie” traktują jako ,,kradzież własności”. Za karę Peltona ukarano odebraniem zwycięstwa, zakazem uczestnictwa w turniejach WSOPC i innych turniejach pod marką WSOP. Ma także zakaz wstępu do Palm Beach Kennel Club i obiektów należących do Caesars Interactive Entertainment (właściciel marki WSOP). Podobny zakaz ma Sam Panzica, 3-krotny zdobywca pierścieni WSOP Circuit. W tym przypadku okoliczności ,,zbanowania” pokerzysty nie są do końca jasne. Podobno (to słowo jest kluczowe) był zaangażowany w słowny i siłowy spór z jednym z widzów po tym, gdy został zaatakowany podczas gry November Nine. DJ MacKinnon, kolega Panzicy napisał na swoim Twitterze, że Panzica podczas ,,eventu dla osób powyżej 21. roku życia użył przekleństwa i grożono mu/został zaatakowany przez innego widza”. Kilka tygodni temu Panzica odwoływał się od zakazu, ale otrzymał odmowną odpowiedź. Portal F5poker skontaktował się z Sethem Palanskym, odpowiedzialnym za komunikację w Caesars Interactive Entertainment (właściciel marki WSOP). Uzyskali taką odpowiedź: (cytat za Wolnym Pokerem). W 2011 roku zakaz gry na WSOP otrzymał Carter Gill (jego wygrane w turniejach live to obecnie ponad 1,1 miliona dolarów). Wszystko rozegrało się w trakcie trwania Main Eventu . Jest to też historia, dlaczego nie powinieneś wyrzucać ubrań przez okno. To właśnie za wyrzucenie przez okno ubrań swojej dziewczyny z którą się pokłócił, Gill miał otrzymać zakaz hotelowo-kasynowy. Podobno w tych ubraniach była jakaś licencja, której ona potrzebowała. Później Gill napisał na swoim koncie na Twitterze: . Jack Effel, dyrektor turniejowy WSOP odpisał mu: . Gill nie mógł więc pojawić się w Dniu 2A turnieju, do którego awansował. Został poinformowany, że jeśli będzie próbować wejść do kasyna, zostanie natychmiast aresztowany przez ochronę. Podobnego ,,zaszczytu” zakazu gry na WSOP dostąpił David Diaz (w swojej dotychczasowej karierze wygrał prawie 1,5 miliona dolarów). W 2011 roku zdobył mistrzowską bransoletkę w jednym z turniejów za $1,5000. Niestety, w 2013 roku złamał przepisy kasynowe i raczej nie będzie mieć kolejnych szans na tytuły. Jak mówił sam Diaz, podczas zabawy w jednym z klubów nocnych (znajdującym się w kasynie Harrah's- należy do CIE)w Las Vegas był pijany i nękał innych klientów. Jak sam przyznał na Twitterze, za bardzo nie pamiętał wydarzeń z tamtej nocy. Później dodał: ”. Niektórzy, jak Chance Kornuth (zawodowy pokerzysta, zdobywca bransoletki WSOP) pisali: . Niestety, te apele nie pomogły. Ważne jest więc, żeby pamiętać, że Amerykanie mają wysokie standardy bezpieczeństwa. A po drugie, biorąc pod uwagę, że w USA każdy może nas za najmniejszą błahostkę, kasyna wydając takie zakazy chronią się też przed pozwami ze strony poszkodowanych przez wyżej wymienionych pokerzystów. Jeśli ktoś chce grać na WSOP musi reprezentować nie tylko wysokie umiejętności, ale i kulturę osobistą. Zresztą to ostatnie przydaje się na każdym turnieju. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka