– Chyba tym razem dopisało nam szczęście. Jesteśmy szczęśliwi, bo w polskiej piłce nożnej wydarzyła się historyczna chwila – tak kapitan reprezentacji Polski w piłce nożnej Robert Lewandowski skomentował w niedzielę awans do ćwierćfinału Euro 2016. W niedzielę Robert Lewandowski w rozmowie z mediami komentował też formę drużyny narodowej w meczu ze Szwajcarią, którego wynik rozstrzygnął się dopiero po dogrywce i konkursie rzutów karnych.W niedzielę Robert Lewandowski odniósł się też do faktu, iż na Euro 2016 to on przyciąga najbardziej brutalne ataki przeciwników. – Odczuwam ból, ale trzeba zacisnąć zęby i walczyć dalej – stwierdził lider ekipy Adama Nawałki. Przypomnijmy, że w sobotę Polska zwyciężyła w meczu 1/8 finału Euro 2016 z reprezentacją Szwajcarii. Dzięki temu Robert Lewandowski i spółka otrzymali prawo gry w ćwierćfinale turnieju, w którym spotkają się z Portugalczykami. Spotkanie decydujące o składzie półfinałów Euro 2016 zostanie rozegrane w najbliższy czwartek o godz. 21:00.,Jakub Noch