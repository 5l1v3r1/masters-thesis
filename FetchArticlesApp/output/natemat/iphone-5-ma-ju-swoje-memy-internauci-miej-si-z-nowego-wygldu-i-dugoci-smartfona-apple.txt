Memy z iPhonem 5 w roli głównej pojawiły się już w trakcie wczorajszej premiery smartfona Apple. Internauci w obrazkach wytykają głównie brak innowacji w wyglądzie. Najwięcej obrazkowych komentarzy wyśmiewa powiększenie wysokości w nowym iPhonie. Kiedyś firma zarzekała się przecież, że trzy i pół cala to idealna wielkość i długo nie wchodzili w wyścig zbrojeń na coraz to większe ekrany, który trwał pomiędzy producentami innych smartfonów. Firma Oreo, która często obrazkowymi przeróbkami swoich ciasteczek komentuje rzeczywistość, postanowiła także odnieść się do premiery iPhone'a 5. Zdjęcie podpisane "wielkie ogłoszenie" przedstawia ciastko w kształcie prostokąta. Na Twitterze dopisano: "unowocześnienia są super, ale niepotrzebowanie ich, to jeszcze lepsza sprawa". Przeczytaj też: Nowy iPhone 5 - piękny i zgrabny czy niepotrzebny i nudny? Komentarze po prezentacji nowego smartfona Apple Brak widocznych (oprócz wydłużenia) zmian wizualnych telefonu od Apple został wyśmiany w wielu memach. Drwią one także z tego, że fanboje Apple martwią się, że ludzie nie będą z daleka widzieli jaki to model iPhone'a. Co pokaże Apple przy kolejnych modelach iPhone'a? Internauci już wiedzą – z każdą generacją będą dołączane kolejne centymetry długości. Czytaj także: Nowy iPhone 5 Apple'a ujrzał światło dzienne – większy ekran, potężny procesor. Show skradły jednak iPody,Janusz Omyliński