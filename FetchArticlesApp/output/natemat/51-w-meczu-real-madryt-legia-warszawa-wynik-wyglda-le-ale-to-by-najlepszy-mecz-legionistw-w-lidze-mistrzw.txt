Legia Warszawa stawiła czoła Realowi Madryt. Ostatnia drużyna w tabeli grupy F znowu szybko straciła bramki i ostatecznie przegrała 5:1, ale jednocześnie Legioniści zagrali we wtorek swój najlepszy mecz w Lidze Mistrzów. Od początku Legia Warszawa pozytywnie zaskakiwała - szybkością i odwagą w kontratakach. Kilkakrotnie próbowano ataków na bramkę Realu Madryt, nie tracono czasu. W 15. minucie niestety skuteczniejsza była przeciwna drużyna i Malarza pokonał Bale. W 18. minucie Legii Warszawa strzelono kolejnego gola. W 21. minucie Radovic zmniejszył stratę skutecznie egzekwując karnego, ale w 36. minucie do bramki Legii trafił Asensio. Legia Warszawa długo opierała się Królewskim także w drugiej części spotkania. Zmęczenie coraz bardziej dawało jednak o sobie znać i w 68. minucie błąd polskiej drużyny wykorzystał Vazquez, który podwyższył wynik do 4:1. niespełna 20 minut później piątą bramkę zdobył dla Realu Madryt Murata.,Karolina Błaszkiewicz