Wielu użytkownikom serwisów społecznościowych zależy na tym, by na ich profilu liczba znajomych była jak największa. W rzeczywistości, jak wynika z badania jednego z brytyjskich antropologów, zupełnie niepotrzebnie poświęcają tej sprawie uwagę. W toku badań Robin Dunbar z Uniwersytetu Oksfordzkiego wykazał, że liczba kontaktów w social media nie przekłada się na jakość naszych codziennych relacji. Okazuje się, że osoby z dużą liczbą znajomych w internecie wcale nie mają więcej przyjaciół od innych. Koncentracja na podnoszeniu licznika na stronach w rodzaju Facebooka może wręcz wywołać efekt odwrotny od zamierzonego. W ocenie oksfordzkiego badacza problem ten dotyczy szczególnie nastolatków – im mniej mają rzeczywistych przyjaciół, tym bardziej skupiają się budowaniu pseudorelacji z anonimowymi osobami w sieci.,Dawid Wojtowicz