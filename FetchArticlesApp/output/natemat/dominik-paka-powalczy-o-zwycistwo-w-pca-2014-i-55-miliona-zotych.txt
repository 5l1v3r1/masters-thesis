Za kilkanaście godzin możemy mieć pierwszego polskiego zwycięzcę turnieju z serii European Poker Tour. Dominik Pańka powalczy dzisiaj o historyczny triumf i prawie 5,5 miliona złotych nagrody. Turniej pokerowy rozgrywany jest na Bahamach już po raz jedenasty. PokerStars Caribbean Adventure jest jednym z najbardziej prestiżowych turniejów pokerowych i wchodzi w skład serii pokerowej European Poker Tour. W tym roku, w turnieju zagrało aż 1,031 pokerzystów. Wpisowe wyniosło 10,000 dolarów. Dzięki temu pula nagród wyniosła 10,000,700 dolarów. W turnieju zagrało wiele pokerowych gwiazd, w tym Daniell Negreanu, Vanessa Selbst i Liv Boeree. W turnieju zagrało także kilkunastu zawodników z Polski, w tym Izabela Wrona, jedyna Polka. I trzeba powiedzieć, że naszym pokerzystom poszło całkiem nieźle. W kasie turnieju znalazło się 4 Polaków- Marcin Wydrowski (141. miejsce, $18,200), Patryk Ślusarek (65. miejsce, $27,100) oraz Grzegorz Derkowski (56. miejsce, $27,100). Najlepiej poszło jednak Dominikowi Pańce. Dzięki swojej skutecznej grze znalazł się na stole finałowym Main Eventu. Przed rozpoczęciem Dnia 5, Dominik miał 10. stack na 20 pozostających w grze zawodników, co dawało mu komfort gry. I nasz zawodnik radził sobie dobrze. Przez cały wczorajszy dzień nie był zagrożony eliminacją i zgarniał duże pule. W efekcie, awansował na stół finałowy turnieju z 4. największym stanem żetonów. Dzisiaj zmierzy się z 7 innymi pokerzystami. Rywalem Polaka będzie m.in. Mike McDonald, który jako pierwszy w historii pokerzysta ma szansę wygrać drugi turniej z serii EPT (pomimo, iż rozgrywany jest już 10 sezon EPT i 94 turnieje za nami, nikt nie wygrał dwóch turniejów z serii EPT). Do tej pory Polacy grali 8 razy na stołach finałowych turniejów EPT. Między innymi Marcin Horecki zajął 3. miejsce w EPT Londyn 2008 oraz 3. miejsce w EPT Praga 2010. Artur Wasek w EPT Berlin 2010 zajął 4. miejsce. W tym samym roku powtórzył to miejsce w EPT Londyn. Jednak do tej pory żaden Polak nie wygrał turnieju z tej serii. Triumf Dominika będzie nie tylko jego wielkim sukcesem, ale jest potrzebny również polskiemu pokerowi, aby w końcu zmienić jego mylne postrzeganie. Wypłaty na stole finałowym: 1.- $1,820,420 2.- $1,101,080 3.- $774,060 4.- $581,040 5.- $447,040 6.- $328,020 7.- $242,020 8.- $173,220 .,Jakub Suszka