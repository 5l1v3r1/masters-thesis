MAJ 2013. Nowy Jork. Znowu. Ta sama znajoma droga z lotniska. Ciężkie stężenie lokalnej wilgoci plus transkontynentalny jet lag. Żółtą taksówką, przez zatkane autostrady z widokiem na panoramiczny cmentarz. Śmierć u progu życia, odległe pokolenia ścielące drogę ku nowoczesności. Strzelisty Manhattan, któremu brak dwóch wież, trzeba czasu, by wyłoniła się jedna. Nowa. Pomnik. Trzeba pamiętać. Tutaj o September 11th. Zawsze o tych, którym nie udało się przeżyć wojny. Albo cudem ocalałych, ofiarach Holocaustu lub ich cieniach. Moja obsesja, moja powinność. Kwitną jabłonie i wiśnie. Przekwitają magnolie i tulipany. Wchodzę w inną płaszczyznę czasu, w inny kostium rzeczywistości. Tak już trwa od dwudziestu lat. Ów przywilej bycia w dwóch postaciach, przymierzania dwóch losów – doświadczania ich, by dosięgnąć prawdy. Jakiej prawdy? Czyjej? W miarę upływu lat coraz mniej wierzę w PRAWDĘ JEDYNĄ. Ja i nie ja? Ja „po angielsku”, na ile tożsama z tą „po polsku”? A z tą znad Sekwany? Stroje języków i okoliczności ich używania. Która „JA” występuje na międzynarodowym festiwalu pisarzy PEN CLUBU? Którą promują amerykańskie media? Która przyjechała do Nowego Jorku w 1991 roku jako stypendystka Fulbrighta i ledwie mówiąc po angielsku sprzedała swój projekt książki o Isaaku Bashevisie Singerze amerykańskiemu wydawcy? W Ameryce wszystko jest możliwe. Tak myślę. Dlatego cenię ten kraj. Jem śniadanie na 21 piętrze hotelu THE STANDARD przy Cooper Square. Nowy Jork u moich stóp. Powtarzam to sobie – zapamiętaj – to może się już nie zdarzyć. Jesteś jedną z ponad stu autorów zaproszonych na tegoroczny festiwal PEN-u. Temat: ODWAGA. Poważne zobowiązanie. Pamiętam siebie sprzed lat na tych samych ulicach dolnego Manhattanu, onieśmieloną nowojorskim gestem, szczodrością zdarzeń, propozycji, możliwości. Nie było mnie stać na codzienną kawę i książki, ale siadywałam w Barnes and Noble przy Astor Place i marzyłam, że kiedyś moja książka znajdzie się na wystawie tej wspaniałej księgarni, a ja będę rozdawała autografy. Spełniło się! Barnes and Noble na tymże placu już nie istnieje, ale pierwsze spotkanie autorskie z okazji publikacji Oskarżonej Wiery Gran odbyło się właśnie pod tym prestiżowym literackim adresem na Broadwayu. Co zrobić ze spełnionym marzeniem? Marzyć dalej! Otwierać marzeniom skrzydła! Uścisnęłam rękę Salmana Rushdie, uczestniczyłam w spotkaniach z Paulem Austerem i Martinem Amies’em, z Urugwajskim pisarzem, Eduardo Galeano – ogarniętym obsesją pamiętania i debiutantką Vaddey Ratner, autorką okrtunej powieści o swojej rodzinnej Kambodży. O swojej twórczości mówiła poetka i pisarka Sapphire (Push) i Hari Kunzuru, twórca niezapomnianego Impresionisty. Pytano nas o odwagę w pisaniu i w życiu. Udzielaliśmy różnych odpowiedzi. Mówiłam o pokonywaniu lęku i uczciwości wobec własnych przekonań. O walce o prawdę i wolność w głoszeniu niewygodnych opinii. Czy odwaga zakłada walkę? Czy jest odruchem instynktu? Czy trzeba się jej uczyć? Czy można nauczyć? A potem trenować, jak karate lub jogę? Być sobą, kiedy świat nam sprzyja, chwali nas i wyróżnia, jest łatwo. Odważyć się być sobą, będąc osobnym, bez wsparcia grupy, zaplecza tłumu, bez sprzymierzeńców i popleczników, to jest trudniejsze. Często przez lata niemożliwe. Pół setki spotkań, paneli, dyskusji. Tłok. Kolejki czytelników. Warsztaty poetyckie dla taksówkarzy i wykład Soni Sotomayor, sędzi sądu najwyższego. Mary Karr o odwadze w twórczości Zbigniewa Herberta. Shahrnush Parsipur o położeniu kobiet w Iranie. Panel pisarzy afrykańskich i warsztaty z tłumaczenia. Prowokacyjna Noami Wolf (Vagina: A New Biography) i galowa kolacja na cześć nagrodzonego przez PEN, a mojego kandydata na Nobla - Philipa Rotha. Słowa, wiele słów. Trzeba je teraz w ciszy poskładać. Największą nagrodą była dla mnie obecność tych, którzy byli świadkami moich nowojorskich początków. Wierzyli we mnie, co sprawiło, że stałam się tym, kim jestem. Towarzyszyli mojej pisarskiej drodze i nadal mnie nie odstępują. Wielka radość i … początek kolejnego marzenia.,Agata TuszyńskaMAJ 2013. Nowy Jork. Znowu. Ta sama znajoma droga z lotniska. Ciężkie stężenie lokalnej wilgoci plus transkontynentalny jet lag. Żółtą taksówką, przez zatkane autostrady z widokiem na panoramiczny cmentarz. Śmierć u progu życia, odległe pokolenia ścielące drogę ku nowoczesności. Strzelisty Manhattan, któremu brak dwóch wież, trzeba czasu, by wyłoniła się jedna. Nowa. Pomnik. Trzeba pamiętać. Tutaj o September 11th. Zawsze o tych, którym nie udało się przeżyć wojny. Albo cudem ocalałych, ofiarach Holocaustu lub ich cieniach. Moja obsesja, moja powinność. Kwitną jabłonie i wiśnie. Przekwitają magnolie i tulipany. Wchodzę w inną płaszczyznę czasu, w inny kostium rzeczywistości. Tak już trwa od dwudziestu lat. Ów przywilej bycia w dwóch postaciach, przymierzania dwóch losów – doświadczania ich, by dosięgnąć prawdy. Jakiej prawdy? Czyjej? W miarę upływu lat coraz mniej wierzę w PRAWDĘ JEDYNĄ. Ja i nie ja? Ja „po angielsku”, na ile tożsama z tą „po polsku”? A z tą znad Sekwany? Stroje języków i okoliczności ich używania. Która „JA” występuje na międzynarodowym festiwalu pisarzy PEN CLUBU? Którą promują amerykańskie media? Która przyjechała do Nowego Jorku w 1991 roku jako stypendystka Fulbrighta i ledwie mówiąc po angielsku sprzedała swój projekt książki o Isaaku Bashevisie Singerze amerykańskiemu wydawcy? W Ameryce wszystko jest możliwe. Tak myślę. Dlatego cenię ten kraj. Jem śniadanie na 21 piętrze hotelu THE STANDARD przy Cooper Square. Nowy Jork u moich stóp. Powtarzam to sobie – zapamiętaj – to może się już nie zdarzyć. Jesteś jedną z ponad stu autorów zaproszonych na tegoroczny festiwal PEN-u. Temat: ODWAGA. Poważne zobowiązanie. Pamiętam siebie sprzed lat na tych samych ulicach dolnego Manhattanu, onieśmieloną nowojorskim gestem, szczodrością zdarzeń, propozycji, możliwości. Nie było mnie stać na codzienną kawę i książki, ale siadywałam w Barnes and Noble przy Astor Place i marzyłam, że kiedyś moja książka znajdzie się na wystawie tej wspaniałej księgarni, a ja będę rozdawała autografy. Spełniło się! Barnes and Noble na tymże placu już nie istnieje, ale pierwsze spotkanie autorskie z okazji publikacji Oskarżonej Wiery Gran odbyło się właśnie pod tym prestiżowym literackim adresem na Broadwayu. Co zrobić ze spełnionym marzeniem? Marzyć dalej! Otwierać marzeniom skrzydła! Uścisnęłam rękę Salmana Rushdie, uczestniczyłam w spotkaniach z Paulem Austerem i Martinem Amies’em, z Urugwajskim pisarzem, Eduardo Galeano – ogarniętym obsesją pamiętania i debiutantką Vaddey Ratner, autorką okrtunej powieści o swojej rodzinnej Kambodży. O swojej twórczości mówiła poetka i pisarka Sapphire (Push) i Hari Kunzuru, twórca niezapomnianego Impresionisty. Pytano nas o odwagę w pisaniu i w życiu. Udzielaliśmy różnych odpowiedzi. Mówiłam o pokonywaniu lęku i uczciwości wobec własnych przekonań. O walce o prawdę i wolność w głoszeniu niewygodnych opinii. Czy odwaga zakłada walkę? Czy jest odruchem instynktu? Czy trzeba się jej uczyć? Czy można nauczyć? A potem trenować, jak karate lub jogę? Być sobą, kiedy świat nam sprzyja, chwali nas i wyróżnia, jest łatwo. Odważyć się być sobą, będąc osobnym, bez wsparcia grupy, zaplecza tłumu, bez sprzymierzeńców i popleczników, to jest trudniejsze. Często przez lata niemożliwe. Pół setki spotkań, paneli, dyskusji. Tłok. Kolejki czytelników. Warsztaty poetyckie dla taksówkarzy i wykład Soni Sotomayor, sędzi sądu najwyższego. Mary Karr o odwadze w twórczości Zbigniewa Herberta. Shahrnush Parsipur o położeniu kobiet w Iranie. Panel pisarzy afrykańskich i warsztaty z tłumaczenia. Prowokacyjna Noami Wolf (Vagina: A New Biography) i galowa kolacja na cześć nagrodzonego przez PEN, a mojego kandydata na Nobla - Philipa Rotha. Słowa, wiele słów. Trzeba je teraz w ciszy poskładać. Największą nagrodą była dla mnie obecność tych, którzy byli świadkami moich nowojorskich początków. Wierzyli we mnie, co sprawiło, że stałam się tym, kim jestem. Towarzyszyli mojej pisarskiej drodze i nadal mnie nie odstępują. Wielka radość i … początek kolejnego marzenia.,Agata Tuszyńska