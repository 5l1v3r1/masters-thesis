Nie możesz spędzić Świąt Bożego Narodzenia ze swoimi bliskimi? Koniecznie wyślij im ciepłe życzenia listownie! Poczta Polska zapewnia, że wszystkie w odpowiednim terminie wysłane za jej pośrednictwem kartki mają dotrzeć do swoich adresatów przed Wigilią. Pomogą tego dokonać nowo zakupione i najnowocześniejsze maszyny rozdzielcze do sortowania przesyłek listowych. Maszyny już od września pracują w Warszawie, Zabrzu, Lisim Ogonie, Wrocławiu i Pruszczu Gdańskim. Wyprodukowane zostały przez firmę Siemens i kosztowały 48 milionów złotych. Mają 40 metrów długości i sortują dziennie aż 2,5 miliona listów w 180 różnych kierunkach. Jak to robią? Specjalny skaner odczytuje napisaną na kopercie nazwę ulicy oraz kod pocztowy i na ich podstawie segreguje przesyłkę do odpowiedniego pojemnika przypisanego konkretnemu rejonowi. Tak sortowane są listy z całej Polski, w zależności od wybranego przez pracownika trybu pracy: programu podziału na miasta, regiony bądź dzielnice. Poza tym maszyny mogą także układać listy w kolejności ulic, jakie są na trasie konkretnego listonosza, dzięki czemu zaoszczędzony zostanie czas, który dotychczas był wykorzystywany na ręczny rozdział. Oczywiście nie wszystkie przesyłki mogą być segregowane maszynowo. Pogięte, zniszczone bądź naddarte koperty nadal są segregowane przez pracowników Poczty Polskiej. Jednak przepuszczalność przesyłek w nowym systemie jest i tak ponad dwa razy większa niż w starym, czyli aktualnie działające maszyny rozdzielają o 30 000 więcej listów niż poprzednie. Niestandardowe i odrzucane elementy stanowią jedynie 1% wszystkich przesyłek. „” - mówi Jerzy Jóźkowiak, prezes Poczty Polskiej. Modernizacja systemów sortowania ma na celu przyspieszenie segregacji przesyłek, a tym samym szybszego dostarczania ich do adresatów. Jednocześnie ogranicza potrzebę dotykania przesyłek przez pracowników, w związku z czym są one mniej podatne na wszelkie uszkodzenia czy też zabrudzenia. Poprawia to również jakość oferowanych przez Pocztę Polską usług oraz pozwala utrzymać wysokie tempo rozwoju spółki.,Paulina Pietrzak