Wystarczyło zaledwie kilka godzin z temperaturą powyżej zera, a już wiele osób zdążyło poczuć powiew upragnionej pory roku. Wiosny. – Wreszcie dostajemy to, czego nam najbardziej brakuje, czyli światło słoneczne i kontakt z przyrodą – mówi psycholog Tomasz Duda. Chyba żadna pora roku nie męczy nas tak bardzo, jak zima. Z zimy płyną nieliczne korzyści, jakimi bez wątpienia są jazda na snowboardzie lub nartach, jednak przed wszystkim oznacza ona przymusową rezygnację z wielu naszych pasji. O ile niektórzy biegacze są w stanie zamienić utarte ścieżki na bieżnię w siłowni, trudno porównywać zapach lasu z tym, na sali ćwiczeń. Tęsknotę za wiosną widać od dwóch dni na ulicach polskich miast, a jeszcze wyraźniej we wpisach na Facebooku. W okolicach szkół nie trudno było spotkać młodzież, ubraną w koszulki z krótkim rękawem czy nawet w szortach. Choć wiosnę w powietrzu najszybciej poczuli młodzi, to również starsi tęsknią za widokiem zieleni za oknem i wypatrują przebiśniegów. Czytaj także: Wiosenne pobudzenie i wiosenna deprecha - skąd się biorą i jak współistnieją Wiosna to jedna z czterech podstawowych pór roku, a charakterystyczne jest dla niej swego rodzaju "umiarkowanie". Dotyczy to nie tylko temperatury powietrza, ale również opadów. Dlaczego więc budzi w nas tak duże, pozytywne emocje? Bo wiosną świat fauny i flory budzi się do życia. Topnieją śniegi, zwierzęta zaczynają szukać sobie partnera, a rośliny powoli zakwitają. Na zieleniejących drzewach pojawiają się ptaki, które wróciły po zimowaniu w ciepłych krajach. Astronomiczna wiosna zaczyna się w równonoc wiosenną i trwa aż do letniego przesilenia. Kalendarzowa wiosna w Polsce trwa między 21 marca a 22 czerwca. Średnie temperatury powietrza wahają się między 5 a 15 stopni Celsjusza. – Tęsknota za wiosną jest czymś absolutnie naturalnym – twierdzi Tomasz Duda z Uniwersytetu Warszawskiego. Zdaniem psychologa, wiosna niesie za sobą właśnie to, co wpływa na nasz "dobrostan", czyli wszystko co daje nam przyjemność. – Zieleń nas uspokaja, a gdy mamy niedobór słońca, to pojawiają się objawy depresji. Wiosna to taki czas, kiedy wreszcie mamy to, czego nam najbardziej brakuje, czyli światła słonecznego i kontaktu z przyrodą – mówi psycholog. Nie tęsknilibyśmy tak bardzo za wiosną, gdyby nie poprzedzająca ja zima. O tym jak depresyjny wpływ na nasza psychikę mają krótkie i ciemne dni, wiedzą przede wszystkim Norwegowie i Finowie. – To nie przypadek, że w Finlandii jest najwięcej samobójstw. Pogoda zimowa sprzyja depresji – stwierdza psycholog. Jedyna rekompensatą mogą być sporty zimowe, które w naszym kraju uprawia niewiele osób. Najbardziej wyczekiwaną porą roku jest właśnie wiosna. – Powodem jest największy kontrast miedzy zimą, wiosną. Wiele miesięcy z małą ilością słońca sprawia, że świat który zielenieje jest dla nas niebywale atrakcyjny. To trochę tak, jak po ciężkiej podróży. najbardziej smakuje nam obiad, gdy jesteśmy już bardzo głodni – porównuje psycholog z Uniwersytetu Warszawskiego. Zwiastuny wiosny Dla większości osób najbardziej oczywistym zwiastunem wiosny jest rosnąca temperatura i coraz śmielej przedzierające się przez chmury promienie słońca. Pomimo nadal niskiej temperatury i ilości słońca jak na lekarstwo, wielu ludzi zamieniło zimowe płaszcze na wiosenne kurtki. Czy słusznie? Pierwsze prawdziwe oznaki wiosny można zaobserwować już w lutym. Za wczesny zwiastun wiosny można uznać kwitnącą leszczynę. Można jej wypatrywać podczas lutowych spacerów po lesie, w okolicach dróg i strumieni. Zdarza się, że leszczyna zaczyna kwitnąć już w połowie stycznia. Gdy już udamy się na spacer w poszukiwaniu oznak wiosny, rozglądajmy się też za bocianami, które w tym czasie zaczynają powoli wracać z gorącej Afryki. O ile można mieć pewien dystans do pojawienia się kwitnącej leszczyny, to mocnym dowodem na nadchodzącą wiosnę są przebiśniegi. Rośliny te podobnie jak osoby oczekujący na wiosnę, wykazują się niebywałą wręcz energią, która pozwala im przebić się przez zalegający śnieg. W podobnym okresie na świat przebijają się także krokusy. Czytaj także: Jesienna pogoda - krótki dzień, ciemność, deszcz zwiększają agresję? Mogła wpłynąć na zamachowca? [wywiad] Nieco później, bo w marcu pojawia się salix caprea, czyli uwielbiane przez dzieci "bazie". Kwitnące gałązki wierzby stanowią jeden z najbardziej charakterystycznych symboli wiosny. Gałązki "bazi" to popularna w naszym kraju ozdoba i jednocześnie motyw wielkanocny. Wiosna oddaje nam zapachy Mróz nie tylko może wywołać u nas katar, ale również sprawia, że zanikają tak cenione prze wielu ludzi zapachy. Na Forach internetowych można znaleźć wiele wpisów, które świadczą o tęsknocie za tym wszystkim, co niesie za sobą ta najbardziej oczekiwana pora roku. Zbyt pochopnie porzucamy zimowe kurtki? Pochopna ekscytacja kilkoma stopniami powyżej zera może się skończyć naprawdę źle. – Kilka stopni powyżej zera z pewnością nie pozwala na chodzenie bez kurtki. Jednak odczuwalny wzrost temperatury z minus piętnastu do plus pięciu jest tak duży, że odczuwamy tę temperaturę jako naprawdę ciepłą – zauważa psycholog. Trzeba jednak ostrożnie rozpocząć wiosenną aktywność , bo nasze wrażenie może się źle skończyć. Jeśli ktoś nie uprawiał sportu przez kilka miesięcy, to jego organizm jest osłabiony. – W dawnych czasach najwięcej osób umierało z głodu właśnie w przednówku – mówi Tomasz Duda. Wiązało się to nie tylko z kończącymi się zapasami jedzenia na zimę, ale również osłabieniem po okresie zimowym. Wiosna inspiruje Wiosenne pobudzenie i okres gwałtownego rozkwitu przyrody przekłada się również na życie człowieka. To czas, kiedy rolnik musi zaorać, a następnie obsiać pole, rozpoczyna się wypas zwierząt hodowlanych. Wiosna od zawsze inspirowała do działań nie tylko wieś, ale również artystów. Właśnie ta pora roku stała się na przestrzeni wieków popularnym motywem literackim. Była ona także źródłem inspiracji dla Marka Grechuty, który od kilkudziesięciu lat nucą tysiące polaków. Czytaj także: Pogoda cię wykańcza? To nie powód do kpin. Większość Polaków to meteoropaci,Krzysztof Majak