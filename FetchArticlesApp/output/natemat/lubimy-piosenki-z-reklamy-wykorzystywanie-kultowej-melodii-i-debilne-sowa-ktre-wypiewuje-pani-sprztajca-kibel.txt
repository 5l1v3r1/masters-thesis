Polskie reklamy już od dawna rządzą się swoimi niepisanymi prawami, które trudno pojąć przeciętnemu odbiorcy. Panie spacerują z płynem do płukania w torebce, a panowie podrywają płeć piękną zapachami spod pachy. W tle prócz irytującego lektora zawsze sączy się jakaś piosenka. Czasami zyskuje ona rolę narratora półminutowego spotu, co nie zawsze kończy się dobrze dla naszych głów i wspomnień. Grzechy śpiewanej reklamy są bardzo liczne. To nie jest nowy trend – reklamy wykorzystujące znane utwory są popularne od lat. Kayah, która na nowo zaśpiewała „Supermenkę” dla obuwia Inblu zarzekała się, że . Trudno mi powiedzieć czy spełniła obietnicę, lecz współtworzyła kanon polskiej reklamy śpiewanej, w której znane i lubiane utwory ulegają ewolucji i stają się groteskowymi piosenkami zachwalającymi produkty. – Odpowiedź na pytanie, dlaczego wykorzystywane są piosenki które znamy, zawarta jest w filmie "Rejs", w dialogu, którego nie będę cytował, bo wszyscy go znają – komentuje zjawisko Jakub Żulczyk, pisarz i krytyk popkultury. Aleksandra Żmuda, dziennikarka muzyczna, didżejka kolektywu Double Trouble i blogerka naTemat ma własną opinię dotyczącą sprzedawania muzyki do celów reklamowych: – Sprzedaż przez szanowanego artystę utworu do reklamy jest porównywalna z tym, kiedy dobry aktor gra w kiepskiej telenoweli - można człowieka za to nienawidzić, ale prawda jest taka, że i artysta musi coś włożyć do garnka – mówi. Kilka dobrych lat temu na wyżyny absurdu wspięła się firma Bonduelle, która zaproponowała nam klasyki w wersji groszków i ziaren kukurydzy. Lekko psychodeliczne „I'm singing in the rain” czy „Zielono mi” niestety na dobre wbiły się w głowę wielu osobom. Ale reklama śpiewana to nie domena lat 90. W tym roku Proliver reklamował się w radiu hitem „Koko koko” w odpowiedniej aranżacji. Ta straszyła kilka dobrych tygodni słowami: Tekst i wykonanie raczej odstraszały niż zachęcały do kupna czegokolwiek. Chodź fakt, wątroba może zacząć boleć od takich krzyków. Dlaczego więc ktokolwiek godzi się na to, by kultowe „Les Champs-Elysees” zamieniały się w potworka z reklamy Intermarche? – Zupełnie tego nie rozumiem: wykorzystywanie znanej czy kultowej melodii, dokładania do niej debilnych słów, które wyśpiewuje pani sprzątająca kibel – obrusza się Żmuda. Ciężko nie podzielać jej opinii. Te reklamy są najtańszym pomysłem na rozbawienie publiki. Banalne, wydaje się, że pisane na kolanie słowa, infantylna melodia i słodki śpiew potrafią nieźle zemdlić nawet najwytrwalszych. – Te reklamy są kaleczone, bo trwają 15 albo 30 sekund, to dużo krócej niż standardowa piosenka – tłumaczy Żulczyk. Czy to oznacza, że muszą być tandetne? Niekoniecznie. Kasia Kowalska układając utwór na potrzeby reklamy telewizyjnej jednego z banku zdecydowanie żenująca nie była. Sama kampania z wykorzystaniem różnych gwiazd muzyki była znośna – nawet biorąc pod uwagę dobór niezbyt wyrafinowanych gwiazd. – Czy to drażni, czy zachęca? Po mnie akurat spływa – deklaruje Żulczyk swoje podejście do śpiewanych reklam. Żmuda reaguje bardziej emocjonalnie: – jeśli jest to reklama Ajaxu w rytm na przykład kawałka opery „Carmen” to już nóż otwiera mi się w kieszeni. Za takie wyczyny powinno się wieszać… – mówi. Szczęśliwie zawsze można zmienić kanał.,Patryk Chilewicz