Volvo zaprezentowało usportowione wersje modeli XC60, S60 i V60. Auta wyposażono w pakiet R-Design i ubrano w czerwone szaty. Jeśli komuś nie odpowiada czerwień, zawsze może zażyczyć sobie, aby jego własne usportowione Volvo było pokryte lakierem Rebel Blue. Pakiet R-Design będzie można łączyć z każdą wersją silnikową modeli S60, V60 i XC60. Czym charakteryzuje się pakiet R-Design? Auta są uzbrojone we wkomponowane w karoserię spojlery i dyfuzory, które dodają prawdziwe sportowego wyglądu. R-Design to także pięcioramienne felgi ze stopów lekkich (w S60 i V60 maksymalny rozmiar to dziewiętnaście cali, a w XC60 – dwadzieścia cali), błyszczące, czarne grille chłodnicy i przetłoczenia na maskach. Poza tym w tej wersji auta będą miały szersze lampy przednie oraz światła do jazdy dziennej umieszczone poziomo w zderzaku. Zobacz także: Co poseł PIS sądzi o luksusowych autach biskupów? Jak wygląda wnętrze w wersji z pakietem R-Design? Zamiast analogowych zegarów auta będą posiadać wyświetlacze TFT. Ponadto we wnętrzu znajdą się sportowe kierownice i sportowe fotele kubełkowe. W wersjach wyposażonych w automatyczne skrzynie biegów przy kierownicy pojawią się łopatki do sekwencyjnej zmiany przełożeń. Sportowe auto musi mieć także twarde i niskie zawieszenie. Dlatego też Volvo S60 i V60 z pakietem R-Design będą miały zawieszenie obniżone o piętnaście milimetrów. W ofercie firmy Volvo dostępny będzie także fabryczny program Polestar, którego zadaniem będzie poprawa osiągów silników benzynowych i wysokoprężnych. Na przykład w przypadku modelu S60 T6 AWD wgranie programu Polestar pozwoli na zwiększenie mocy z 304 do 329KM oraz momentu obrotowego z 440 do 480 Nm. Zobacz także:Skandynawskie auta są piękne. A czy wiesz, że w Skandynawii można w siedem lat uskładać na dom?,Michał Lisiak