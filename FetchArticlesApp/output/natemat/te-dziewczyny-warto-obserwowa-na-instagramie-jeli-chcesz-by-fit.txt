Piękne, zadbane i wysportowane. Trenują wszelkie aktywności sportowe począwszy od jogi na pływaniu kończąc. I co najważniejsze – inspirują i zarażają zdrowym stylem życia. Poznajcie dziesiątkę najciekawszych sportowych profili dziewczyn z instagrama. Najsłynniejsza joginka świata i mój numer jeden w kwestii stylu życia. Wyjechała na Karaiby i porzuciła życie w zimnej Szwecji na rzecz żaru tropików i jogi na plaży. Dziś ma miliony obserwujących ją we wszystkich portalach społecznościowych, prowadzi bloga, którego kochają dziewczyny i faceci. A ona sama? Staje na głowie na plaży i pozuje na tle turkusowego morza. Która z nas nie marzy o takim życiu nie tylko w wakacje przez dwa tygodnie? Przepiękna i superseksowna dziewczyna, za którą szaleją faceci. I z którą niemal każda z nas zamieniłaby się na twarz lub ciało… Emily nie tylko pięknie wygląda, ale i ciężko na to pracuje. Jej instagram pełen jest nie tylko seksownych selfie, ale i filmików z konkretną propozycją treningów fitness – od lat to jej główne zajęcie, na wybrane partie ciała. Brazylijska modelka podobna z urody do Alessandry Ambrosio. Piękna, smukła jak gazela i wysportowana. Na jej profilu znajdziecie masę zdjęć z sesji z jej udziałem – jest na co popatrzeć, a także wiele pomysłów na aktywności fizyczne. Od stania na głowie, poprzez jogging, na zajęciach na sali fitness z piłkami – kończąc. Iza jako jeden z Aniołków Victoria’s Secret dzięki nieprzeciętnej urodzie i zjawiskowemu ciału podróżuje po całym świecie uczestnicząc w pokazach i sesjach mody. Jej profil jest więc bogaty w przepiękne zdjęcia z różnych krajów. Mistrzyni fitness, którą pokochacie za naturalny, niewymuszony uśmiech i nietypowe jak na klimat instagrama zdjęcia. Natalie owszem pozuje w strojach do fitnessu, choć nie zawsze, ale często na pierwszym planie nie są jej wysportowane uda czy pośladki, tylko wodospad, szczyt górski czy brzeg morza. Ewidentnie pomimo, że zajmuje się sportem, natura w jej życiu pełni rolę nawjażeniejszą. Natalie zdradza też na swoim profilu przepisy na ulubione dania. Więcej informacji o niej i jej życiu znajdziecie na blogu pod tym linkiem. Do jej urody jako naczelna krytykantka poprawek chirurga plastyka mogłabym się przyczepić i to bardzo mocno! Widać, że Jen nie stroni od dobrodziejstwa medycyny estetycznej – począwszy od jej twarzy na pośladkach kończąc, choć chyba od nich powinnam zacząć. To pupa jest u Jen w centrum uwagi (moim zdaniem mocno poprawiona). Ale ponieważ to mimo wszystko piękna kobieta i inspiruje nas do ćwiczeń, trzeba przyznać, że na jej profil patrzy się z przyjemnością. Można też podpatrzeć jak wyglądają jej treningi i w jaki sposób ćwiczy, żeby mieć tak idealną pupę. Jeśli więc marzycie o takich jak u Jen proporcjach ciała, z pewnością znajdziecie tu podpowiedzi jak je wyćwiczyć. Jej uśmiech i naturalność są wręcz hipnotyzujące. Dlatego tak bardzo kocham jej profil! Jest didżejką, a oprócz tego entuzjastką i miłośniczką pysznego jedzenia. I serwuje na swoim instagramie mnóstwo zdjęć potraw – tych zdrowych i tych mniej zdrowych, za to ze świeżych składników. Staje na głowie, bo uprawia jogę, stworzyła własny rodzaj fitnessu, uwielbia też pływanie i sporty wodne – m.in. wiosłowanie. I wiedzie uśmiechnięte życie, które z przyjemnością się ogląda. Ma bardzo ładne, jędrne ciało, ale bez przesadnie rozbudowanych mięśni. Mój ideał sylwetki. Efemeryczna blondynka delikatnej postury ze Szwecji. Biega, pływa, trenuje na siłowni, wygina się i zajada lekkie i zdrowe pyszności. Zdjęcia jedzenia są tak apetyczne, że inspirują do zdrowego gotowania. Na szczęście Szwedka podaje przepisy na dania swojego autorstwa. Jej instagram jest więc gratką dla miłośników lekkiego i zdrowego jedzenia, którzy poszukują inspiracji a brak im weny. Joginka, instruktorka fitness i fizjoterapeutka. Zresztą, czego ta dziewczyna nie potrafi! Australijka o idealnych proporcjach ciała jest wygimnastykowana jak baletnica, a jej zdjęcia wyglądają jak z najlepszych magazynów. A te nogi – patrzcie i podziwiajcie. I korzystajcie z jej porad. Amanda prowadzi warsztaty i szkolenia dla osób, które chcą uzyskać formę. Mając taką trenerkę motywacja nakręca się sama. Dwie siostry, które są trenerkami personalnymi fitness. Udzielają także porad on-line, więc odpowiadają na potrzeby współczesnego zabieganego człowieka. Ich profil jest nieco mniej fitnessowy, a bardziej modowy. Dziewczyny pozują nawet w strojach do ćwiczeń i szpilkach! Mają przepiękne ciała i twarze i robią wyjątkowe zdjęcia. Podoba mi się konsekwencja charakteru tych zdjęć. Wszystkie są utrzymane w chłodnej tonacji i spójnej kolorystyce: bieli, czerni, szarości i drobnych elementów pasteli. Też duet, z tym, że bardziej skupiony na ćwiczeniach niż na idealnie dobranych zdjęciach. Obie dziewczyny, pomimo przewrotnej nazwy profilu mają perfekcyjnie wyrzeźbione ciała. Na mój gust nieco zbyt atletycznie, natomiast mam do nich ogromną sympatię. Na filmikach na Instagramie, znajdziecie konkret. Ćwiczenia jak z profesjonalnego treningu interwałowego, które możecie – pod warunkiem, że macie kilka gadżetów do ćwiczeń – trenować nawet w domu. Oswajają nawet takie żółtodzioby fitnessowe jak ja i pokazują, że ćwiczyć każdy może. I nie każdy musi mieć aż tak rozbudowane sylwetki jak one. Natomiast z propozycji ćwiczeń skorzystać naprawdę warto.,Maria Kowalczyk