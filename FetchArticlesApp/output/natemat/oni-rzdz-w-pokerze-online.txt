Kryteria wyboru najlepszych pokerzystów live są różne. O zwycięstwie może decydować ilość tytułów zdobytych na WSOP lub ilość wygranych pieniędzy. W pokerze online jest chyba łatwiej, bo tam decydują właśnie wygrane kwoty. Przyjrzyjmy się więc pięciu pokerzystom, którzy wygrali najwięcej w historii pokera online. W naszym kraju pomimo odniesionego sukcesu pewnie zainteresowałyby się nimi służby państwowe. 1. Phil Ivey: $19,242,743 Phil Ivey to bez wątpienia jeden z najlepszych pokerzystów na świecie. I to zarówno live, jak i online. W tych ostatnich rozgrywkach jest niekwestionowanym królem. W swojej dotychczasowej karierze wygrał ponad 19 milionów dolarów. I to wszystko zdobył prawie wyłącznie grając na platformie Full Tilt Poker. W grach live wygrał ponad 17,6 milionów dolarów, a do tego może dorzucić jeszcze dziewięć mistrzowskich bransoletek World Series Of Poker (ostatnią zdobył podczas kwietniowego WSOP Asia-Pacific). 2. Patrik Antonius: $11,315,549 Daleko za Ivey'em jest inny znakomity pokerzysta online Patrik Antonius. Fin jest zwycięzcą największej puli w historii pokera online. W 2009 roku, podczas pojedynku z Viktorem Blomem w puli znalazło się aż $1,356,947. W turniejach live Antonius wygrał ponad 6 milionów dolarów. Jako ciekawostkę można dodać, że żoną Patrika jest pokerzystka Maya Geller, więc pewnie w domu nie dochodzi do kłótni o przysłowiowego ,,pilota do telewizora”. 3. Phil Galfond : $10,035,683 Podium zamyka Phil Galfond. Amerykanin rzadko jest spotykany na turniejach live, jego naturalne środowisko to rywalizacja online. Jego aktywność live można podsumować wygranymi w takich turniejach- to ,,zaledwie” 1 milion dolarów. Jednak Phil może pochwalić się także zdobyciem bransoletki na WSOP w 2008 roku. Galfond to także założyciel BlueFirePoker oraz RunItOnce.com. 4. Di Dang: $7,411,127 Di jest jednym z dwóch braci Dang, którzy przez ostatnie lata szturmem zdobyli gry high-stakes w internecie. Obaj swoją wiedzę zdobywali podczas nauki w college'u. W 2011 roku Di otworzył swój własny biznes niezwiązany z pokerem- restaurację w swoim rodzinnym mieście w Północnej Karolinie. W 2012 roku rozpoczął współpracę z Philem Galfondem przy stronie RunItOnce.com. Di, podobnie jak Phil jest rzadkim widokiem w turniejach live. Jego ostatni dobry występ to 11 miejsce w High Rollerze w Macau- zarobił 258,000. 5. Daniel Cates: $7,299,700 Nasz ranking zamyka doskonale znany w pokerowej społeczności Daniel ,,jungelman” Cates. Niedawno było o nim głośno z powodu wznowienia jego pokerowego challenge'u z Tomem Dwanem- ,,Million Dollar Challenge”. Rywalizacja rozpoczęła się na długo przed ,,Czarnym Piątkiem”, później musiała zostać przerwana, a teraz panowie powoli wracają do gry. Po rozegraniu prawie 20 tysięcy rozdań, Daniel jest na plusie $1,251,059. Jego najlepsze wyniki w turniejach live to 2. i 5. miejsce podczas dwóch ostatnich edycji PartyPoker Premier League oraz 5. miejsce na tegorocznym NBC Heads-Up Championships. Jego wygrane w turniejach live to $527,000. Dołącz do PokerL!VE na Facebooku. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka