Buty z plastiku wydobytego z oceanów. To nie pomysł jakiegoś ekscentrycznego naukowca, tylko kolekcja, która ma pojawić się w ofercie jednego z najbardziej znanych gigantów branży odzieżowej – firmy Adidas. W ubiegłym roku koncern w ramach eksperymentu zaprezentował prototyp obuwia, którego podeszwę wykonano na drukarce 3D z plastikowych śmieci wyłowionych z oceanów, takich jak nylon z sieci rybackiej. Teraz w porozumieniu z Parley of the Oceans, organizacją walczącą o ochronę oceanicznego środowiska, niemiecka firma zamierza wprowadzić je na rynek. Na część partnerstwa dwóch podmiotów z sektora prywatnego i pozarządowego linia butów wykonanych ze śmieci zalegających w oceanach otrzyma nazwę „Adidas x Parley”. Według zapowiedzi buty mają służyć posiadaczom, zarówno do biegania, jak i miejskich spacerów. „Ekologiczne” buty trafią do seryjnej produkcji i będą powszechnie dostępne w drugiej połowie tego roku. Mają być częścią programu uświadamiającego społeczeństwu gigantyczny problem, jakim jest zanieczyszczanie wód na kuli ziemskiej.,Dawid Wojtowicz