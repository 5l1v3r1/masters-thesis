Chcecie się rozgrzać i najeść jednocześnie? Lubicie kokos, trawę cytrynową i imbir? Ta zupa jest dla Was! Jesteśmy od niej uzależnieni :) Potrzebujecie (na 4 porcje): 400 ml mleka kokosowego, 500 ml bulionu z kurczaka, 5 cm kawałek pokrojonego imbiru, 4 łodygi pokrojonej trawy cytrynowej, 1 dużą lub 2 mniejsze pokrojone piersi kurczaka, 2 papryczki chili pokrojone (opcjonalnie), 4 łyżki sosu rybnego, 1 łyżkę brązowego cukru, 1 limonkę, kolendrę i dymkę Do garnka wlewacie mleko kokosowe i bulion. Dodajecie pokrojony imbir i trawę cytrynową. Doprowadzacie do wrzenia i gotujecie na małym ogniu około 5 minut. Następnie dodajecie paski piersi kurczaka, chili, sos rybny, cukier. Gotujecie 7-10 minut. Przed podaniem należy wyjąć z zupy trawę cytrynową. Jest twarda. Zupę nalewacie do miski, wyciskacie sok z cząstki limonki. Na koniec posypujecie pokrojoną świeżą kolendrą i dymką. Smacznego!,eintopf