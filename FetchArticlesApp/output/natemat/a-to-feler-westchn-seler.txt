Te mrozy i to, co w polityce sprawiło, że nawet na krótko zaprzestałam gotować. Ale Mikołaj wyrwał mnie z letargu, bo pod choinką znalazłam nową książkę geniusza kulinarnego Yotama Ottolenghi pt 'Nopi'. Przepięknie wydana, ze wspaniałymi przepisami - jak pisze autor - trochę trudniejszymi, chociaż o tym przepisie nie można tego powiedzieć... Proste. Genialne. Doskonale komponuje się jako dodatek do steka i ryby lub przystawkę serwowaną ze śmietaną i sokiem z cytryny. Składniki: 1 dokładnie wymyty i wyczyszczony seler (około 1 kg) 2 łyżka oliwy 2 łyżeczki grubej soli 1. Nagrzać piekarnik do 190C, 2. Seler obciąć na dole tak żeby można go było ustawić na tacce od piekarnika. 3. Natrzeć oliwą, obsypać solą i piec 3 godziny aż będzie można w niego wbić swobodnie nóż. Chrupki z zewnątrz, mięciuśki w środku. Selerowe niebo:),Melania Kozyra