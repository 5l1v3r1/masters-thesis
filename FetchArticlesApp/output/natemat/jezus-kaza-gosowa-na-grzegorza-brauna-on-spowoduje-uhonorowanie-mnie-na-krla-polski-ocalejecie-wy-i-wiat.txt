Wygląda na to, że nieoczekiwane wsparcie z samego nieba na ostatniej prostej przed wyborami prezydenckimi właśnie otrzymał skrajnie prawicowy kandydat Grzegorz Braun. Tak przynajmniej przekonują plakaty rozlepiane przez sympatyków tego znanego z produkcji telenoweli "Warto kochać" reżysera, z których dowiadujemy się o rzekomym wyborczym przesłaniu Jezusa Chrystusa do Polaków. "Głosujcie na Grzegorza Brauna, gdyż on jest wybrany przez samego Boga Ojca i to spowoduje uhonorowanie mnie na króla Polski, a ocalejecie wy i świat" - tak sympatycy rywalizującego o przejęcie prezydentury od Bronisława Komorowskiego reżysera Grzegorza Brauna cytują przesłanie, które miał im przekazać sam Jezus Chrystus. Plakaty zawierają dodatkowo ostrzeżenie przed konsekwencjami wyboru na nowego prezydenta innej osoby. Jezus miał zagrozić Polakom, iż odrzucenie kandydatury "katolickiego prezydenta Polski" Grzegorza Brauna będzie wiązało się z wybuchem wojny, która doprowadzi do upadku nie tylko Polskę, ale i inne państwa świata. Rzekome wyborcze przesłanie mesjasza chrześcijan sankcjonowane jest groźbą "największej ostatniej wojny światowej". Choć co do prawdziwego autorstwa tych przypisywanych Jezusowi Chrystusowi słów można mieć spore wątpliwości, w weekend specyficzny plakat wyborczy Grzegorza Brauna przykuł uwagę wielu Polaków. Wszystko za sprawą opublikowania przedstawiającego go zdjęcia przez popularnego blogera i innowatora Artura Kurasińskiego, który na swoim Facebooku nierzadko dzieli się podobnymi absurdalnymi znaleziskami, których nie brakuje w polskiej rzeczywistości. Pytanie tylko, czy urodzony w Izraelu Jezus Chrystus naprawdę mógłby namawiać do głosowania na polityka, który ma poglądy co najmniej "judeosceptyczne". – Kondominium rosyjsko-niemieckie pod żydowskim zarządem powierniczym, którego zręby stawiane są w Europie Środkowej – mówił Grzegorz Braun o współczesnej Polsce w jednym z ostatnich wywiadów.,Bartosz ŚwiderskiWygląda na to, że nieoczekiwane wsparcie z samego nieba na ostatniej prostej przed wyborami prezydenckimi właśnie otrzymał skrajnie prawicowy kandydat Grzegorz Braun. Tak przynajmniej przekonują plakaty rozlepiane przez sympatyków tego znanego z produkcji telenoweli "Warto kochać" reżysera, z których dowiadujemy się o rzekomym wyborczym przesłaniu Jezusa Chrystusa do Polaków. "Głosujcie na Grzegorza Brauna, gdyż on jest wybrany przez samego Boga Ojca i to spowoduje uhonorowanie mnie na króla Polski, a ocalejecie wy i świat" - tak sympatycy rywalizującego o przejęcie prezydentury od Bronisława Komorowskiego reżysera Grzegorza Brauna cytują przesłanie, które miał im przekazać sam Jezus Chrystus. Plakaty zawierają dodatkowo ostrzeżenie przed konsekwencjami wyboru na nowego prezydenta innej osoby. Jezus miał zagrozić Polakom, iż odrzucenie kandydatury "katolickiego prezydenta Polski" Grzegorza Brauna będzie wiązało się z wybuchem wojny, która doprowadzi do upadku nie tylko Polskę, ale i inne państwa świata. Rzekome wyborcze przesłanie mesjasza chrześcijan sankcjonowane jest groźbą "największej ostatniej wojny światowej". Choć co do prawdziwego autorstwa tych przypisywanych Jezusowi Chrystusowi słów można mieć spore wątpliwości, w weekend specyficzny plakat wyborczy Grzegorza Brauna przykuł uwagę wielu Polaków. Wszystko za sprawą opublikowania przedstawiającego go zdjęcia przez popularnego blogera i innowatora Artura Kurasińskiego, który na swoim Facebooku nierzadko dzieli się podobnymi absurdalnymi znaleziskami, których nie brakuje w polskiej rzeczywistości. Pytanie tylko, czy urodzony w Izraelu Jezus Chrystus naprawdę mógłby namawiać do głosowania na polityka, który ma poglądy co najmniej "judeosceptyczne". – Kondominium rosyjsko-niemieckie pod żydowskim zarządem powierniczym, którego zręby stawiane są w Europie Środkowej – mówił Grzegorz Braun o współczesnej Polsce w jednym z ostatnich wywiadów.,Bartosz Świderski