O korupcji nie wolno mówić wprost. Lepiej nie próbować. Dlatego na całym świecie istnieją różne ciekawe powiedzenia eufemistycznie nazywające łapówkę. Wiele krajów ma swoje specyficzne powiedzonka. W Turcji policja może poprosić Cię o gotówkę na zupę. Zupa jest w tym kraju tradycyjnym posiłkiem spożywanym na koniec nocy intensywnie zakrapianej alkoholem. W Afryce Północnej ktoś z drogówki może poprosić Cię o przekazanie pieniędzy na kolejny kubek kawy. Z kolei w Kenii w tej samej sytuacji możesz dostać propozycję sponsorowania "herbaty dla starszych" ("chai ya wazee" w języku suahili). W Azerbejdżanie korupcja jest równoznaczna z szacunkiem. Język azerski jako synonimy traktuje słowo "hurmat", stosowane powszechnie do łapówki, i szacunek. Jeśli chcesz zatem złożyć komuś propozycję korupcyjną, wystarczy, że będziesz chciał wyświadczyć mu przysługę – "hurmatimi ela". Istnieją również zwroty, które mają za zadanie odwrócić uwagę od działań korupcyjnych albo minimalizować ich znaczenie. W języku suahili mówi się "kitu Kidogo", czyli coś małego. W Wybrzeżu Kości Słoniowej policja prosi o "pourboire" (koszt drinka). Natomiast w Brazylii istnieje stwierdzenie "um cafezinho" (mała kawa). Pozornie chodzi o rodzaj napiwku, ale drugi sens tych wypowiedzi jest dobrze znany dla rodzimych użytkowników tych zwrotów. Na Węgrzech popularne stało się "pudełko po Nokii". Za sprawą skandalu z 2010 roku, kiedy to szef Zarządu Transportu Miejskiego w Budapeszcie Zsolt Balogh przekazał zastępcy burmistrza Budapesztu łapówkę w pudełku po Nokii. Od tego czasu pudełko po Nokii jest swego rodzaju nową jednostką miary korupcyjnej – 65 tys. dolarów. Tyle wynosiła łapówka Balogha. Podobnie jak na Węgrzech, tak w Czechach zwrot wykluł się po skandalu. "Mały karp" został użyty podczas afery w czeskiej piłce nożnej. W komunikacji między zawodnikami, działaczami i sędziami "mały karp" oznaczał 1000 czeskich koron (15 dolarów). Od tego czasu to określenie stało się symbolem korupcji u naszych południowych sąsiadów. O innych ciekawych powiedzeniach można przeczytać na stronach BBC.,Radosław WesołowskiO korupcji nie wolno mówić wprost. Lepiej nie próbować. Dlatego na całym świecie istnieją różne ciekawe powiedzenia eufemistycznie nazywające łapówkę. Wiele krajów ma swoje specyficzne powiedzonka. W Turcji policja może poprosić Cię o gotówkę na zupę. Zupa jest w tym kraju tradycyjnym posiłkiem spożywanym na koniec nocy intensywnie zakrapianej alkoholem. W Afryce Północnej ktoś z drogówki może poprosić Cię o przekazanie pieniędzy na kolejny kubek kawy. Z kolei w Kenii w tej samej sytuacji możesz dostać propozycję sponsorowania "herbaty dla starszych" ("chai ya wazee" w języku suahili). W Azerbejdżanie korupcja jest równoznaczna z szacunkiem. Język azerski jako synonimy traktuje słowo "hurmat", stosowane powszechnie do łapówki, i szacunek. Jeśli chcesz zatem złożyć komuś propozycję korupcyjną, wystarczy, że będziesz chciał wyświadczyć mu przysługę – "hurmatimi ela". Istnieją również zwroty, które mają za zadanie odwrócić uwagę od działań korupcyjnych albo minimalizować ich znaczenie. W języku suahili mówi się "kitu Kidogo", czyli coś małego. W Wybrzeżu Kości Słoniowej policja prosi o "pourboire" (koszt drinka). Natomiast w Brazylii istnieje stwierdzenie "um cafezinho" (mała kawa). Pozornie chodzi o rodzaj napiwku, ale drugi sens tych wypowiedzi jest dobrze znany dla rodzimych użytkowników tych zwrotów. Na Węgrzech popularne stało się "pudełko po Nokii". Za sprawą skandalu z 2010 roku, kiedy to szef Zarządu Transportu Miejskiego w Budapeszcie Zsolt Balogh przekazał zastępcy burmistrza Budapesztu łapówkę w pudełku po Nokii. Od tego czasu pudełko po Nokii jest swego rodzaju nową jednostką miary korupcyjnej – 65 tys. dolarów. Tyle wynosiła łapówka Balogha. Podobnie jak na Węgrzech, tak w Czechach zwrot wykluł się po skandalu. "Mały karp" został użyty podczas afery w czeskiej piłce nożnej. W komunikacji między zawodnikami, działaczami i sędziami "mały karp" oznaczał 1000 czeskich koron (15 dolarów). Od tego czasu to określenie stało się symbolem korupcji u naszych południowych sąsiadów. O innych ciekawych powiedzeniach można przeczytać na stronach BBC.,Radosław Wesołowski