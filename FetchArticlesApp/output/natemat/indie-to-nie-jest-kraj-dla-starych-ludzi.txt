-„W mojej wiosce żyje wielu starców.” – opowiada znajomy z Karali – „Są tacy co mają po 90, a nawet 95 lat. Z reguły seniorzy mieszkają z rodzinami. Problem pojawia się, gdy córka wyjdzie za mąż i wyprowadzi się ze wsi do innej wioski, do rodziny męża, zostawiając swoich starych rodziców samych. Samotni starcy często żyją wówczas w biedzie i ciężko pracują do samej śmierci żeby zarobić na życie." W Indiach starość jest problemem 100 milionów ludzi w tym kraju to seniorzy, a do 2050 roku ich liczba potroi się. 55 milionów osób starszych co noc kładzie się spać głodna. 30 milionów jest samotna. Jeden na ośmiu czuje, że nikt nie interesuje się tym, że istnieje. 12 milionów starców to ślepcy bo nie stać ich na opiekę medyczną, a 90 milionów musi pracować żeby przeżyć. Zapomniani, ignorowani, maltretowani Połowa starszych ludzi doświadcza różnego rodzaju przemocy ze strony bliskich. Najczęstsze problemy obejmujące ludzi starych jakie pojawiły się w raporcie organizacji Help Age India obejmują wyzwiska, których doświadcza 41% starszych osób w Indiach, brak szacunku 33%, akty zaniedbania i opuszczenia 29%. Jednak stacy rzadko się skarżą. Nie zgłaszają przemocy ze wstydu. Uważają, że opowiadanie o sprawach rodziny naraża honor i dobre imię całej rodziny. Dlatego znoszą wyzwiska, głód czy fizyczną przemoc, której w większości doznają ze strony synowych. Rzadziej ze strony synów i córek. -"Odkąd mieszkam w domu syna, dostaję 2 placki chapati dziennie. To całe moje wyżywienie” – opowiada Mansi Devi, wdowa z Delhi. -„Kuzyn pobił mnie tak brutalnie, że przez 7 dni nie mogłem wstać z łóżka”– wspomina Gutan Das z Kalkuty. -„Mijające lata, coraz słabsze zdrowie zmusiło mnie do zrezygnowania z prowadzenia kwiaciarni i zamieszkania z synem i synową. Odkąd jestem całkowicie zależny finansowo od nich, znęcają się nade mną codziennie– mówi ze smutkiem Ramman z Bangalore. Kąpiel thalaikoothal czyli rytualna eutanazja z mlekiem w tle Podawanie starym rodzicom dużych ilości zimnego mleka kokosowego jest rytualnym sposobem pozbawiania życia niedołężnych i słabych ludzi na południu Indii. Duże ilości mleka kokosowego powodują niewydolność nerek, utrzymującą się gorączkę. Po kilku dniach takiej diety wielu starców umiera. Help Age India Help Age India to organizacja charytatywna działająca na rzecz ludzi starszych, znajdujących się w trudnej sytuacji. Została powołana do życia w 1978 roku dla poprawy statusu seniorów, świadczenia usług medycznych dla osób starszych, walki z ubóstwem, aktywizacji zawodowej. Zaprasza do działania wszystkich tych, którzy chcę wspierać, dotować i sponsorować (także przez internet, nie ruszając się z domu) jak i wolontariuszy, którzy swoją pracą chcę wspierać ludzi starych w Indiach. Strona organizacji Help Age India Kiedyś, zwiedzając Waranasi – ośrodek kultu hinduizmu i buddyzmu do którego masowo zjeżdżają starzy ludzie z całych Indii żeby właśnie tu umrzeć - spotkałam wolontariusza, który pracował w hospicjum dla umierających. -„Karmię ich, namaszczam olejami, masuję” – opowiadał. „To biedni ludzie. Przyjechali tu umrzeć i ja im pomagam w ostatnich dniach życia. Chcę żeby poczuli, że ktoś się o nich troszczy, że nie są sami na świecie. Z danych ONZ wynika, że ponad 40 proc. osób w podeszłym wieku mieszka samotnie. Mój znajomy z Kerali twierdzi, że w jego okolicy aż 60% seniorów to ludzie samotni, nie otoczeni żadną opieką, troszczący się sami o siebie aż do ostatniego dnia życia. A jednak Indie to kraj dla starych ludzi. Od kilku lat widoczny jest trend wyjazdów do Indii emerytów z Europy. The Best Exotic Marigold Hotel to film pokazujący, że Indie są dla Europejczyków krajem atrakcyjnym finansowo, a w związku z tym najlepszym na ostatnie – chude lata życia. Na ekrany kin właśnie wszedł The Second Best Exotic Marigold Hotel. Kontynuacja hitu kinowego z doskonałą kreacją Deva Patela, znanego ze Slumdoga, milionera z ulicy. Myśl, żeby spędzić emeryturę w tanich Indiach jest coraz powszechniejsza. W internecie można znaleźć sporo anglojęzycznych stron doradzających jak zorganizować czy organizujących takie wyjazdy. Poradniki, blogi podpowiadające jak radzić sobie z ubezpieczeniem, podatkami. Emeryci z coraz droższej Europy, właśnie tam mogą spokojnie i dostatnio żyć. Być samowystarczalni i niezależni finansowo od rodziny. Co prawda z dala od najbliższych, ale akurat hinduscy seniorzy niespecjalnie by się tym martwili.,Dorota Jaworska