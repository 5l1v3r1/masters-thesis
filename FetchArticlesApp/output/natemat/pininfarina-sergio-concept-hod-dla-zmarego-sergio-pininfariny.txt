Firma Pininfarina postanowiła uhonorować w odpowiedni sposób zmarłego Sergio Pininfarinę, światowej klasy włoskiego stylistę motoryzacyjnego. Na jego cześć powstanie Pininfarina Sergio Concept – super auto sportowe, które będzie dostępne jedynie w ilości pięciu lub sześciu egzemplarzy. Samochód będzie kosztować… trzy miliony euro. Dwumiejscowe auto powstało w oparciu o konstrukcję Ferrari 458 Spider. Samochód ważyć będzie 1280 kilogramów. Pininfarina Sergio Concept będzie mieć 4550mm długości, 1940mm szerokości i 1140mm wysokości. Samochód będzie napędzany 4.5 litrowym silnikiemV8 połączonym z przekładnią sekwencyjną. Auto rozpędzać się będzie do setki w 3,4 sekundy. Zobacz także: Czy najbogatsi Polacy stracili na Cyprze? Samochód będzie dostępny bez przedniej szyby, zatem w obawie przed urwaniem głowy, na kierowcy i pasażerze ciąży obowiązek nakładania kasków. Producent zapewnia jednak, że na specjalne życzenie (zapewne dla pań, które nie będą chciały popsuć sobie fryzury w czasie jazdy z prędkością trzystu kilometrów na godzinę) będzie w stanie zamontować przednią szybę. Sergio Pininfarina urodził się 8 września 1926 roku i zmarł 3 lipca 2012 roku. Był jednym z najsłynniejszych stylistów motoryzacyjnych świata. Znany był przede wszystkim z opracowania szeregu aut marki Ferrari. Zwykli śmiertelnicy mogli podziwiać jego talent w takich autach jak Peugeot 406 czy Alfa Romeo 164. Oprócz projektowania aut, Sergio Pininfarina był eurodeputowanym i dożywotnim senatorem Republiki Włoskiej. Zobacz także: Dlaczego Polacy nie kupują nowych aut?,Michał Lisiak