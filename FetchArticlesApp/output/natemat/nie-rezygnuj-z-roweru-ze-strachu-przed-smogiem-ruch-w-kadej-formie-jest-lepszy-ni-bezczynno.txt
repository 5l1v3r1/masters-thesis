Jazda na rowerze to samo zdrowie pod warunkiem, że w trakcie tej czynności oddychamy czystym powietrzem. To opinia coraz częściej spotykana, zwłaszcza w kontekście narastającego zjawiska, jakim jest smog występujący w dużych aglomeracjach miejskich. Ale nie jest do końca prawda. Nawet jeśli wdychasz więcej zanieczyszczeń, jadąc rowerem przez miasto, wciąż rachunek zysków i strat w odniesieniu do zdrowia człowieka wypada korzystniej w porównaniu z jazdą samochodem. To wniosek płynący z badania przeprowadzonego na Uniwersytecie w Cambridge. Autorzy tej pracy badawczej przekonują, że wysiłek fizyczny towarzyszący rowerzystom, którzy wdychają zanieczyszczone powietrze, i tak przynosi im więcej korzyści zdrowotnych niż gdyby zrezygnowali oni z tej aktywności. Innymi słowy - siedzący tryb życia w czystszym otoczeniu gorzej rzutuje na nasz stan zdrowia niż jazda na rowerze po mieście, gdzie jakość powietrza pozostawia wiele do życzenia.,Dawid Wojtowicz