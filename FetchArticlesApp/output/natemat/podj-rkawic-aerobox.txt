Całkiem spora grupa osób regularnie uczęszczająca do klubów fitness ma w sobie coś z „fightera”. Wytrwale dążymy do założonych celów, nawet jeśli nie są łatwe i „nie schodzimy z pola walki” ot tak sobie – bez powodu. A może Aerobox? To zajęcia dla ludzi energicznych, którzy lubią muzykę i dynamizm. Ja z tych zajęć mam bardzo przyjemne wspomnienia. Pomysł Inne nazwy, z którymi możemy się spotkać to Tae Bo, Aeroboks. Opisują one zajęcia fitness inspirowane sztukami walki. Łączą one kroki fitness oraz elementy karate, taekwondo i kick-boxingu. Ich obecność zawdzięczamy amerykańskiemu instruktorowi, mistrzowi sztuk walki (i aktorowi ) Billi'emu Blanksowi. Idea powstała w późnych latach 80. XX wieku i została spopularyzowana w Stanach Zjednoczonych w kolejnej dekadzie. World Training Center (założony przez Billi’ego Blanksa) jest w dalszym ciągu wiodącym na świecie ośrodkiem wśród propagatorów tego rodzaju aktywności. Następnie zasięg zainteresowanych aeroboxem poszerzył się o inne państwa. Charakterystyka zajęć Zajęcia aeroboxu nie mają kontaktowego charakteru oraz nie są nastawione na zdobywanie kompetencji w zakresie samoobrony. Niemniej jednak uczestnicy uczą się i prezentują układy, w które wplatane są ciosy, kopnięcia i uderzenia łokciem. Te stanowią techniczne elementy konkretnych sztuk i sportów walki. Tempo muzyki mieści się w granicach 130 – 145 BPM. Jest to zakres, który daje korzystne warunki do spalania tkanki tłuszczowej. Zajęcia mogą mieć postać interwałów, kiedy to bardzo intensywny wysiłek przeplatany jest w sposób celowy i planowy z fazami odpoczynku (mogą to być również ćwiczenia o niższej intensywności). Dodatkowo, jeśli muzyka jest specjalnie dobrana, naśladując w odpowiednim momencie dźwięki kopnięć czy ciosów, lekcje stają się tym bardziej atrakcyjne zarówno dla ćwiczących, jak i dla obserwatorów. Zajęcia w jednym z polskich klubów fitness: Dlaczego Aerobox? - korzyści Oprócz redukcji tkanki tłuszczowej, regularne uczestnictwo wspiera rozwój kondycji ogólnej organizmu, wytrzymałości siłowej, szybkości, gibkości i równowagi. Możemy liczyć na wysmuklenie oraz kształtowanie mięśni całego ciała. W pracę zaangażowane są kończyny górne i dolne, mięśnie grzbietu, klatki piersiowej, brzucha oraz stabilizujące kręgosłup. Ze względu na intensywność, zajęcia polecane są osobom przynajmniej średniozaawansowanym. Przeciwskazaniem do uczestnictwa są schorzenia stawów i zaburzenia krążenia krwi. Nie jest to nauka walki, ale ważne by instruktor prezentował poprawną technikę oraz umiał/umiała udzieli wskazówek, co do jej efektywnego nauczania. Jest to wymóg oczywisty, ze względu na bezpieczeństwo ćwiczących. Ze względu na różne doświadczeniai prowadzących, zajęcia o nazwie Aerobox mogą mieć nieco inny charakter. Jeśli się zaangażujemy, podczas zajęć możemy rozładować negatywne napięcia oraz stres. Kolejne ćwiczenia powodują, że zastępują je pozytywne emocje oraz zadowolenie z włożonego w nie wysiłku a w następnej kolejności – z siebie. Energetyczna muzyka powinna wpadać w ucho i motywować. ,Magda Piestrzyńska