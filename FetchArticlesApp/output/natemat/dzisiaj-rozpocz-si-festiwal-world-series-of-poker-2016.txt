Tak, to już dzisiaj. Po wielu miesiącach wyczekiwania rozpoczęła się 47. edycja największego, najważniejszego i najbardziej prestiżowego festiwalu pokerowego na świecie. Pierwsze gry wystartowały o godzinie 18:00 czasu polskiego. Jednak na pierwszy mistrzowski turniej musimy poczekać do 1. czerwca, gdy o 20:00 rozpocznie się pierwszy turniej (dla pracowników kasyn, wpisowe: $565; jedno re-entry). W $10,000 Main Evencie WSOP 2015 zwyciężył Joe McKeehen, który w nagrodę otrzymał $7,683,346. W tym roku zaplanowano 69 turniejów, a festiwal potrwa od 31. maja do 18. lipca, gdy zostanie wyłoniony skład stołu finałowego Main Eventu (zostanie rozegrany w dniach 30. października- 1. listopada). Na WSOP 2016 możemy spodziewać się zapewne co najmniej kilkunastu Polaków, w tym Dmitrija Urbanowicza, czyli najlepszego polskiego pokerzysty. W lutym tego roku wygrał Main Event EPT Dublin i otrzymał 2,5 miliona złotych głównej nagrody. Wszyscy będziemy oczywiście śledzić także zakład Dimy i Vanessy Selbst. Jeśli Polak zdobędzie co najmniej 3 mistrzowskie bransoletki, to otrzyma od Amerykanki 2 miliony dolarów. Jeśli nie zdobędzie, to zapłaci jej $10,000. W tegorocznym harmonogramie brakuje turnieju The Big One for One Drop z wpisowym w wysokości $1,000,000 (odbył się w 2012 i 2014 roku). Wszystko wskazuje na to, że zostanie on rozegrany w październiku w Monte Carlo. Wpisowe do tego turnieju będzie wynosić €1,000,000. Organizatorzy przygotowali osiem nowych turniejów. Są to: -5. czerwca: Event #4– $1,000 Top Up Turbo NLE: 2-dniowy turniej z 20-minutowymi poziomami blindów -9. czerwca: Event #12- $565 Pot-Limit Omaha z re-entry (najniższe w historii WSOP dla takiego turnieju) -15. czerwca: Event #23– $2,000 No-Limit Hold’em- turniej z nowym wpisowym -23. czerwca: Event #40– $2,500 Mixed Triple Draw Lowball zawierający formaty A-5, 2-7 i Badugi -26. czerwca: Event 45– $1,500 Mixed No-Limit Hold’em/ Pot-Limit Omaha -30. czerwca: Event #54– $888 Crazy Eights 8-Handed No-Limit Hold’em: gwarantowana nagroda dla zwycięzcy to $888,888 -7. lipca: #Event #61– $1,000 Tag Team No-Limit Hold’em: turniej drużynowy, 2-4 osób w drużynie. Wpisowe to $1,000 na drużynę. Wszyscy członkowie zwycięskiej drużyny otrzymają mistrzowskie bransoletki. Bazując na opiniach graczy, organizatorzy zdecydowali się na następujące zmiany: -miejsca płatne: Większość turniejów ,,bransoletkowych” i Deepstacków będzie mieć 15% miejsc płatnych, co oznacza wzrost aż o połowę. Minimalna nagroda powinna wynieść 1,5x wpisowego -dzięki zwiększeniu liczby miejsc płatnych, dojście do ,,kasy” powinno nastąpić w większości przypadków już w Dniu 1 turnieju, -większość turniejów będzie rozpoczynać się o 11:00 i 15:00. Deepstacki rozpoczną się o 14:00, 17:00, 19:00 i 21:00 -wszystkie turnieje z wpisowym $10,000, w tym Main Event będą miały stack startowy w wysokości 50,000 żetonów, co oznacza wzrost aż o 66%. -zmianie uległa część struktury blindów, m.in. zamiast następujących po sobie 100/200 i 100/200/25 będzie tylko 100/200/25 -w turnieju Colossus gracze dojdą do miejsc płatnych w każdym z dni ,,pierwszych”. Dzięki temu, gracze będą mogli zagrać w kolejnym dniu ,,pierwszym” i zyskają szansę na kolejny miejsce płatne -rejestracja tylko do jednej sesji każdego turnieju za jednym razem. Najważniejsze turnieje: -1. czerwca: Event #1: $565 Casino Employees NLHE -2. czerwca: Event #2: $565 Colossus (gwarantowana pula nagród dla zwycięzcy to 1 milion dolarów, w całym turnieju to 7 milionów dolarów) -10. czerwca: Event #14: $1,500 Millionaire Maker (gw. nagroda dla zwycięzcy i zdobywcy 2. miejsca to 1 milion dolarów dla każdego) -17. czerwca: Event #27: $1,000 Seniors Championship (dla graczy powyżej 50. roku życia) -19. czerwca: Event #31: $1,000 Super Seniors (dla graczy powyżej 65. roku życia) -20. czerwca: Event #33: 1,500 Summer Solstice (90-minutowe poziomy blindów) -24. czerwca: Event #41: $1,500 Monster Stack -27. czerwca: Event #46: $$1,500 Bounty No-Limit Hold’em -28. czerwca: Event #48: $5,000 No-Limit Hold’em -1. lipca: Event #54: $888 Crazy Eights 8-Handed -3. lipca: Event #55: $50,000 Poker Players Championship (100-minutowe levele, 6-handed. Odmiany Limit Hold’em, Omaha Hi-Low Split-8 or Better, Seven Card Stud, Seven Card Stud Razz, Seven Card Stud Hi-Low/8-or Better, No-Limit Hold’em, Pot-Limit Omaha, 2-7 Triple Draw Lowball) -6. lipca: Event #61: $1,000 Tag Team NLHE -7. lipca: Event #62: $25,000 High Roller 8-Handed Pot-Limit Omaha -8. lipca: Event #65: $10,000 Ladies Championship (90% zniżki dla kobiet) -8. lipca: Event #66: $1,000 WSOP.com Online No-Limit Hold’em -8. lipca: Event #67: $111,111 High Roller for One Drop Charity no-Limit Hold’em -9. lipca: Event #68; $10,000 Main Event (1,000 miejsc płatnych lub 15% puli, w zależności, które liczby będą większe. Wyłonienie November Nine nastąpi 18. lipca. FT zostanie rozegrany w dniach 30. października- 1. listopada. Członkowie N9 mają zagwarantowany 1 milion dolarów nagrody) -12. lipca: Event #69: $1,000 Little One for One Drop (stack startowy: 5,000.Nieograniczona liczba re-entry. Gracz, który przekaże podczas rejestracji dodatkowe $111 na fundację One Drop, otrzyma dodatkowe 5,000 żetonów) Na WSOP 2015 organizatorzy odnotowali 103,512 wpisowych, co jest rekordem w historii festiwalu. Pula nagród przekroczyła 210 milionów dolarów. 51 turniejów miało pule nagród w wysokości co najmniej 1 miliona dolarów, a spośród nich: 25 osiągnęło pulę 2 milionów dolarów; 11 osiągnęło pulę 3 milionów; 8 osiągnęło pulę 4 milionów; 3 osiągnęły pulę 10 milionów dolarów. Średnia pula nagród wyniosła $3,093,813, a średnia nagroda za 1. miejsce wyniosła $558,571. Wśród zmian, jakie wprowadzono w tym roku jest luźniejsze podejście do kwestii słuchawek. Gracze będą mogli ich używać do momentu osiągnięcia stołu finałowego (w poprzednich latach do momentu osiągnięcia miejsc płatnych). Kolejna nowość, to aplikacja WSOP ChipIn. Jej zadaniem jest ułatwienie pracy reporterów obsługujących relacje tekstowe na stronie WSOP.com, a także lepsze informowanie kibiców. Aplikacja pozwala pokerzystom biorącym udział w turnieju raportować na bieżąco ilość posiadanych żetonów (lub odpadnięcie z turnieju). Aplikacja zacznie działać od 1. czerwca. Jest ona szyfrowana, a do rejestracji każdy gracz musi wykorzystać datę urodzin i specjalny numer rejestracyjny, więc nie ma obaw, że ktoś podszyje się np. pod Phila Hellmutha. WSOP poinformowało, że na czas tegorocznego festiwalu jej konta na Twitterze będzie prowadził Kevin Mathers. Amerykański dziennikarz pokerowy to postać doskonale znana w świecie pokera. Na co dzień bardzo aktywnie prowadzi swoje prywatne konto @Kevmath, gdzie na bieżąco informuje o turniejach pokerowych toczących się w USA, a także tych największych na innych kontynentach. Kevin będzie odpowiadał za konta @WSOP oraz @WSOPcom, a także wspomoże konto @WSOPChipIn oraz @WSOPTD. Podobnie jak w 2015 roku, także i teraz nie zabraknie live streamu z turniejów. Każdego dnia jeden stół finałowy będzie transmitowany z komentarzem Davida Tuchmana i Tatjany Pasalic. Turnieje w odmianach Texas Hold’em i Omaha będą transmitowane z odkrytymi kartami i z 30-minutowym opóźnieniem. Finały z innymi odmianami będą transmitowane bez odkrytych kart i z 5-minutowym opóźnieniem. Jak zapewniają organizatorzy, w tym roku widzowie będą mieli także wgląd na wydarzenia na sali turniejowej i tego, co dzieje się w innych turniejach. Pojawią się m.in. wywiady z pokerzystami. Transmisje będą rozpoczynać się każdego dnia o 21:00 czasu polskiego. Na graczy przebywających w Nevadzie podczas WSOP czeka także szeroki wybór turniejów online oferowanych przez pokerroom WSOP.com. Od 25. maja do 10. lipca zaplanowano ponad 500 turniejów, a gwarantowana pula nagród wyniesie $2,000,000. W tym roku organizatorzy usprawnili kwestie związane z wypłatą nagród. Dzięki nowemu systemowi elektronicznemu, gracz może zostać powiadomiony za pomocą SMS-a, gdy jego nagroda będzie gotowa do odbioru w kasie kasyna. Czy w tym roku polscy pokerzyści wrócą z Las Vegas z pierwszą w historii dla naszego kraju bransoletką za zwycięstwo w turnieju WSOP? mają na to 6,5 tygodnia. Powodzenia! .,Jakub Suszka