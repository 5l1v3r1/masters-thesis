Dziś koło godziny 17 na kortach Wimbledonu rozpocznie się półfinał z udziałem Polaka. Przeciwnikiem Janowicza będzie mistrz olimpijski z Londynu Andy Murray. Zwycięzca zmierzy się z wygranym z półfinału Novak Djoković - Juan Martin del Potro. Faworytem bukmacherów, ekspertów i dawnych gwiazd tenisa, a przede wszystkim kibiców gospodarzy - jest Murray. W ubiegłym roku mistrz olimpijski z Londynu finale z Rogerem Federerem 1:3 (6:4, 5:7, 3:6, 4:6). Janowicz - zdaniem komentatorów - jest typem "młodego gniewnego, który jak ma swój dzień może wygrać z każdym". 22-letni Łodzianin pokonał Murray'a w listopadzie, w drodze do finału imprezy ATP Masters 1000 w Paryżu. Był to rewanż za porażkę w Pucharze Davisa w Liverpoolu z 2009 roku. W tegorocznym Wimbledonie Janowicz jest liderem w klasyfikacji asów serwisowych - ma ich 94. Ustanowił na kortach w Londynie rekord prędkości - 140 mil/godz. Z kolei Murray zanotował już 60 asów, najczęściej przełamywał podania rywali - 24 razy. Polak miał jedynie 17 przełamań. Stawką każdego półfinału będzie co najmniej 800 tysięcy funtów i 1200 punktów w rankingu (zwycięzca turnieju zarobi 1,6 mln funtów i 2000 pkt). Na przegranych czeka premia w wysokości 400 tys. i 720 punktów w rankingu. Kibice, którzy chcą zobaczyć półfinał z udziałem Polaka na żywo muszą przygotować się na spory wydatek. Bilet kosztuje co najmniej 6 tysięcy funtów. Pojedynek Janowicz-Murray odbędzie się jako drugi na Korcie Centralnym. O godzinie 14.00 czasu polskiego rozpocznie się mecz lidera rankingu Serba Novaka Djokovica i Argentyńczykiem Juanem Martinem del Potro. Polak i Brytyjczyk wyjdą na kort tuż po zakończeniu tego spotkania.,Radosław Wesołowski