Bohaterowie wojenni niesłusznie oskarżeni o obrabowanie banku w Hanoi, którego dopuścili się z rozkazu dowódców. Poszukiwani przez żandarmerię wojskową. Dzielna drużyna, której niestraszne są zagadki kryminalne. 20th Century Fox pracuje nad nową wersją kultowego serialu! – Dziesięć lat temu skazano ich za zbrodnię, której nie popełnili. Z więzienia uciekli do podziemia Los Angeles. Nadal poszukiwani przez rząd, utrzymują się jako najemnicy. Jeśli masz kłopot, nikt nie może ci pomóc i potrafisz ich odnaleźć, zatrudnij Drużynę - A – możliwe, że już niedługo ponownie usłyszymy słowa z intra popularnego w latach 80-tych serialu. "Drużyna A", produkowana od 1983 do 1987 roku, w Polsce puszczana była jeszcze w latach 90. Dwa lata temu wznowiono emisję w popołudniowym paśmie telewizji publicznej. Teraz fani serialu będą czekać na jego nową wersję. Jak podaje 20th Century Fox, do składu najemników dołączą kobiety. Pięć lat temu ukazała się kinowa wersja serialu, która jednak nie cieszyła się dużą popularnością. Z serialem ma być inaczej. Jego twórcą ma być Chris Morgan, scenarzysta i producent serii "Szybcy i Wściekli". Możemy się więc domyślać, że jego wersja "Drużyny A" będzie widowiskowa. Producenci zapowiadają, że serialowa drużyna będzie zajmowała się rozpracowywaniem spisku, w który zostali wrobieni. Tak jak w pierwotnej wersji będą pomagali ludziom. Drużyna znów będzie zróżnicowana pod względem charakterów, co ma powodować zabawne sprzeczki. Producenci przekonują, że każdy odcinek to będzie nowa misja, rozbudowane postacie i dużo humoru.,Barbara Kaczmarczyk