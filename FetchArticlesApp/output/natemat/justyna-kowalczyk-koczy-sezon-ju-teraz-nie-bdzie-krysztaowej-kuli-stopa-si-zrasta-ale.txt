Ze względu na kontuzję stopy Polka wycofuje się bowiem z pozostałych zawodów obecnego sezonu Pucharu Świata. – Stopa rzeczywiście się zrasta, ale starty wymagałyby mocnych środków przeciwbólowych. A dość faszerowania się chemią. Zimę czas zakończyć – napisano na facebookowym profilu Kowalczyk. Po tym, jak złamanie piątej kości śródstopia nie przeszkodziło Justynie Kowalczyk w zdobyciu olimpijskiego złota w Soczi, kibice mieli nadzieję, że Polka zdoła powalczyć także o lepsze miejsce w klasyfikacji generalnej Pucharu Świata, gdzie zajmuje aktualnie 6. pozycję. Kontuzja, choć nie wymaga operacji, okazała się jednak zbyt dokuczliwa. Kilka dni temu kontuzjowana Kowalczyk wyjaśniła kibicom, że może biegać dzięki markainie, która uśmierza ból.,Tomasz Baliszewski