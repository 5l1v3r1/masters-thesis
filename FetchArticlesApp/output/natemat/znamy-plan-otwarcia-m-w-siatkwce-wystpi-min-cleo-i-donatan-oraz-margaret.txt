Już dzisiaj wieczorem startuje siatkarski mundial w Polsce. Zanim jednak o g. 20 na parkiecie zameldują się reprezentacje Polski i Serbii, kibiców zebranych na Stadionie Narodowym w Warszawie, zabawiać będą m.in. Cleo i Donatan oraz wykonawczyni oficjalnego hymnu turnieju Margaret. Fanów siatkówki zebranych na trybunach chluby Euro 2012, czekają dwie godziny programu rozrywkowego inaugurujących MŚ w siatkówce w Polsce. Oprócz występów muzycznych, odbędzie się również dekoracja medalowa niepełnosprawnych zawodników oraz przemowa prezesa PZPS Mirosława Przedpełskiego. Program otwarcia MŚ: 16:00 – otwarcie bram Stadionu Narodowego 17:15 – ceremonia dekoracji medalistów Międzynarodowego Turnieju Piłki Siatkowej Zunifikowanej Olimpiad Specjalnych 18:30 – występ Donatana i Cleo 18:40 – przemówienie prezesa PZPS Mirosława Przedpełskiego oraz prezydenta FIVB Ary Graca 18:45 – prezentacja uczestników mundialu 19:15 – występ Margaret, autorki oficjalnego hymnu MŚ "Start a Fire" 19:40 – prezentacja zespołów Polski i Serbii 20:20 – odegranie hymnów narodowych 20:25 – początek meczu Polska - Serbia Oficjalny hymn MŚ w siatkówce w Polsce,Bartosz Świderski