Siedzenie przez kilka godzin przy biurku potrafi być bardziej męczące, niż praca w ciągłym ruchu. Na szczęście są na świecie ludzie, którzy porządnie wzięli się za udogodnienie życia tym, którzy już nie mogą patrzeć na swoje standardowe stoliki i fotele na wiecznie zacinających się kółkach. Takie cuda powinny być w każdej firmie! Biurko biurku nierówne Zaprezentowane w sieci modele biurek wydają się być naprawdę prostymi rozwiązaniami. Szczególnie zainteresowały nas pierwsze dwie propozycje, które prezentuje na filmiku „Insider”. Pierwsze to „leżące biurko”. Przypomina być może niezbyt dobrze kojarzący się fotel dentystyczny, ale stworzone zostało zdecydowanie w innych celach. Dzięki niemu możemy sprawnie pracować w niemal leżącej pozycji. Drugą opcją jest biurko, które na pierwszy rzut oka niczym nie różni się od tych standardowych. Okazuje się jednak, że ma w sobie ukrytą sekretną sypialnię, która może okazać się ratunkiem podczas przerwy w pracy. Zostało to genialnie podsumowane – określenie work-life balance zyskuje teraz zupełnie nowego znaczenia. Ciekawe, czy w najlepszych firmach świata możemy znaleźć takie biurka. W tym roku, po raz kolejny najlepszym pracodawcą został Google, o czym pisaliśmy w naTemat.,Katarzyna Miłkowska