Ile można zarobić w Google, Twitterze, Facebooku czy Microsofcie? Średnie pensje w tych firmach mogą zaskakiwać. W Google stażyści dostają… ponad 5 tysięcy dolarów miesięcznie. Pracownicy na pełnym etacie, którzy dopiero zaczynają tam swoją przygodę, mogą zaś liczyć na 113 tys. dolarów rocznie, czyli niecałe 10 tysięcy miesięcznie. Facebook, Google czy Twitter często jawią nam się jako wymarzone miejsca pracy. Luz, kreatywność, no i nikt nas nie zgani za przesiadywanie na fejsie. A do tego niebotyczne zarobki, bo przecież potentaci branży nowych technologii dysponują gigantycznymi pieniędzmi - tak sobie to wszystko wyobrażamy. O ile trudno powiedzieć, jak faktycznie wyglądają warunki pracy w tych firmach, to wiadomo już, że zarobki w nich są faktycznie całkiem wysokie. Poniżej pokazujemy zestawienie pensji w kilku najsłynniejszych firmach technologicznych w USA. Dla ułatwienia, zarobki pracowników na etacie podajemy także w stawkach miesięcznych - w Stanach bowiem przyjęło się mówić o zarobkach rocznych. W Twitterze zarabia się zdecydowanie najwięcej. O takich zarobkach polscy stażyści, nawet w wielkich firmach, mogą pomarzyć. Facebook Średnia miesięczna pensja stażystów: 6056 $. Liczba stażystów: 750. Początkowa, średnia miesięczna pensja na pełnym etacie: 8342 $. Najlepiej opłacane specjalizacje: programiści PHP, technologie mobilne, ogólny hacking Google Średnia miesięczna pensja stażystów: 5678 $. Liczba stażystów: 1000+. Początkowa, średnia miesięczna pensja na pełnym etacie: 9425 $. Najlepiej opłacane specjalizacje: naukowcy od danych, specjaliści od maszyn IBM Średnia miesięczna pensja stażystów: 3942 $. Liczba stażystów: nieznana. Początkowa, średnia miesięczna pensja na pełnym etacie: 6447 $. Najlepiej opłacane specjalizacje: programiści Java, specjaliści od maszyn i hardware'u Hewlett Packard Średnia miesięczna pensja stażystów: 4108 $. Liczba stażystów: nieznana. Początkowa, średnia miesięczna pensja na pełnym etacie: 7569 $. Najlepiej opłacane specjalizacje: technologia chmur (cloud computing), analitycy Cisco Średnia miesięczna pensja stażystów: 4395 $. Liczba stażystów: 500+. Początkowa, średnia miesięczna pensja na pełnym etacie: 8767 $. Najlepiej opłacane specjalizacje: programiści C++, Java, specjaliści od Linuxa/Unixa, specjaliści od częstotliwości radiowej Intel Średnia miesięczna pensja stażystów: 4836 $. Liczba stażystów: nieznana. Początkowa, średnia miesięczna pensja na pełnym etacie: 7107 $. Najlepiej opłacane specjalizacje: graficy, specjaliści od hardware'u Apple Średnia miesięczna pensja stażystów: 4914 $. Liczba stażystów: 350+. Początkowa, średnia miesięczna pensja na pełnym etacie: 8909 $. Najlepiej opłacane specjalizacje: specjaliści od technologii mobilnych, programiści w C i Objective-C, specjaliści od hardware'u Yahoo Średnia miesięczna pensja stażystów: 5191 $. Liczba stażystów: nieznana. Początkowa, średnia miesięczna pensja na pełnym etacie: 8559 $. Najlepiej opłacane specjalizacje: programiści C++ i Java Amazon Średnia miesięczna pensja stażystów: 5539 $. Liczba stażystów: 250+. Początkowa, średnia miesięczna pensja na pełnym etacie: 7848 $. Najlepiej opłacane specjalizacje: specjaliści od technologii mobilnych, e-commerce, programiści Perl, C++ i Java LinkedIn Średnia miesięczna pensja stażystów: 5808 $. Liczba stażystów: nieznana. Początkowa, średnia miesięczna pensja na pełnym etacie: 9558 $. Najlepiej opłacane specjalizacje: nieznane. Microsoft Średnia miesięczna pensja stażystów: 5936 $. Liczba stażystów: 1200+. Początkowa, średnia miesięczna pensja na pełnym etacie: 7549 $. Najlepiej opłacane specjalizacje: specjaliści od researchu, gamingu i programiści C Sharp Ebay Średnia miesięczna pensja stażystów: 5939 $. Liczba stażystów: nieznana. Początkowa, średnia miesięczna pensja na pełnym etacie: 7914 $. Najlepiej opłacane specjalizacje: specjaliści od technologii mobilnych, programiści Java i C++, eksperci od e-commerce Twitter Średnia miesięczna pensja stażystów: 6938 $. Liczba stażystów: 120. Początkowa, średnia miesięczna pensja na pełnym etacie: 9669 $. Najlepiej opłacane specjalizacje: programiści języka Ruby i Java, specjaliści od infrastruktury sieciowej.,Michał Wąsowski