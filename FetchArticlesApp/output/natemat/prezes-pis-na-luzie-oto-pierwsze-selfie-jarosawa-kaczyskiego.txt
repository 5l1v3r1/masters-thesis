Jeśli nie ufa ci blisko 50 proc. populacji, a akurat trwa kampania wyborcza, nie masz wyjścia - musisz przynajmniej spróbować zmienić ten niekorzystny wizerunek. To właśnie dzieje się z Jarosławem Kaczyńskim. Pierwszą jaskółką wizerunkowych wysiłków sztabu był występ prezesa na malowaniu PiSanek, potem występ w sweterku pomiędzy jabłoniami... Aż przyszedł czas na ciągle jeszcze modne selfie. Zdjęcie, które zdobył serwis 300polityka powstało podczas wizyty Jarosława Kaczyńskiego w Radomiu i od razu zostało obwołane "pierwszym selfie Kaczyńskiego", choć bardziej odpowiadające prawdzie byłoby stwierdzenie "pierwsze selfie Kaczyńskiego, które zyskało rozgłos".,Rafał Madajczak