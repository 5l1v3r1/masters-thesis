Oto ostatni krzyk europejskiej mody. Są małe, mają niebanalną urodę i są świetnie wyposażone. Nie należą do tanich i zostały stworzone do życia w dużych miastach. Każdy, kto żyje zgodnie z trendami mody, marzy o takim aucie albo zrealizował już swoje marzenie w salonie samochodowym Te auta stworzono po to, aby pokreślić indywidualność i poczucie smaku ich właścicieli. Panie i Panowie: oto gorący trend na najbliższe lata – modne, niewielkie i świetnie wyposażone auta miejskie. Czy potrzeba dla nich lepszej rekomendacji niż to, że czują na sobie dotyk dłoni najlepszych światowych kreatorów mody? Od samych nazwisk z wrażenia lakier cierpnie na nadwoziu. Trend z pewnością nie pozostanie sezonową ciekawostką. Można spodziewać się, że takie autka będą modne przez wiele lat. Jak każdy dobry trend, podtrzymywany przez tysiące specjalistów z dziedziny public relations, reklamy czy sprzedaży, także i ten jest prawdziwą żyłą złota dla tych, którzy go stworzyli i zaspokajają na niego popyt. Rynek modnych, stylowych aut klasy A i B w Europie ma całkiem pokaźne rozmiary i stale rośnie, co pozwala producentom śmiało inwestować i prezentować nowe modele. W 2008 roku w Europie zarejestrowano 450 000 nowych, modnych małych samochodów klasy A i B. W 2011 było to już 630 000 aut. Do tej pory głównym celem producentów były Niemcy, Wielka Brytania, Francja i Holandia, a więc państwa, w których znajduje się wiele dużych ośrodków miejskich i których mieszkańcy nie narzekają na niskie pensje. Teraz za kolejny, obiecujący rynek dla tego typu aut uznawane są Włochy. Zobacz także: Rost style, czyli stare może być piękne! W Polsce nie ma co liczyć na to, że ulice nagle zapełnią się tysiącami tego typu aut (ze względu na zbyt wysoką cenę jak na typowe, polskie warunki), ale nie można też nie zauważyć, że na ulicach największych miast pojawia się ich coraz więcej. Nic zatem dziwnego, że najwięksi producenci nie chcą pozostać w tyle i każdy chce uszczknąć dla siebie choć część rynku. Nikogo nie dziwi już fakt, że nawet znane z produkcji dużych samochodów Audi wprowadziło do swojej oferty model A1. Koncerny motoryzacyjne tworzą małe i doskonale wyposażone samochody, a ich ceny w dobrze wyposażonych wersjach znacznie przekraczają wartość typowego, rodzinnego auta kompaktowego. Dla kogo są przeznaczone takie samochody? Jak określić grupę docelową odbiorców? Z pewnością są to ludzie, którzy nie lubią szarości i ukrywania się w tłumie innych. Jest zupełnie odwrotnie. Takie auta stworzone są do tego, aby wyróżnić się spośród tysięcy innych samochodów. Czy w tym ma pomóc tylko fabryczna stylistyka? Absolutnie. Niemalże każdy producent umożliwia kupującym zrealizowanie własnego pomysłu na wygląd samochodu. Służą do tego nie tylko oryginalne kolory nadwozia czy różne rodzaje tapicerki, ale także mnóstwo oryginalnych zestawów , zawierających elementy służące do stylizacji nadwozia, a także do stylizacji podświetlenia, wyboru koloru podsufitki i wielu innych elementów (przykładem może być efekt rozgwieżdżonego nieba na podsufitce, jaki można sobie zafundować w Oplu Adamie za równowartość 380 Euro, efekt jest dziełem sześćdziesięciu czterech diod LED). To auta, które stworzono dla ludzi, którzy obserwują i cenią współczesne trendy w modzie. Takich, którzy wiedzą, gdzie bywać, kogo słuchać i gdzie się bawić, aby być częścią współczesnego, nowoczesnego świata. Zobacz także: Władze polskich miast dają ogromne zniżki na parkowanie posiadaczom aut elektrycznych i hybrydowych. Z pewnością auta te są przeznaczone dla ludzi, reprezentujących co najmniej klasę średnią. Ludzi, których stać na wydanie kilkudziesięciu tysięcy złotych na niewielkie auto. To auta dla ludzi wymagających, którzy chcą korzystać z wszelakiego rodzaju udogodnień, wspierających pracę kierowcy i ułatwiających poruszanie się po mieście, a zwłaszcza parkowanie. To auta dla ludzi nowoczesnych, którzy kochają wszelakie gadżety elektroniczne, od smarfonów po tablety. Nic zatem dziwnego, że każdy producent takiego auta daje możliwość jego wyposażenia w nowoczesny system multimedialny, który bez problemu łączy się z nowoczesnymi telefonami lub tabletami, pobiera z nich dane, które wyświetla na multimedialnym ekranie (włącznie z filmami) czy też pozwala na pobieranie ze smartfonów (pendrive’ów itd.) muzyki i odtwarzanie jej przez system audio samochodu, oczywiście w doskonałej jakości. Niewielkie, stylowe autka przeznaczone są przede wszystkim dla mieszkańców wielkich miast, którzy doskonale czują się w swoich ośrodkach. Takich, którzy pracują w dużym mieście, mieszkają w nim, jeżdżą w nim na zakupy czy też właśnie w swoim mieście poszukują rozrywki. Zobacz także: Raporty TUV są przez wiele osób w Polsce traktowane jak wyrocznia. Czy można się na nich opierać, gdy poszukuje się auta dla siebie? Tacy ludzie, skonfrontowani każdego dnia z korkami i brakiem miejsc parkingowych, docenią zwrotność i niewielkie rozmiary takich samochodów, umożliwiające „wciśnięcie się” nawet w najmniejsze wolne miejsce. Z pewnością nie są to samochody przeznaczone dla rodzin. To auta wygodne przede wszystkim dla dwóch osób. Zatem przeznaczone są dla singli czy młodych par. Mogą być też świetnym prezentem na urodziny dla córki lub syna, jeśli ktoś preferuje wartościowe podarki. Z pewnością, z racji uroku i niewielkich rozmiarów, także niejedna pani chciałaby mieć takie auto do swojej dyspozycji, na dojazdy do pracy czy spotkania z przyjaciółkami. Zawsze łatwiej nim się poruszać po mieście, niż rodzinnym kombi albo suvem. To samochody przede wszystkim dla ludzi młodych. I nie chodzi tu absolutnie o wiek. To auta dla ludzi młodych duchem. Producenci stosują różne sposoby, na stworzenie indywidualnego stylu produkowanych przez siebie aut. Na przykład w przypadku Fiata 500 i Mini One jest to wyraźne nawiązanie do stylu retro, w przypadku Audi nawiązanie do stylistyki większych modeli, w przypadku Opla – stworzenie zupełnie nowego, oryginalnego stylu. Moda na tego typu auta panuje przede wszystkim w Europie. Amerykanie okazują się wyjątkowo odporni na europejski styl i sprzedaż Fiatów 500 w USA jest bardzo niska. Nie pomogło nawet zatrudnienie do kampanii reklamowej Jennifer Lopez. Zobacz także: Uszkodziłeś auto przez dziurę w drodze? Walcz o odszkodowanie! Najnowszym modnym mikrusem, którego można już kupować w całej Europie, jest Opel Adam. Niemiecki mikrus ma 3.7 metra długości oraz 1.72 metra szerokości. Czteroosobowy Adaś jest oferowany z trzema silnikami benzynowymi Ecotec, które spełniają normę Euro 5: 1.2l R4 (70KM), 1.4l R4 (87KM) oraz 1.4l R4 (100KM). Adaś wyposażony w najmocniejszy silnik, jest w stanie rozpędzić się do setki w 11.5 sekundy, jego prędkość maksymalna to 185 km/h a jego średni apetyt na paliwo w cyklu mieszanym to od 5.1 do 5.5 l na 100km. Autko wyposażone jest standardowo w pięciobiegową skrzynię manualną. Kierowcy pomagają takie systemy jak Park Assist, Hill Start Assist, umożliwiający ruszanie pod górę czy też Side Blind Spot Alert, który ostrzega o przeszkodach w martwym polu widzenia kierowcy. Ile trzeba zapłacić za Adama? Podstawowa, najsłabiej wyposażone wersja z silnikiem 1.2 Ecotec kosztuje 42900zł. Zobacz także: Czy Amerykanom uda się dogonić motoryzacyjną czołówkę? Alfa Romeo MiTo to trzydrzwiowy hatchback produkowany przez koncern Fiat od 2008 roku. Samochód ma ciekawą, sportową sylwetkę, która jest częściowo wzorowana na sportowym 8C Competizione. MiTo ma 4.06m długości, 1.72m szerokości i 1.44m wysokości. Najciekawszym elementem wyposażenia jest system Alfa DNA, którego umożliwia korzystanie z trzech trybów jazdy: normal (służącego do jazdy po mieście), dynamic (do jazdy sportowej) oraz All weather, którego zadaniem jest ułatwienie poruszania się samochodem w warunkach utrudnionej przyczepności. Alfa Romeo MiTo może być napędzana następującymi silnikami benzynowymi: 0.9l TwinAir (85KM), 1.4l 8V (70KM, 78KM), 1.4l MultiAir (105KM), 1.4l LPG (120KM) i 1.4 TB MultiAir (135KM). Auto może mieć pod maską także jednostki wysokoprężne: 1.3 JTDM (95KM) oraz 1.6 JTDM (120KM). Samochód standardowo posiada sześciobiegową skrzynię manualną, ale może być też wyposażony w skrzynię automatyczną, lecz tylko w wersji z silnikiem 1.4 TB MultiAir (135KM). Ile kosztuje MiTo? Wersja z silnikiem 1.4l (70KM) kosztuje 48900 zł. Za model z silnikiem 1.4 TB MultiAir i skrzynią automatyczną trzeba zapłacić 78500 zł. Audi A1 to najmniejszy model w gamie niemieckiego producenta. Auto jest produkowane od 2010 roku. Samochód ma napęd przedni, ale istnieje także wersja z napędem 4x4 quattro. Samochód stylistyką nadwozia nawiązuje do większych braci. Tak samo zresztą jest bogate jego wyposażenie wewnętrzne, gdzie nie może zabraknąć nowoczesnych systemów multimedialnych i infotainment. Samochód ma 3.95 m długości, 1.74m szerokości i 1.41 m wysokości. Auto jest produkowane w dwóch wersjach nadwozia (trzy i pięciodrzwiowy hatchback) a paleta silników składa się z dwóch jednostek benzynowych TSI (1.2l 86KM i 1.4l 122KM) oraz dwóch wysokoprężnych TDI (1.6l 90KM i 1.6l 105KM). Do wyboru są trzy przekładnie: pięciobiegowa manualna, sześciobiegowa manualna albo siedmiobiegowa S-tronic. Ceny zaczynają się od 68500zł. Znacznie szersza paleta silników (między innymi turbodoładowane silniki benzynowe TFSI) stosowana jest w wersji A1 Sportback. Tu ceny zaczynają się od 68800zł. Zobacz także: Drogie naprawy nie są jedynym rozwiązaniem. Pomóc mogą regeneracje zużytych lub uszkodzonych części. Citroen DS3 to trzydrzwiowy hatchback z luksusowej rodziny DS (different spirit). W Europie samochód jest sprzedawany od 2010 roku. Auto ma 3.9m długości, 1.71 m szerokości i 1.45 m wysokości. Samochód jest produkowany jako trzydrzwiowy hatchback. Interesująco wygląda także wersja cabrio. Citroen DS3 może być napędzany przez jeden z czterech silników benzynowych (1.4 VTi 95KM, 1.6 VTi 120KM, 1.6 THP 156KM, 1.6 THP 207KM) lub jeden z dwóch silników wysokoprężnych (1.4l HDi 70KM lub 1.6l HDi 110KM). Do wyboru są trzy skrzynie biegów: pięciobiegowa manualna, sześciobiegowa manualna albo czterobiegowa automatyczna. Najtańsza wersja z silnikiem 1.2 VTI i pięciobiegową skrzynią manualną kosztuje 59950 zł. Ten samochód znają wszyscy, a jego charakterystycznej sylwetki nie sposób nie rozpoznać. To Mini One / Cooper II. Druga generacja auta, produkowana jest od 2006 roku. Mini One / Cooper II ma 3.69m (w wersji roadster 3.73m) długości, 1.68 m szerokości oraz 1.40m wysokości (1.39m w wersji roadster). Samochód jest produkowany w czterech wersjach nadwozia: jako trzydrzwiowy hatchback, jako pięciodrzwiowe kombi (Clubman), jako dwudrzwiowy kabriolet i jako dwudrzwiowy roadster. Co można znaleźć pod maską Mini One? Silniki benzynowe o pojemności 1.6l (75KM, 98KM) i silnik wysokoprężny 1.6l (90KM). Z silnikami mogą współpracować sześciobiegowe skrzynie manualne lub pięciobiegowe automatyczne. Najtańsza wersja z silnikiem benzynowym kosztuje 71400zł, a za wersję z silnikiem wysokoprężnym trzeba zapłacić 81900 zł. Zobacz także: Wiosna Panie Kierowco!,Michał Lisiak