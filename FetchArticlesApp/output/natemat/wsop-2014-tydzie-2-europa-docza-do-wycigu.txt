Za nami drugi tydzień tegorocznego WSOP. Zobaczcie, jaki rekord pobił Dominik Nitsche i jak idzie Danielowi Negreanu wypełnianie pokerowego zakładu. W pierwszym tygodniu tej najważniejszej serii turniejowej rozdano 7 bransoletek, a w minionym tygodniu aż 16. Było kilka turniejów, które z racji emocji przykuły moją uwagę. W Evencie #8, czyli Millionaire Maker zwycięzcą okazał się Jonathan Dimmig, który w nagrodę otrzymał ponad 1,3 miliona dolarów. A wpisowe wynosił zaledwie $1,500. Jednak chyba jeszcze ciekawszy jest przypadek Bradley'a Andersona. Do turnieju dostał się z satelity za 250 dolarów. Ostatecznie zajął 5. miejsce i wygrał $355,193. W Evencie #11- $1,500 NL Hold'em Six Handed zwyciężył Justin Bonomo. Dla Amerykanina to pierwsza bransoletka WSOP. W poprzednich latach dwa razy dochodził do heads-up'ów, ale musiał uznać wyższość rywali. Tym razem dane mu było poczuć smak zwycięstwa. Sporo zainteresowania wzbudził też finał Eventu #13- $10,000 NL 2-7 Draw Lowball. Na stole finałowym zagrali pokerzyści, którzy mieli w sumie aż 13 bransoletek. Na 3. miejscu turniej ukończył Jason Mercier, który przez pewien czas prowadził. Najciekawszy był jednak heads-up. Spotkali się w nim Paul Volpe i Daniel Negreanu. Kanadyjczyk polował na swoją 7. bransoletkę, ale ostatecznie okazał się słabszy od Volpe. Ciekawostka dotyczy jego zakładu sprzed rozpoczęcia WSOP. Daniel przyjmował zakłady na to po kursie 1-1, że on lub Phil Ivey zdobędą w sumie co najmniej 1 bransoletkę. Minimalny zakład wynosił 5 tysięcy dolarów, a maksymalny 1 milion dolarów. Przed finałem tego turnieju zdradził, że jeśli go wygra to więcej zarobi z zakładów niż wynosiła nagroda za 1. miejsce ($253,524). W Evencie #15- $3,000 NL Hold'em Six Handed, który trwał o jeden dzień dłużej niż zakładano (heads-up w Dniu 3 przerwano z powodu późnej pory) padł łupem Davidi'ego Kitaia. Belg tym samym zdobył swoją 3. bransoletkę na WSOP. Dzięki temu jest jednym z 4 pokerzystów spoza USA, którzy mają 3 lub więcej bransoletek (Daniel Negreanu ma 6, Jeff Lisandro z Australii ma 5, a Dominik Nitsche 3). Davidi jest także pierwszym pokerzystą spoza USA, który zdobył bransoletkę na WSOP 2014. Oficjalne wręczenie bransoletki zwycięzcy Eventu #16- $1,500 Limit 2-7 Triple Draw- Toddowi Bui'emu trzeba było przełożyć, ponieważ Todd zaspał. Sporo emocji było w Evencie #18- $10,000 7 Card Razz. W heads-up'ie spotkali się Niemiec George Danzer oraz Amerykanin Brandon Shack-Harris. George walczył o swoją 1. bransoletkę, a Brandon o 2 zdobytą na WSOP 2014. Ostatecznie zwycięzcą został George Danzer. Dzisiaj w nocy po swój pierwszy tytuł sięgnął Doug ,,WCGRider” Polk, znakomity pokerzysta online, który grywa na najwyższe stawki. Do tej pory, na WSOP miał tylko cztery miejsca płatne i ponad 78 tysięcy dolarów wygranych na WSOP. Teraz mocno się to zmieni. Za zwycięstwo otrzymał ponad 250 tysięcy dolarów. Wcześniej w tym roku, na Aussie Millions zajął 4. miejsce i wygrał ponad 770 tysięcy dolarów. Również dzisiaj, Niemiec Dominik Nitsche zdobył trzecią bransoletkę w historii swoich występów na WSOP (wygrywając Event #21- $1,000 No Limit Hold’em). Warto dodać, że kilka tygodni temu zdobył bransoletkę w turnieju WSOP National Championship, który zamyka coroczny cykl WSOP Circuit (turnieje z wpisowym $1,600 na terenie USA, zw zwycięstwo przyznawane są pierścienie- podobnie jak w NBA). Dominik został najmłodszym graczem w historii, który zdobył 3 bransoletki (23 lata). Poprzedni rekord należał do Phila Ivey'a i wynosił 24 lata. Statystyki: -najwięcej miejsc płatnych na WSOP 2014 mają jak na razie Humberto Brenes, Jeff Sluzinski i Daniel Engels (po 5), -po rozegraniu 23 z 65 turniejów, najwięcej wygrali Jonathan Dimmig ($1,319,587), Vanessa Selbst ($871,148) i Jeffrey Coburn-($815,963), -ciągle tylko jedna kobieta zdobyła mistrzowską bransoletkę na WSOP 2014- Vanessa Selbst, -najwięcej miejsc płatnych spośród kobiet mają Jamie Kerstetter (5), Amanda Baker, Loni Harwood, Avinash Kataria i Rachel Kranz (wszystkie po 2), -spośród 23 bransoletek, 7 zdobyli pokerzyści w kategorii poniżej 30 lat, 13 pokerzyści w kategorii 30-50 lat, a 3 pokerzyści w kategorii 50+. -najwięcej bransoletek zdobyli Amerykanie (aż 20). Na drugim miejscu, daleko za nimi są Niemcy (2), a później Belgia (1), -amerykańscy pokerzyści wygrali na WSOP 2014 ponad 38 milionów dolarów. Podium uzupełniają Kanadyjczycy (ponad 1,5 miliona dolarów) i Brytyjczycy (prawie 1,4 miliona dolarów), -także Amerykanie przewodzą statystyce dotyczącej liczby miejsc płatnych- zdobyli 2,720. Dalej są Kanada (280) i Wielka Brytania (72). Kolejny raport przedstawię Wam za tydzień. Posłuchaj najnowszego odcinka pokerowego podcastu ,,Heads-Up”. Znajdziesz mnie także na Twitterze. -------------------------------------------------- Zapraszam Was również do poparcia Stowarzyszenia Wolny Poker, w którym walczymy o zmianę ustawy hazardowej. Wejdźcie na WolnyPoker.org i wyraźcie swoje poparcie.,Jakub Suszka