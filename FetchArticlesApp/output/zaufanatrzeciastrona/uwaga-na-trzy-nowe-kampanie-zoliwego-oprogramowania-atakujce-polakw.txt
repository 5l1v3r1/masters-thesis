Dzisiaj otrzymaliśmy próbki trzech nowych kampanii złośliwego oprogramowania wymierzonych w polskich internautów. Choć wszystkie wiadomości od przestępców wyglądają podobnie, to są między nimi interesujące różnice. Około południa naszą skrzynkę zaczęły zasypywać wiadomości od Was, zawierające przykłady nowych ataków rozsyłanych na Wasze skrzynki pocztowe. Zebraliśmy wszystkie zgłoszenia i poddaliśmy szybkiej analizie. Sprawdźcie, na co mogli dzisiaj klikać Wasi pracownicy, przyjaciele i znajomi. Pierwszy rodzaj wiadomości udawał wezwania do zapłaty od firmy Kruk. Co ciekawe, w temacie była literówka – brak ostatniej litery.   Drodzy Panstwo, Ze wzgledu na brak splaty zadluzenia przesylamy przedsadowe wezwanie do zaplaty. Haslo do zalacznika: wezwanie33 — Kruk S.A ul. Wolowska 8 51-116 Wroclaw Wygląd wiadomości Do wiadomości załączony był plik windykacja_nr_98338.pdf.7z. Co ciekawe, jest to jeden z niewielu znanych nam przypadków, gdy załącznik nie ma rozszerzenia .ZIP lub .RAR. Prawdopodobnie może to być próba ominięcia automatycznych mechanizmów blokujących te rozszerzenia lub analizujących takie pliki. Ciekawa jest również analiza samego pliku: Sam plik jest prawdopodobnie tylko dropperem, ponieważ pobiera z sieci kolejne zasoby: Pod adresem 46.151.53.40 znajduje się domena www.wholetdiedogsout.com. Pobrany plik ares.exe: Wszystko wskazuje na to, że jest to koń trojański nastawiony na kradzież środków z rachunków bankowych w kilku polskich bankach. Mamy także informacje, że są już pierwsze ofiary jego aktywności. Aktualizacja: to Slave. Prawdopodobnie z pierwszą kampanią mocno związana jest druga przez nas zarejestrowana – chociaż w tej drugiej widzieliśmy inny załącznik do wiadomości. Przykłady treści wiadomości:  Od: Andrzej Zarebski <andrzej.zarebski@akordinkaos.pl> Data: 21 września 2015 09:56 Temat: wezwanie do zaplaty, przedsadowe! Drodzy Panstwo, Ze wzgledu na brak splaty zadluzenia przesylamy przedsadowe wezwanie do zaplaty. Haslo do zalacznika: wezwanie33 — Andrzej Zarebski AKORD INKASO ul. Marynarska 14 02-674 Warszawa Drugi wariant:  From: Andrzej Koszynski [mailto:andrzej.zarebski@koszynski.pl] To: Subject: FS VAT 14_09_2015 Drodzy Panstwo, w nazwiazaniu do rozmowy telefonicznej z piatku, tj. 18/09, przesylam fakture VAT do rozliczenia. Haslo do faktury: zaleglosc — Andrzej Koszynski AKORD INKASO ul. Marynarska 14 02-674 Warszawa W obu przypadkach wiadomościom towarzyszył ten sam załącznik: faktura_N_09_14_09_2015.pdf.7z. Analiza: Udało nam się zidentyfikować serwer C&C tego konia trojańskiego – znajduje się pod znanym już nam adresem 213.152.161.170 na porcie 3838. Pod tym adresem (należącym do usługi AirVPN) stał też serwer C&C poprzedniej kampanii Roksa, pozwy i faktury. Pozwala to nam sądzić, że i autor mógł być ten sam. Niestety nie mamy informacji o tym, co ostatecznie mogło być zainstalowane na komputerze ofiary. Aktualizacja: złośliwy program to koń trojański Netwire. Trzeci wariant wiadomości także okazał się być ciekawy i prawdopodobnie nie jest powiązany z dwoma poprzednimi. Tym razem wiadomość jest jeszcze krótsza i brzmi:  W załączeniu znajduje się plik Protokol (do faktury)2015,wrzesnia.DOC.exe. Analiza: Aktualizacja: druga wersja pliku to : Tym razem rola pliku jest jasna – nie jest żadnym dropperem, a na komputerze ofiary od razu pojawia się bankowy koń trojański Tinba, który próbuje łączyć się z kilkunastoma pseudolosowymi adresami by znaleźć swój serwer C&C (korzysta w tym celu z algorytmu generowania nazw domenowych). Najlepszym podsumowaniem powyższych kampanii niech będzie zrzut ekranu z forum przestępców z wypowiedzią jednego z nich: Wiadomość na forum Nic dodać, nic ująć, pogratulować. Opisy powyższych kampanii mogą zawierać błędy lub braki – chętnie przyjmiemy informacje korygujące lub uzupełniające. Dziękujemy też wszystkim anonimowym bohaterom, którzy przyczynili się do powstania tego artykułu. Jeśli zastanawiacie się, jak uchronić swoją firmę przed opisanymi powyżej atakami, to jedną z sensownych metod obrony może zaoferować usługa SecurityInside.,Adam