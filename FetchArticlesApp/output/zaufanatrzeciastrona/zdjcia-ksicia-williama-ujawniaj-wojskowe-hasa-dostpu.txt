Pamiętacie aferę z hasłem dostępu do systemu Lotniczego Pogotowia Ratunkowego w TVP? Okazuje się, że pogotowia lotnicze mają pecha do haseł. Zdjęcia księcia Williama, który lata jako pilot helikoptera ratunkowego, ujawniły wojskowe hasła dostępu. Na oficjalnej stronie księcia Wiliama pojawiło się 10 zdjęć pod tytułem „z dnia życia księcia”, przedstawiających jego codzienną pracę jako pilota helikoptera. Zdjęcia słodkie. Widać na nich, jak książę śmieje się z kolegami, parzy kawę, je śniadanie i ścieli łóżko. A przy okazji także hasła dostępu do wojskowych sieci, wiszące na kartce na ścianie lub naklejone na komputerze. Według gazety Daily Mail, na 4 z 10 fotografii odkryto informacje, które nie powinny być upubliczniane. Są to hasła dostępu oraz ekrany komputerów, na których rzekomo widać tajne wojskowe systemy. Hasła zmieniono, a zdjęcia poddano szybkiemu retuszowi, więc w oficjalnym serwisie znajdziecie już wersje ocenzurowane (i przy okazji znacznie pomniejszone). Ale jako że w sieci nic nie ginie, znaleźliśmy dla Was również część oryginałów. Zatem teraz możecie przystąpić do zabawy pod tytułem „odnajdź szczegóły różniące te zdjęcia”.  Zdjęcie pierwsze po retuszu Zdjęcie pierwsze przed retuszem Zdjęcie drugie po retuszu Zdjęcie drugie przed retuszem ,Adam