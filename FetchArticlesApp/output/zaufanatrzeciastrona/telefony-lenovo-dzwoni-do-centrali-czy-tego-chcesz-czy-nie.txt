Pokusa zbierania informacji o zachowaniu użytkowników danego produktu musi być wielka. W Lenovo okazała się tak duża, że mimo wyłączenia opcji raportowania wydarzeń do centrali, telefon nadal je przesyła. Czasem zabawa z serwerem proxy może dostarczyć wiele rozrywki i pomóc dokonać ciekawych odkryć. Przekonał się o tym nasz rodak, autor bloga ximral.wordpress.com, który odkrył, że jego telefon zachowuje się niezgodnie z jego poleceniami i zgłasza centrali informacje o zachowaniu użytkownika. Problem dotyczy nie tylko posiadaczy telefonów Lenovo. Autor odkrycia postanowił przepuścić ruch swojego telefonu Lenovo A820 przez serwer proxy i sprawdzić, co urządzenie wysyła do sieci. Oprócz zwykłej komunikacji Google natrafił na żądania HTTP, które wzbudziły jego wątpliwości. Wyglądały one tak: Podejrzane żądania Domena lenovomm.com wygląda na zarejestrowaną faktycznie przez Lenovo. Co zatem jest wysyłane do centrali? Treść żądania POST wyglądała następująco: Można tam znaleźć: Okazało się, że żądania wysyła firmowa nakładka interfejsu użytkownika, IdeaDesktop. Co najciekawsze, w opcjach IdeaDesktop można zaznaczyć, czy wyraża się zgodę na przesyłanie informacji do centrali. Autor odkrycia zgody nie wyraził, a mimo to wiele wydarzeń powodowało komunikację z centralą. Seria eksperymentów pozwoliła ustalić, że raportowane są następujące zdarzenia: Nie dość, że żądania wysyłane są bez respektowania ustawień aplikacji, wszystkie przesyłane są przez HTTP, umożliwiając ich podsłuchanie. Na ślady podobnego zachowania można trafić na przykład w aplikacji Lenovo SHAREit czy też w innych modelach tego samego producenta. Trzeba jednak zwrócić uwagę, że z programu IdeaDesktop mogą korzystać także użytkownicy telefonów innych producentów – co prawda nie jest to najpopularniejszy interfejs, ale ma swoich zwolenników. Zarówno posiadaczom Lenovo jak i miłośnikom IdeaDesktop spod znaku innych marek proponujemy szybką migrację do rozwiązań dających więcej prywatności. ,Adam