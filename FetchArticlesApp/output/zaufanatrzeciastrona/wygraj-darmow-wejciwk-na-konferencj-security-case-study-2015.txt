(źródło: Phillie Casablanca) W związku z nadchodzącą konferencją SCS mamy dla Was fajny konkurs. Przed Wami trudne zadanie ucieczki z zamkniętego pokoju, w którym pomoże wiedza tajemna, dostępna tylko nielicznym, najbardziej doświadczonym zawodnikom. Główna nagrodą w konkursie jest darmowa wejściówka na bardzo ciekawą konferencję, ale do zabawy zapraszamy wszystkich – wystarczy Google i odrobina wyobraźni. Zapewniamy, że nie trzeba programować czy być ekspertem w dziedzinie bezpieczeństwa, zadania może rozwiązać każdy posiadacz przeglądarki. Już za dwa tygodnie, w dniach 15 – 16 września odbędzie się w Warszawie konferencja Security Case Study. To druga edycja pod tym szyldem, chociaż za imprezą stoją organizatorzy z wieloletnim doświadczeniem. Zeszłoroczny program pokazał, że tytuł konferencji znajduje odzwierciedlenie w treści prezentacji, a w tym roku studium przypadków również nie powinno zabraknąć. Program pokazuje, że będzie można posłuchać o mechanizmach oszustw na Allegro, ściganiu nielegalnego streamingu, zdejmowaniu botnetów, walce z APT, aplikacjach na Androida czy też alternatywnych sieciach komunikacji w operacjach partyzanckich. Dzień przed konferencją, 14 września, odbędą się także warsztaty z zakresu obrony kluczowej dla organizacji infrastruktury teleinformatycznej. Cena rejestracji na konferencję to 999 PLN netto do 4 września lub – w wariancie z warsztatami – 1299 PLN netto. Potem ceny idą w górę, a my mamy dla Was kod rabatowy dający zniżkę 20% – wystarczy wpisać w odpowiednim polu ciąg SCS_Z3S_20. Wkrótce będzie także do wygrania darmowa wejściówka. Pełna przejrzystość: od każdego biletu zakupionego z powyższym kodem rabatowym otrzymamy prowizję od organizatora (jeśli zatem nas lubicie to pamiętajcie by go podać nawet jeśli nie płacicie z własnej kieszeni :) Czas już za wprowadzenie do konkursu. Aby wyrównać szanse startujących, link do zadań konkursowych pojawi się w tym artykule jutro, 3 wrzesnia o godzinie 21. Dzisiaj możemy powiedzieć, że:,Adam