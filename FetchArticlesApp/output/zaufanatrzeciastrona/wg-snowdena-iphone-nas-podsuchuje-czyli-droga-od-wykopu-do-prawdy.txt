803 wykopy (i nadal rośnie) – to wynik osiągnięty przez wpis na Wykopie „Snowden wyjawia największą tajemnicę Appla: iPhone’y mają wbudowany podsłuch”. Im bliżej jednak się przyglądamy tematowi, tym dalej znajdujemy się od tytułu wykopu. Mamy w redakcji takie hobby, że nigdy nie ufamy relacjom z szesnastej ręki i próbujemy dotrzeć do źródeł informacji. Z reguły są to dość ciekawe podróże. Nie inaczej jest i tym razem – zapraszamy na wycieczkę do internetu. Zaczynamy naszą podróż od głównej strony Wykopu, na której czytamy nagłówek o treści Snowden wyjawia największą tajemnicę Appla: iPhone’y mają wbudowany podsłuch. Jest tajemnica? Jest. Jest główna? Jest. Atencja musi się zgadzać. Rzadko jednak się zdarza, że takie sensacyjne newsy poznajemy z głównej Wykopu – z reguły wiemy o nich kilka dni wcześniej z Hacker News, Reddita i emaili od Czytelników. Idźmy zatem krok dalej, by odkryć źródło wiadomości. W drugim kroku czytamy zatem opis wykopu:  Brzmi poważnie, prawda? Gdzieś jednak zgubił się nam już podsłuch z tytułu wykopu, mamy za to „gromadzenie danych na temat posiadacza”. Spójrzmy zatem, co znajdziemy pod docelowym linkiem, na stronie PCLabu. Czytamy tam, że autorem cytowanej wypowiedzi jest Anatlolij Kucheren, prawnik reprezentujący Snowdena. Trudno tu o zaskoczenie, ponieważ Snowden bardzo rzadko wypowiada się dla mediów. Co dokładnie pisze PCLab?  Jesteśmy dopiero po pierwszym kliknięciu, a już wiemy, że nie podsłuch, a gromadzenie danych i nie mówi Snowden, tylko jego prawnik, a ktoś wkłada słowa w usta Snowdenowi. Ale szukajmy dalej. Kolejny link z PCLabu prowadzi nas do Neowin.net. Tam dla odmiany czytamy:  Angielskojęzyczny serwis nie wkłada już cytatu w usta Snowdena i gdzieś zgubił się nam fragment o tym, że „specjalnego oprogramowania” nie da się wyłączyć oraz że jest zainstalowane na stałe. Czyżby powstał dopiero w PCLabie? Kolejne kliknięcia w źródło informacji przenosi nas do Independent.co.uk, gdzie znajdujemy ten sam cytat co na Neowin. Stamtąd z kolei lądujemy na Sputnik.com, gdzie cytat także jest prawie identyczny. Tam brak już linka do źródła, zatem czas odkurzyć rosyjski i spojrzeć na tekst przed tłumaczeniem. Znajdziemy go np. w serwisie Forbes.ru i to w publikacji sprzed tygodnia. Cytujemy:  Dla młodszego pokolenia tłumaczenie:  Tak więc po tym, jak zniknął nam podsłuch, zmienił się autor wypowiedzi, oprogramowanie przestało być „nie do usunięcia”, teraz nie jest nawet „specjalne” ani „zainstalowane na stałe”. Trochę jak z tymi samochodami na Placu Czerwonym… Z pomocą w rozwikłaniu tej zagadki przychodzi nam Der Spiegel, który kilka dni temu opublikował dokument opisujący projekt BADASS, w ramach którego służby wywiadowcze monitorują ruch internetowy smartfonów. Znajdują w nim mnóstwo pożytecznych dla siebie danych, pochodzących z ruchu do sieci reklamowych, serwerów aplikacji czy serwerów statystyk. Wśród metadanych przesyłanych przez aplikacje znaleźć można często lokalizację abonenta, IMEI, identyfikatory użytkownika, wersje oprogramowania itp. Agenci zadowoleni z działania sieci reklamowych Problem wycieku informacji bez interakcji użytkownika nie dotyczy tylko iPhone’a, ale w równym stopniu dotyka użytkowników Androida czy Windows Phone. Przyjrzyjmy się jednak, czy pasuje do zdania autorstwa prawnika Snowdena: Jak dla nas pasuje – ale nie bronimy nikomu wierzenia w to, że Snowden ostrzega przed nieusuwalnym podsłuchem w iPhonie.,Adam