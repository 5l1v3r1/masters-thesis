Serial telewizyjny Mr. Robot nie bez powodu otrzymuje wysokie noty i rekomendacje od osób mających pojęcie o komputerach. Realizm, z jakim jego twórcy pokazują różne elementy pracy hakera, jest godny podziwu. Twórcom serialu nie wystarczyło, że główny bohater serialu w swoich włamaniach korzysta z tych samych narzędzi, których używają na co dzień specjaliści zajmujący się bezpieczeństwem informacji. Poszli o krok dalej i poprosili autorów usługi bezpiecznej poczty o wdrożenie funkcji, która ich zdaniem przyda się bohaterowi. Mr. Robot nie tylko wyprzedził wszystkie zrealizowane do tej pory próby pokazania prawdziwego świata włamywaczy komputerowych, ale także pobił je na głowę. W trakcie jednego sezonu mogliśmy zobaczyć na ekranie następujące narzędzia: Oprócz tego pod koniec ósmego odcinka, gdy Elliot zaczyna „hakować sam siebie”, widzimy, jak loguje się do konta bezpiecznej, szyfrowanej poczty ProtonMail. Ekran logowania w filmie Pomińmy na razie fakt, że zawodowy haker ma konto ze swoimi danymi osobowymi w loginie oraz tylko 10-znakowe hasło. Ciekawie robi się w kolejnych ujęciach, gdy Elliot sprawdza historię logowania do konta. Historia logowania do konta Historia powstania tej sceny została niedawno opowiedziana przez zespół odpowiedzialny za usługę ProtonMail. Okazuje się, ze twórcy Mr. Robota wybrali własnie ProtonMail ze względu na oferowane przez ten serwis szyfrowanie całej transmisji danych, bez możliwości jej odszyfrowania na poziomie serwera usługodawcy. Co więcej, w trakcie rozmów twórcy filmu zapytali, czy poczta posiada funkcję weryfikacji historii logowania na konto. Okazało się, ze takiej funkcji nie było – lecz po tej rozmowie pojawiła się w wersji 2.0 usługi. Jest to zatem pierwszy znany nam przypadek, gdzie twórcy filmu nie tylko uwzględnili poziom bezpieczeństwa usługi, ale także przyczynili się do jego podniesienia. Patrząc na tę informację trochę z boku jesteśmy zdziwieni, że tak mocno stawiająca na bezpieczeństwo usługa poczty nie posiadała takiej funkcji od samego początku swojego istnienia. Pomijając jednak ten wątek możemy jeszcze przyjrzeć się adresom IP ukazanym na powyższym ekranie. Wbrew zwyczajowej praktyce Hollywood nie znajdziemy tam adresów zaczynających się od 257 – lecz jest kilka ciekawostek: Czemu autorzy dobrali akurat takie adresy? O ile rozumiemy operatorów telekomunikacyjnych czy nawet HP (w końcu Elliot mógł ich zhakować), to skąd na liście adres, który nie mógł być nigdzie przypisany? Czyżby Elliot był takim hakerem, że serfuje z zarezerwowanej puli adresowej? PS. Wśród innych aspektów filmu najbardziej doceniamy fakt, że w ostatnim odcinku wyemitowanym 2 września z ust jednego z bohaterów słyszymy narzekania na wyciek danych klientów Ashely Madison z 18 sierpnia. Za takie smaczki należy się dodatkowa gwiazdka w rankingach.,Adam