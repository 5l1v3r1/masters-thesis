Jeśli chcecie komuś zaoferować usługi z dziedziny bezpieczeństwa informacji to dobrze zmotywowanym klientem zapewne będą przedstawiciele ruchów prawicowo – narodowych, których witryny są od wielu lat regularnie podmieniane. Starsi Czytelnicy pewnie pamiętają pojedynki Gumisiów z TP SA kilkanaście lat temu. O ile pamiętamy, historia zakończyła się co najmniej 7 stronami TP podmienionymi przez włamywaczy. Podobny mecz trwa między ruchem anarchistycznym a narodowym i jest w nim co najmniej 3:0 dla anarchistów. Jak co roku z okazji Święta Niepodległości doszło do kolejnego incydentu i zmiany treści licznych witryn narodowych. Na liście ofiar znalazły się około godziny 18 co najmniej: (witryny skreślone to „nieautoryzowane kopie” oryginalnych stron ze zmodyfikowanymi adresami kont bankowych, wskazującymi rachunki Polskiej Akcji Humanitarnej) Obecnie na witrynach znajduje się komunikat włamywaczy oraz okienko czatu/kolaboracji z serwerów riseup. Włamanie na serwery narodowców Co ciekawe część z witryn schowana była za usługą CloudFlare, co jak widać niezbyt pomogło. Jedna z witryn znajduje się także na innym hostingu niż pozostałe, co sugeruje przełamanie zabezpieczeń co najmniej dwóch usług hostingowych kont użytkownika lub dwóch serwisów WWW. Listopadowe ataki na serwisy narodowców stały się już tradycją. Pierwszy przypadek, który pamiętamy, miał miejsce w roku 2011 i dotyczył dwukrotnej podmiany podobnego zestawu stron jak ten podmieniony w 2014. Podmienione strony informowały o odwołaniu Marszu Niepodległości. Drugi incydent wydarzył się w roku 2013, kiedy to 11 listopada treść zmieniły witryny Ruchu Narodowego oraz ONR. Tegoroczny atak jest więc trzecią udaną podmianą witryn narodowców w listopadzie, a trzeba także pamiętać o spektakularnym wycieku prywatnej korespondencji jednego z liderów Ruchu Narodowego, Przemysława Holochera.,Adam