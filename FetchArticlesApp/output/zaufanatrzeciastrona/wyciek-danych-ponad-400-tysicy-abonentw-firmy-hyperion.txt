W sieci pojawił się plik, zawierający szczegółowe dane ponad 400 tysięcy abonentów polskiej firmy telekomunikacyjnej Hyperion. Ujawniono nie tylko imiona, nazwiska, adresy czy numery telefonów, ale także numery PESEL, hasła i numery rachunków. Od anonimowego czytelnika otrzymaliśmy wczoraj link do pliku eboa.hyperion.pl.customers.db.dump.csv.zip. Jak sugeruje jego nazwa, zawiera on dane abonentów firmy telekomunikacyjnej Hyperion S.A. (połączonej niedawno z firmą MNI Telecom S.A.). Firma świadczy usługi dostępu do internetu, telefonii i telewizji w wielu miastach całej Polski, między innymi w Bydgoszczy, Częstochowie, Katowicach, Kielcach, Krakowie, Łodzi, Opolu, Toruniu czy Wrocławiu. Wspomniany plik o rozmiarze 190 MB zawiera ponad 400 tysięcy wierszy z danymi abonentów. Wśród danych znajdują się takie informacje jak: Fragment ujawnionego pliku Nazwa pliku sugeruje, że źródłem wycieku była platforma eBOA operatora, służąca klientom do samodzielnej obsługi. Za tą teorią przemawia również fakt, że obecnie platforma ta jest niedostępna i widnieje w niej informacja mówiąca, że niedostępność związana jest z dość enigmatycznie opisaną „aktualizacją i przetwarzaniem danych w systemie Platforma eBOA”. Nieczynna platforma eBOA Opublikowany plik nie zawiera żadnych dat, zatem nie mamy możliwości weryfikacji, kiedy mógł nastąpić wyciek. Zwróciliśmy się z kilkoma pytaniami do firmy Hyperion i czekamy na odpowiedzi – jak tylko je otrzymamy, znajdziecie je w tym artykule. Kilkanaście dni temu w sieci znalazła się także inna, dużo mniejsza baza, zawierająca kilkaset rekordów, prawdopodobnie z danymi pracowników firmy. Wszystkim klientom Hyperiona polecamy oczekiwanie na oficjalne stanowisko firmy. Zakres ujawnionych danych niestety nie umożliwia podjęcia żadnych działań zapobiegających potencjalnym nadużyciom – trudno zmieniać numer telefonu czy adres, nie mówiąc o numerze NIP czy PESEL. Bez wątpienia warto zachować czujność, ponieważ oszuści mogą próbować wykorzystywać ujawnione dane do podszywania się pod klientów firmy chociażby w celu wyłudzenia produktów i usług. Niestety trudno temu zapobiec. Aktualizacja: Paweł informuje w komentarzach, że firma ta już wcześniej miała problemy z podstawowymi zasadami bezpieczeństwa. ,Adam