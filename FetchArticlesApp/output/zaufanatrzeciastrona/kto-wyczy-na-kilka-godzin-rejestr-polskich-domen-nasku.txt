Wczoraj przez kilka godzin niedostępny był centralny system rejestracji i utrzymania nazw w domenie .pl, prowadzony przez NASK. Co spowodowało tak rzadko spotykaną długą niedostępność tego istotnego dla działania polskiego internetu systemu? Według naszych informacji wczorajsza niespodziewana przerwa w działaniu krajowego rejestru domen trwała ok. 5h, tymczasowo uniemożliwiając prawidłowe funkcjonowanie wielu firm zajmujących się sprzedażą domen. NASK wydał w tej sprawie poniższy komunikat: Nie jesteśmy pewnie, czy mówiąc w komunikacie o „rezerwacji” domen NASK miał na myśli zgłoszenie chęci przejęcia domeny w razie jej wygaśnięcia (usługa opcji), czy też testów, czyli możliwości zajęcia domeny na kilkanaście dni za symboliczną opłatą. Obie te funkcjonalności dostępne są w każdej chwili dla wszystkich partnerów NASKu, prowadzących usługi sprzedaży i rezerwacji domen. Nagłe, jednoczesne wystąpienie u kilku partnerów potrzeby rezerwacji ponad 2 milionów domen (w liczbie prawie identycznej z ilością wszystkich istniejących obecnie adresów w domenie .pl) wydaje się raczej niezbyt prawdopodobne. Jednocześnie otrzymaliśmy informację, że wczoraj wieczorem od 3 dni niedostępny był serwis rejestratora domen AZ.pl. Pozostaje otwartym pytanie, kto, jak i dlaczego zarezerwował ponad 2 miliony domen, powodując przeładowanie rejestru. Czy może mieć to związek z niedawno podjętymi przez NASK działaniami przeciwko twórcom botnetu Virut? Czy też był to po prostu błąd systemu?,Adam