Orange, TP, Plus, T-Mobile, Netia, Vectra, Internetia, P4, Dialog, Cyfrowy Polsat – wszystkie te firmy w 2013 zgłosiły GIODO łącznie ponad 100 naruszeń ochrony danych osobowych abonentów. Niestety szczegóły tych naruszeń pozostają tajemnicą. Zgodnie z nowym art. 174a ust. 1 Prawa Telekomunikacyjnego od dnia 22 marca 2013 operatorzy telekomunikacyjni mają obowiązek zgłaszać GIODO przypadki naruszenia danych osobowych. Zapytaliśmy zatem GIODO, ile takich zgłoszeń dostał w roku 2013 i otrzymaliśmy listę 136 przypadków. Lista, którą otrzymaliśmy od GIODO, jest dość charakterystyczna. Są na niej prawie wszyscy duzi dostawcy usług telekomunikacyjnych – i nie ma na niej prawie żadnej małej firmy (a w rejestrze operatorów jest ponad 10 000 podmiotów). Czy to znaczy, ze incydenty zdarzają się tylko w dużych firmach? Raczej nie, prawdopodobnie powodem jest brak wiedzy mniejszych operatorów o konieczności ich zgłaszania. Kto zatem zgłosił najwięcej naruszeń danych osobowych? Zgłoszenia naruszenia danych osobowych w 2013 Jak widać najwięcej zgłoszeń, bo aż 53, przekazało GIODO Orange. To oznacza średnio więcej niż 1 zgłoszenie tygodniowo. Na drugim miejscu plasuje się TP z 30 zgłoszeniami, a na trzecim Plus z 20. Za podium lokuje się T-Mobile i jego 13 zgłoszeń. Kategoria pozostali to: O ile pierwsze 8 spółek z tej kategorii to znani na rynku operatorzy, o tyle firma GRAF-CAD nie znajduje się nawet w rejestrze operatorów telekomunikacyjnych. Istotne jest przytoczenie definicji „naruszenia danych osobowych”.  Jak więc widać, w tej samej kategorii znajdują się zarówno przypadki przypadkowego zniszczenia, jak i nieuprawnionego ujawnienia. Trudno jednak wierzyć, by ze 136 zgłoszonych przypadków co najmniej część nie stanowiła tzw. wycieków danych. Zwróciliśmy się zatem do 4 operatorów sieci komórkowych o podanie chociaż przybliżonych informacji na temat incydentów zgłoszonych GIODO. Orange odpowiedział, że nic nie powie, a pozostałe firmy nie raczyły nawet przesłać swojej odpowiedzi. Z powyższej listy firm znany jest nam jedynie ujawniony przez nasz serwis przypadek Hyperionu oraz niedawny wyciek danych z Orange. To jednak tylko 2 ze 136 incydentów. Nie wiemy przede wszystkim: Nie wiemy także, w których przypadkach firmy informowały o problemach abonentów. Prawo nakazuje oprócz GIODO informować również użytkowników usługi wtedy, gdy  Z jednym wyjątkiem:  Jak więc samo widzicie, decyzja, czy abonenta należy informować, czy nie, może być dość trudna. Wiemy zatem, że w roku 2013 incydentów nie brakowało, ale niestety od operatorów nie udało się uzyskać informacji o szczegółach. Co zatem tak naprawdę działo się z naszymi danymi i gdzie one trafiły? Jest jeszcze szansa otrzymać te informacje od GIODO, który dysponuje detalami ze zgłoszeń operatorów – trzeba tylko złożyć wniosek o udostępnienie informacji publicznej, wraz z uzasadnieniem wskazującym, iż jej pozyskanie jest szczególnie istotne dla interesu publicznego. Kto podejmie się tego szlachetnego zadania?,Adam