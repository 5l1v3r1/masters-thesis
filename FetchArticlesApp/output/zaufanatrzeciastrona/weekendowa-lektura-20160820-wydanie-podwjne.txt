Witamy w specjalnym, wakacyjnym odcinku Weekendowej Lektury. Dzisiaj nadrabiamy spowodowane urlopem zaległości z poprzedniego tygodnia i chyba bijemy rekord wszechczasów – poniżej czeka na Was 150 linków. Zaczynamy od tematu miesiąca, czyli wycieku narzędzi NSA – w pierwszej części znajdziecie chyba komplet dostępnych do tej pory informacji i analiz. W części fabularnej polecamy obszerny opis sytuacji handlu narkotykami pomiędzy USA i Meksykiem (pkt. 15) i inne historie z okolic sieciowo – narkotykowych (pkt. 2, 3 i 4, każda jest dobra) oraz przypadek nigeryjskich oszustów którzy sami się zainfekowali (pkt. 23). W części technicznej trudno wybrać coś wyjątkowego spośród ponad 100 linków. Spójrzcie przynajmniej na wszystko, co po polsku i prezentacje z konferencji, a w pozostałych linkach tez znajdziecie niejedną perełkę. Miłej lektury, my wkrótce kończymy urlop i wracamy do regularnego pisania :) Sponsorem Weekendowej lektury jest firma IMMUSEC.,Adam