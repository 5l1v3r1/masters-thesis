Historie szpiegowskie zawsze sprzedają się najlepiej. Szczególnie te, w których bohaterowie, by odnieść sukces, muszą najpierw ponieść wiele porażek. Taki sam los, tylko w odwrotnej kolejności, spotkał kolejną laureatkę nagrody Wpadki Tygodnia, byłą szefową brytyjskiego wywiadu wojskowego, Stellę Rimington. Pamiętacie dystyngowaną szefową Jamesa Bonda? Niektórzy twierdzą, że jej pierwowzorem była pierwsza kobieta na stanowisku szefa brytyjskiego wywiadu MI5, Stella Rimington. Pani Rimington nie tylko przetarła płci pięknej ścieżki kariery do najwyższych stanowisk w mocno obsadzonej przez mężczyzn branży szpiegowskiej, ale także była pierwszym szefem MI5, który pozwolił sfotografować się dziennikarzom. Dowodziła Mi5 przez 5 lat, od 1991 do 1996 roku. Kiedy odeszła ze służby, popracowała trochę jako doradca dużych korporacji a następnie zajęła się kariera pisarską. Przeplatając fikcję z bogatym doświadczeniem wydała w ostatnich latach 7 książek z gatunku spy fiction.   Stella Rimington (źródło: EPA)   Nagrody Wpadki Tygodnia nie przyznajemy jednak za osiągnięcia literackie. Kilka dni temu pani Rimington zgubiła swojego laptopa na lotnisku Heathrow. Na nagraniach z kamer bezpieczeństwa widac, że wyjeżdża z terminala wóżkiem bagażowym, z torbą z laptopem na górnej półeczce wózka. Nie wiadomo, co stało sie potem – czy ktoś przywłaszczył sobie laptopa, kiedy się na chwilę odwróciła, czy też po prostu zapomniała go zabrać z wózka. Jedno jest pewne – laptopa szuka jednostka antyterrorystyczna londyńskiej policji. Nikt nie ma pojęcia, jak poufne dane mogły znajdować się na dysku twardym byłej szefowej MI5… O tytuł Wpadki Tygodnia rywalizowały z panią Rimington dwie bardzo poważne instytucje. Nie mogliśmy się jednak zdecydować, czy lepszy był Getin Bank, któremu ktoś wrzucił na www reklamy Viagry, czy jednak może CloudFlare, któremu UGNazi włamali się do głównego konta email i zmienili przekierowanie DNS 4chanu, dlatego nagrodziliśmy szefową MI5.,Adam