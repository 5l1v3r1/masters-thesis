Jak złapać przestępców ukrywających się za serwerami proxy, VPNami czy Torem? Jedna z ofiar niedawnej fali ataków na polskie kancelarie prawnicze postanowiła spróbować sprawdzonej w podobnych okolicznościach metody i ustanowiła nagrodę. W ostatnich tygodniach miała miejsce sprytna kampania przestępców przeciwko polskim firmom prawniczym. Jedną z jej ofiar padła kancelaria Drzewiecki, Tomaszek i Wspólnicy, która własnie ogłosiła nagrodę za wskazanie sprawców ataku. Przestępcy dokonujący włamań komputerowych w większości przypadków zdają sobie sprawę z możliwości ustalenia tożsamości sprawców i wykorzystują skomplikowane rozwiązania technologiczne gwarantujące im prywatność i anonimowość. O ile jednak technologię relatywnie łatwo ujarzmić, o tyle łatwo też popełnić błędy w świecie rzeczywistym. Najwyraźniej na to liczy poszkodowana kancelaria. Oto komunikat, jaki w tej sprawie otrzymaliśmy:   Kontakt: nagroda@dt.com.pl Zarząd i Wspólnicy Kancelarii To prawdopodobnie pierwszy taki przypadek w Polsce – nie słyszeliśmy, by kiedykolwiek wcześniej w naszym kraju ogłoszono nagrodę za wskazanie sprawców przestępstw komputerowych. Amerykański plakat z portretem pamięciowym Zodiaca Nagroda jest niemała i być może faktycznie zachęci do kontaktu osoby posiadające wiedzę o tej sprawie. 100 000 PLN, i to pozyskane legalnie, wydaje się być atrakcyjną ofertą. Na polskim rynku raczej nie działają firmy specjalizujące się w świadczeniu tego rodzaju usług, ale wygląda na to, że może to się wkrótce zmienić. Aktualizacja: Okazuje się, że nie jest to pierwszy przypadek – półtora roku temu serwis MPCForum.pl wyznaczył nagrodę 5000 PLN za wskazanie sprawcy ataków DDoS na ten serwis.,Adam