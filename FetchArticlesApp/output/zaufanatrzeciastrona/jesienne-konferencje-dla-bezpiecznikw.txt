Jesień do tradycyjna pora organizowania konferencji branżowych. Wszyscy wrócili już z urlopów a budżety trzeba wykorzystać przed końcem roku. Przedstawiamy poniżej trzy propozycje wydarzeń z branży bezpieczeństwa informacji, w których zdecydowanie warto wziąć udział. Zaczął się rok szkolny, więc czas pomyśleć o własnej edukacji. Z każdym rokiem przybywa na lokalnej scenie wydarzeń związanych z bezpieczeństwem komputerowym. Szczególnie cenne są inicjatywy, których celem nie jest promowanie producentów rozwiązań IT ani nabijanie kieszeni organizatorom (chociaż biznes konferencyjny nie przynosi w Polsce kokosów). Tym bardziej polecamy poniższe wydarzenia. Pomysł, który ma zaledwie 3 lata, ale zyskuje na całym świecie dużą popularność. Zaczęło się od tego, że nie wszyscy wykładowcy mogli zmieścić się ze swoimi referatami na konferencjach DefCon i BlackHat. Dla nich – oraz słuchaczy, którzy nie chcieli (lub nie mogli) słono płacić za udział w konferencji zorganizowano B-Sides. Koszty pokryli sponsorzy, a impreza okazała się wielkim sukcesem. Z radością informujemy, że w tym roku po raz pierwszy zawita do Polski! W dniach 12-14 października w Warszawie będzie można za darmo (trzeba się tylko zarejestrować) posłuchać serii ciekawych wykładów. Wśród wykładowców pojawią się takie znane postacie z branży jak Mirek Maj, Piotr Konieczny, Adrian „Vizzdoom” Michalczyk, Paweł Goleń czy Krzysztof Kotowicz. Zapowiada się bardzo ciekawie, a nasz skromny serwis został jednym z patronów medialnych tego wydarzenia. Tak jak B-Sides dopiero zaczyna, tak Secure może pochwalić się okrągłą liczbą – to już 16. edycja tej konferencji. Organizowana przez NASK i CERT Polska zawsze charakteryzuje się wysokim poziomem merytorycznym i interesującą tematyką. W tym roku będzie można posłuchać ekspertów z Google, Micrisoft, NASA, Arbor Networks, Trend Micro czy Team Cymru. Wśród polskich mówców znajdą się Krzysztof Kotowicz, Piotr Konieczny, Paweł Krawczyk czy Borys Łącki. Konferencja potrwa od 22 do 24 października, a pierwszego dnia odbędą się 4 warsztaty praktyczne. Zaufana Trzecia Strona została patronem medialnym również tej konferencji. Już 20go września odbędzie się mniejsza konferencja InfoTRAMS. Organizowana przez ISSA Polska od 2 lat w formie całodziennego seminarium, w tym roku skupi się na kwestiach zapewnianie i monitoringu bezpieczeństwa sieci korporacyjnych. Konferencja jest bezpłatna dla członków ISSA, ISACA oraz posiadaczy certyfikatu CISSP.,Adam