Od prawie dwóch tygodni w sieci działa na sporą skalę fałszywy sklep Levox.pl. Sprzęt elektroniczny oraz AGD w cenach niższych o kilkanaście lub kilkadziesiąt procent od innych sklepów skutecznie przyciąga rzesze naiwnych klientów. Przestępcy działają według bardzo podobnego schematu jak w przypadku wcześniej opisywanego przez nas sklepu Medianeo.pl. Niestety zadanie oszustów ponownie ułatwia serwis Opineo.pl, który trywialnie łatwo poddaje się manipulacji organizatorów całego procederu. Sklep Levox.pl spełnia praktycznie wszystkie klasyczne kryteria oszustwa. Zaczynając od najbardziej wyraźnych przesłanek:  Sklep działa od co najmniej 16 stycznia i patrząc na licznik zamówień oraz zgłoszeń, które napływają na naszą skrzynkę, mógł już oszukać kilkaset osób. Niestety oszustwo ułatwia polityka serwisu Opineo.pl Serwisy zbierające opinie klientów mają za zadanie świadczyć o reputacji sklepów. Niestety prezentowane przez nie informacje mogą zostać w trywialny sposób zmanipulowane przez przestępców. Po pierwsze Opineo nie utrudnia w żaden widoczny sposób publikowania fałszywych opinii. Po drugie Opineo znacząco ułatwia ukrywanie opinii negatywnych – wystarczy, ze sprzedawca zakwestionuje komentarz i ten na pewien czas znika z listy oraz nie wpływa na ocenę serwisu – brak także jakiejkolwiek informacji o liczbie takich ukrytych opinii. W praktyce wygląda to tak, ze jednego dnia lista opinii negatywnych może być całkiem spora:  by następnego dnia zniknąć całkowicie:  Wystarczy też spojrzeć na to, jak komentarze pozytywne pojawiają się falami, by zauważyć, że są fałszywe. Na przykład między 16 a 23 stycznia pojawiło się 7 komentarzy – wszystkie pozytywne i wszystkie jakimś cudem pojawiły się 18go stycznia między 17:35 a 21:20. Wcale i zupełnie nie jest to zachowanie podejrzane – podobnie jak co najmniej 10 ukrytych komentarzy negatywnych wprost wskazujących na oszustwo. Możecie sami obejrzeć tę farsę. Serwis, którego użytkownicy oczekują, ze pomoże im w wyborze rzetelnego dostawcy, pomaga wybrać oszustów. Co ciekawe sklep w pierwszej fazie swojego działania podawał numer swojej „infolinii” pod którym miła pani odbierała i nie udzielała żadnych sensownych informacji (nie potrafiła np. wskazać numeru przesyłki i powtarzała frazesy o „dostawie z Niemiec”). O genezie tego elementu biznesu możemy przeczytać w poniższym ogłoszeniu:  Numer 58 6904050 który jeszcze niedawno figurował na stronie prawdopodobnie należy do usługi VoIP. Osoba wynajęta do odbierania połączeń najwyraźniej miała już dosyć ciągłych telefonów zdenerwowanych klientów, ponieważ na stronie w miejscu numeru pojawił się enigmatyczny tekst „modernizacja linii”. Podejrzewamy, że autorzy oszustwa odpowiadali również za projekt Medianeo.pl. Wskazuje na to użycie bardzo zbliżonych mechanizmów sklepu, projektów, towarów, lokalizacji słupa, na którego zarejestrowana jest firma oraz sposób wypowiedzi w komunikacji z rozczarowanymi klientami. Spróbować cofnąć przelew w banku. Złożyć zawiadomienie do prokuratury. Wydrukować poniższą listę i powiesić sobie obok komputera i patrzeć na nią przy każdych zakupach:   Ostrzeżcie swoich znajomych – może właśnie kupują telewizor swoich marzeń po okazyjnej cenie.,Adam