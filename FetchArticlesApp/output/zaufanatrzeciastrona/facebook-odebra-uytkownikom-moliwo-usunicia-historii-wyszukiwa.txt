Który serwis wie najwięcej o swoich użytkownikach? Konkurencja w tej kategorii toczy się między Google i Facebookiem. A który zapewnia lepsze narzędzia do zarządzania prywatnością użytkownika? Facebook chyba wycofuje się z tej konkurencji. Wyszukiwania, które prowadzimy za pomocą Google, na pewno mówią o nas dużo więcej niż ich odpowiednik z Facebooka. Ujawnienie tych drugich może jednak także być krępujące – być może nie wszyscy użytkownicy chcą, by ktoś wiedział, że pięć razy dziennie zaglądają na profil swoich ex lub koleżanki z pracy. Google udostępnia użytkownikom możliwość wyłączenia zapisywania ich wyszukiwań oraz skasowanie historii pytań. Facebook jeszcze tydzień temu oferował opcję skasowania historii wyszukiwań – jednak znienacka ją usunął. Wcześniej, by usunąć historię wyszukiwania, trzeba było wejść na swój profil, następnie dziennik aktywności, w lewym menu pod „komentarze” kliknąć „więcej” i pod „pytania” znaleźć „wyszukiwanie. Po wejściu w tę opcję pojawiał się ekran, na którym można było wyczyścić swoją historię wyszukiwania. Wyglądało to tak:   Opcja usunięcia historii wyszukiwania   Jak odkrył wczoraj F-Secure, opcja ta znienacka zniknęła. Bez komentarza, bez wyjaśnienia, po prostu zniknęła. Tak jakby jej nigdy nie było. Ciekawe, jakie zmiany nas jeszcze czekają. Aktualizacja 2013-04-04 Opcja usunięcia historii wyszukiwań ponownie pojawiła się w serwisie.,Adam