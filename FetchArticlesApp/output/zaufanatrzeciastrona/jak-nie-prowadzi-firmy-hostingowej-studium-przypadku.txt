Mieliśmy już o tym nie pisać, bo wiele napisano, ale po dzisiejszym występie szefa firmy Adweb, którego klienci od 2 tygodni nie mają dostępu do swoich danych nie wytrzymaliśmy i jednak napiszemy, bo nie można tego tak zostawić. W naszej kilkunastoletniej karierze w branży widzieliśmy wiele firm prowadzonych bez większego przywiązania do zasad bezpieczeństwa, spotykaliśmy się z różnymi praktykami i obserwowaliśmy skutki wielu awarii, jednak to, co zaprezentowała serwerownia 2be.pl oraz jej właściciel przerosło wszystko. Jeśli nie znacie historii, to na początek krótkie wprowadzenie (dłuższą wersję znajdziecie na HostingNews). Firma 2be, część Grupy Adweb, prowadziła między innymi działalność hostingową oraz rejestratora domen. Firma nie była mała – obsługiwała ok. 1,5 tysiąca kont hostingowych i 10 tysięcy kont domenowych. Od początku lutego firma miała problemy – okresowo np. przestawał działać serwer poczty. 9 lutego na profilu jej szefa pojawił się poniższy wpis: HAJJS PLSSSSSSSSS Ktoś najwyraźniej podjechał, bo serwery znowu ruszyły, jednak mimo rekrutacji na stanowisko administratora 27 lutego padły i leżą do tej pory. Firma przywróciła po 10 dniach usługę poczty (która raz działa a raz nie), lecz zakomunikowała, że stron WWW nie odzyska nowszych niż z czerwca 2015… Sama katastrofa dla klientów wydawała się nam już całkiem poważna, jednak dopiero wypowiedzi szefa firmy pokazały, co działo się za kulisami. Wypowiedzi te są tak kuriozalne, że będziemy je komentować po kawałku. Firmowy administrator odszedł w grudniu 2015. Tak opisuje to CEO Grupy Adweb Bartek Juszczyk, prowadzący także szkolenia z dziedziny PR kryzysowego:  Administrator zarabiający 5-cyfrową sumę? Niesamowite! A do tego zespół zmniejszył się z 13 do 3 osób a on chciał podwyżkę zamiast zastąpić te 10 osób? Faktycznie, bardzo dziwna sytuacja. Firma rekrutację nowego administratora zaczęła w dniu awarii 26 lutego. Wcześniej korzystała z usług administratorów zdalnych (przypomnijmy, były administrator nie dostał zgody na zdalną pracę). Przez 2 miesiące infrastrukturą zarządzali zdalni administratorzy, a jak widać po zamieszczonym powyżej apelu niezbyt sobie z tym radzili.  Tak, przyczyną awarii serwerów pocztowych wymagającą fizycznej obecności administratora był spam. Przez lata spam nie zabijał serwerów, ale nagle po odejściu administratora filtry przestały działać i spam zatkał serwery pocztowe. Co za historia… Gdy zdalni administratorzy przestali sobie całkiem radzić, pojawiła się firma, która w 7 dni posprzątała bałagan.  CEO Grupy Adweb sam opisuje jak odmówił wypłaty wynagrodzenia za większość przeprowadzonych prac ponieważ nie podobała mu się żądana kwota (którą znał wcześniej). Co tu komentować. CEO Tu zaczynamy prawdziwe perełki. Ktoś w nocy z 25 na 26 lutego wykasował zawartość serwerów głównych i zapasowych.  Powyższy akapit czytaliśmy kilka razy, za każdym razem trzymając się mocno krzesła. Tak. Hasło root znał TYLKO poprzedni administrator (który odszedł w grudniu i nie było z nim kontaktu), poprzedni zdalny administrator (z którego usług już zrezygnowano), właściciel i nowa firma. Pytamy JAK TAK MOŻNA. Do tego hasła do serwera z jedynymi kopiami bezpieczeństwa były identyczne. Jakie kopie bezpieczeństwa? Czy można tak nazywać drugi serwer z tym samym hasłem dostępny tym samym kanałem? Atakujący najwyraźniej wiedział co robi ponieważ dyski nie zostały skasowane, ale nadpisane. Podobno dane zostały wcześniej wyeksportowane do innej serwerowni przez atakującego – czyżby postanowił przekornie jednak zrobić kopie bezpieczeństwa? CEO Grupy Adweb zapytany, jak będzie wyglądała w przyszłości polityka haseł odpowiedział:  Wezwijcie ambulans. W serwisie Google+ pojawił się wpis zawierający dodatkowe informacje na temat powyższej historii. Nie wiemy skąd jego autor czerpie swoją wiedzę, zatem poniższe informacje trzeba traktować z lekkim dystansem (niemniej pasują do całości układanki). Z wpisu wynika że administrator pracował sam a wspomniane 13 osób było programistami i projektantami stron WWW. Próba negocjacji warunków pracy i płacy skończyła się brakiem porozumienia – stąd też podjął decyzję o odejściu. Faktura za 6 dni pracy zewnętrznej firmy wyniosła 44 000 PLN. Gdy CEO nie zapłacił, otrzymał propozycję – płatność albo rollback (wycofanie efektów naprawy). Wybrał rollback twierdząc, ze znajdzie kogoś kto wszystko naprawi.,Adam