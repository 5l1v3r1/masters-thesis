Kilka godzin temu w sieci pojawiła się duża ilość materiałów opisanych jako wykradzione z serwerów Giełdy Papierów Wartościowych. Wstępna analiza wskazuje, ze twierdzenia osób odpowiedzialnych za wyciek mogą być prawdziwe. Kilkanaście minut temu otrzymaliśmy od Pawła link do opublikowanych w sieci materiałów pod tytułem „Zhakowana giełda w Warszawie”. Pierwszy rzut oka na udostępnioną paczkę materiałów o rozmiarze ponad 30 MB sugeruje, że faktycznie doszło do kradzieży informacji z niektórych serwisów prowadzonych przez GPW oraz do użycia wykradzionych danych w innych atakach. W naszej ocenie materiały są prawdopodobnie prawdziwe i świadczą o tym, że włamywacze przebywali w sieci wewnętrznej GPW i kontrolowali przynajmniej kilka jej elementów. Obecnie serwery, których dane zostały opublikowane, są wyłączone lub mają „przerwę techniczną”, co potwierdza, że wyciek faktycznie miał miejsce.  Włamywacze, którzy opublikowali już trzy wpisy w jednym z popularnych serwisów nie podpisują się żadnym pseudonimem. Wpisy w języku angielskim wzywają Allaha i wspominają o zemście za ataki na kraj włamywaczy. Oczywiście nie oznacza to niczego – równie dobrze mogli oni nie mieć nic wspólnego z krajami arabskimi. W każdym z trzech wpisów znalazły się linki do tego samego pliku, opublikowanego w kilku serwisach hostingowych. Wpisy zamieszczono ok. południa, a dane nadal są dostępne w sieci. Nie publikujemy linków do wpisów włamywaczy, ponieważ wśród łatwych do pobrania danych znajdują się loginy i hasła wielu systemów oraz dane osobowe wielu osób. W archiwum, udostępnionym przez włamywaczy, znajdują się: Lista zebranych loginów i haseł Zrzut z kontrolera domeny ,Adam