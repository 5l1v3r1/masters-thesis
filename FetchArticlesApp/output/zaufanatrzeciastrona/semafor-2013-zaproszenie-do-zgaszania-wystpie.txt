Już niedługo, bo w marcu 2013, odbędzie się kolejna edycja konferencji SEMAFOR, jednej z najważniejszych corocznych pozycji w kalendarzu polskich „bezpieczników”. Organizatorzy serdecznie zapraszają do zgłaszania swoich propozycji wystąpień. SEMAFOR 2013 odbędzie się w dniach 5-6 marca przyszłego roku, jak zwykle w Warszawie. Swój udział potwierdziło już kilku ciekawych prelegentów, m in. Howard Schmidt (były doradca prezydenta USA), Ira Winkler (prezes ISSA International), Raoul Chiesa i Eoin Keary (OWASP Board) i Derek J. Olivier (ISACA, COBIT 5 Task Force). Możecie zatem dołączyć do doborowego grona prelegentów :)  SEMAFOR 2013 będzie koncentrować się na trzech głównych blokach tematycznych: Oczywiście jak zawsze najchętniej widziane są prezentacje, skupiające się na praktycznych aspektach omawianych zagadnień. Powinny to być przede wszystkim studia przypadków, prezentacje „na żywo”, najlepsze a także najgorsze praktyki. Jeśli chcecie dołączyć do grona prelegentów, to wystarczy wypełnić i przesłać formularz zgłoszeniowy. Termin nadsyłania zgłoszeń upływa 15 grudnia 2012. Rada Programowa dokona wyboru prelegentów do 12 stycznia 2013. Organizatorzy zapraszają także ekspertów oraz firmy do zgłaszania chęci przeprowadzenia warsztatów. Warsztaty powinny mieć charakter ćwiczeń praktycznych w formule „hands-on” (bezpośredniej pracy ze sprzętem) w wymiarze ok. 4 lub 7 godzin. Warunki organizacyjne będą ustalane indywidualnie z autorami wybranych warsztatów. ,Adam