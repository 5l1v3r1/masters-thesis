By dostać worek pieniędzy przy minimalnym wysiłku nie trzeba składać wniosku o dotację unijną. Wystarczy kupić domenę, wysłać kilkanaście emaili i odebrać jeden lub dwa telefony na Skype. Nie wierzycie? To poczytajcie. W lipcu 2014 duża amerykańska firma przelała 17 milionów dolarów na bliżej nieznany rachunek bankowy w Chinach. Przestępcom wystarczyło dosłownie kilka odpowiednio skonstruowanych wiadomości poczty elektronicznej by przekonać pracowników firmy do oddania tej kwoty nieznanemu kontrahentowi. Scoular to firma handlująca od 120 lat różnymi towarami w hurtowych ilościach. 26 czerwca 2014 o godzinie 12:21 jej kontroler finansowy, Keith McMurtry, otrzymał wiadomość poczty elektronicznej z adresu ft-809@outlook.com. Nadawca podpisywał się jako Chuck Elsea, czyli prezes firmy. „Prezes” pisał w nim tak:  20 minut później kontroler otrzymał kolejną wiadomość z tego samego konta:  Po kolejnej godzinie kontroler dostał wiadomość z konta Rodney.Lawrence@kpmg-office.com:   W załączeniu przesyłam dane do przelewu: Bank: Shangai Pudong Development Address: Offshore Banking Unit, 12 Zhong Shan Dong Yi Lu, 200002 Shangai, China Nazwa posiadacza rachunku: DADI CO LTD Numer rachunku: osall443632375915 Swift: SPDBCNSHOSA Kwota: USD 780,000.00 (siedemset osiemdziesiąt tysięcy dolarów) Opis: FT-809 Proszę o niezwłoczne przesłanie potwierdzenia przelewu. Z wyrazami szacunku, Rodney Lawrence, prawnik International Tax Chief Operating Officer KPMG International Department (312) 957-6004 Nie musimy pewnie wspominać, że domena kpmg-office.com została zarejestrowana dzień wcześniej na fałszywe dane i hostowana była na rosyjskim serwerze. Z kolei numer telefonu należy do puli Skype i został założony dzień wcześniej z adresu IP z terenu Izraela. Adres email w domenie outlook.com również został założony 25 czerwca i był obsługiwany z niemieckiego adresu IP. Kontroler jednak tych informacji nie zweryfikował i przelew na 780 tysiecy dolarów wysłał. Fragment dokumentacji sprawy Następnego dnia otrzymał kolejną wiadomość z adresu ft-809@outlook.com:  Kontroler oczywiście nie kwestionuje woli „prezesa” i przelewa 7 milionów, by 3 dni później otrzymać ostatnią wiadomość o treści:  W sumie kontroler przelał ponad 17 milionów dolarów na konto nieznanej mu chińskiej firmy w oparciu o emaile z nieznanych mu skrzynek. Kontroler w śledztwie tłumaczył się, że sprawa nie wydała mu się podejrzana, ponieważ firma planowała inwestycje w Chinach, pracował nad corocznym audytem z KPMG a domena kpmg-office.com wyglądała wiarygodnie. Do tego rzekomy prawnik z KPMG odebrał telefon gdy kontroler zadzwonił na podany mu numer. Przestępcy, oprócz dobrej znajomości zasad wywierania wpływu, przyzwoicie przygotowali swoje oszustwo. Prawnik KPMG istniał naprawdę – tylko nie wiedział, że ktoś posługuje się jego danymi ze zmienionym adresem email i numerem telefonu. Znali nazwisko prezesa i kontrolera – choć nie było to duże wyzwanie, ponieważ dane te można znaleźć w minutę na LinkedIn. Chińska firma istniała i przelewy przyjęła twierdząc, że to zapłata za produkcję wojskowych butów. Obecnie FBI próbuje odzyskać przelane środki, ale nie sądzimy, by znajdowały się one jeszcze na docelowym rachunku. Prezes poszkodowanej firmy stwierdził, że strata nie wpłynie na funkcjonowanie firmy, która swoje obroty liczy w miliardach dolarów. W poniedziałek lepiej zapytajcie głównego księgowego w swoich firmach/instytucjach jak wyglądają procedury realizacji pilnych przelewów. Źródła: Dokumentacja sądowa, artykuł prasowy,Adam