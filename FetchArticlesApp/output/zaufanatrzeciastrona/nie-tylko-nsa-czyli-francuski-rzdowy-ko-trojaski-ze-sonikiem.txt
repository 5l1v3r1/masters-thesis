USA, Rosja i Chiny nie są jedynymi krajami, którego służby stać na wyprodukowanie własnego złośliwego oprogramowania. Wiele dowodów wskazuje na to, że w sieci krąży również oryginalny koń trojański autorstwa Francuzów. Ostatnimi czasy często opisywaliśmy złośliwe oprogramowanie tworzone przez rządy wielkich krajów lub powiązane z nimi organizacje i jednostki. USA, Chiny czy Rosja dysponują wieloma zasobami i stać je na produkowanie własnych, oryginalnych rozwiązań. Kraje mniejsze, o niższym poziomie rozwoju technologicznego wolą rozwiązania gotowe, takie jak chociażby RCS autorstwa Hacking Team czy FinFisher autorstwa Gamma International. Są jednak kraje, które ambicjami dorównują gigantom – jak na przykład Francja. Na pierwsze ślady francuskiego konia trojańskiego natrafić możemy w dokumentach ujawnionych przez Snowdena. Znajdujemy tam informację, że w październiku 2009 kanadyjska agencja wywiadu napotkała na jednym z monitorowanych przez siebie systemów ślady cudzej operacji. Projektowi nadano kryptonim Snowglobe. Egzemplarz złośliwego oprogramowania niewiadomego wówczas pochodzenia Kanadyjczycy zlokalizowali na komputerach Uniwersytetu Imama Husajna w Teheranie. Program ten okresowo pakował do archiwum RAR pocztę elektroniczną użytkownika komputera i przekazywał plik na zewnątrz. Kanadyjczycy zaobserwowali jego podejrzane działanie i skopiowali próbkę. Program nie był szczególnie wyrafinowany. Wstrzykiwał się do procesu svchost.exe, stosował „szyfrowanie” XOR i łączył się z C&C po HTTP. Na podstawie jego zachowania stworzono wzorzec przeszukiwania ruchu sieciowego i znaleziono kolejne kopie w Iranie, Norwegii, Grecji, Belgii, Algierii, Wybrzeżu Kości Słoniowej, Francji oraz w USA. W Iranie wirusa odnaleziono w: W programie natrafiono na jego oryginalną nazwę – autor ochrzcił go Babar, imieniem bohatera popularnych francuskich bajek dla dzieci. Słodki słonik Wśród standardowego zestawu umiejętności program posiada także następujące funkcje: Zdaniem Kanadyjczyków oraz innych badaczy, którzy przyglądali się programowi, wszystko wskazuje na to, że Babar urodził się we Francji i reprezentuje jej interesy: Ślad po nazwie programu Kanadyjczycy mogli również obserwować operatorów Babara w trakcie pracy. Program był regularnie aktualizowany (znane są co najmniej 3 różne wersje), lecz dostęp administratora był słabo zabezpieczony – na podstawie samej pasywnej obserwacji ruchu operatora Kanadyjczycy potrafili przejąć jego sesję. Dopiero trzecia wersja programu wprowadziła lepsze szyfrowanie, z którym już nie mógł sobie kanadyjski wywiad poradzić. Mimo tego dzięki małemu błędowi autora stosunkowo łatwo było w sieci namierzyć jego komunikację – pole User-Agent zawierało nietypową literówkę (MSIE -> MSI): Dzięki tej literówce prywatnym badaczom również podążającym tropem Babara udało się zidentyfikować dwie kolejne rodziny złośliwego oprogramowania (nazwane EvilBunny oraz TFC), korzystające z tych samych serwerów C&C oraz zawierające ten sam błąd w ciągu User-Agent. Trzeba jednak przyznać, że choć nie ma wątpliwości, że autorami są Francuzi, to nie ma też na to ostatecznego dowodu – wszelkie obserwowane połączenia z serwerami lub klientami zawsze przechodziły przez sieć Tor. Autorzy wszystkich raportów na temat tego przypadku są zgodni – jakość kodu, nie licząc drobnej literówki, znacznie przekracza przeciętny poziom spotykanego na co dzień złośliwego oprogramowania. Jego poziom złożoności nie osiąga poziomów reprezentowanych przez NSA, ale narzędzia działają i spełniają swoją rolę. Białej flagi ani biegu wstecznego w kodzie nie znaleziono. Źródła:,Adam