Co dzieje się, gdy ktoś popełni przestępstwo wykorzystując niezabezpieczoną sieć WiFi? Czy jej właściciel ma obowiązek zapewnić identyfikację użytkowników? Ciekawy wyrok w tej sprawie wydał niedawno sąd okręgowy w Słupsku. Gazeta Prawna opisuje ciekawy przypadek wyroku związanego z bezpieczeństwem informacji wydanego przez polski sąd. Co prawda w Polsce nie obowiązuje system prawa precedensowego, jednak wyrok i jego uzasadnienie kształtują interesująca praktykę. Przed Sądem Okręgowym w Słupsku toczyła się ciekawa sprawa. Jak możemy dowiedzieć się z wyroku, przewodniczący pewnej Rady Gminy był jednocześnie pracownikiem gabinetu rehabilitacyjnego znajdującego się w pomieszczeniach dzierżawionych od gminy. Warunkiem przedłużenia kontraktu z NFZ był remont pomieszczeń gabinetu. Jesienią 2012 Rada Gminy podjęła decyzję o przekazaniu gminnych środków na remont pomieszczeń, w których miał funkcjonować gabinet rehabilitacyjny. Wkrótce na lokalnym forum internetowym pojawił się wpis o treści:  Dwa miesiące później na forum pojawił się kolejny wpis wpis mówiący o tym, że Przewodniczący Rady Gminy „załatwił” swojej szefowej pieniądze w kwocie 300.000 zł za co miał otrzymać podwyżkę zarabiając 8.200 zł. Przewodniczący Rady Gminy poczuł się tymi wpisami urażony i złożył wniosek o ściganie sprawców. Autorów ostatniego komentarza nie próbowano nawet ustalić („operatorami sieci telekomunikacyjnej są podmioty zagraniczne z Niemiec i Szwecji”), jednak adres IP, z którego nadano pierwszy komentarz udało się przypisać do siedziby firmy należącej do byłego przewodniczącego tej samej Rady Gminy, poprzednika poszkodowanego na tym stanowisku. Sąd powołał biegłego, by ten określił, czy możliwym jest, że wpisów dokonał ktoś, kto włamał się do komputera firmy lub do jej sieci WiFi. Biegły ustalił jednak, że zarówno komputer jak i ruter firmy zostały fizycznie wymienione między datą umieszczenia komentarza a datą badania, zatem brak jest możliwości technicznych ustalenia, w jakim stanie znajdowały się ich zabezpieczenia w momencie dokonania czynu. Ponadto biegły stwierdził, że:  Zatem lokalizacja rutera i zasięg sieci WiFi sugerują, że gdyby ruter nie był zabezpieczony, to ktoś niepowołany mógł z niego skorzystać. Przykładowy ruter ;) Najciekawszy jest ten fragment uzasadnienia sądu:  Wynika z niego, że nie można zarzucać właścicielowi firmy braku zabezpieczeń sieci, ponieważ nie ma ku temu podstaw prawnych. Nawet jeśli istniał związek między jego zaniechaniem a naruszeniem praw innej osoby, to brak wskazówek, że kierowała nim chęć pomocy nieustalonym osobom, które dokonały naruszenia. Tak jak zaznaczyliśmy na początku, polski system prawny nie wywodzi z tego wyroku żadnych bezpośrednich skutków w innych sprawach o podobny charakterze. Można jednak obstawiać, że sposób rozumowania sądu może znaleźć naśladowców także w innych postępowaniach, co prawdopodobnie sprawi, że także linia obrony oskarżonego może zyskiwać na popularności. Jeśli usłyszycie o podobnej sprawie, dajcie znać – polskie prawodawstwo powoli wchodzi w epokę internetu i wszelkie tego typu wyroki są cennym materiałem do analizy.,Adam