Regularnie trafiające do nas historie osób, które padły ofiarami internetowych przestępców pokazują, że edukowania użytkowników nigdy nie jest za wiele. Na szczęście są w Polsce instytucje, które ten problem rozumieją. Niedawno na zlecenie Getin Banku opracowaliśmy krótki poradnik pod tytułem Pięć najczęściej popełnianych błędów bezpieczeństwa, którego zadaniem jest pomóc klientom banku i internautom w zabezpieczeniu swoich finansów w sieci. Omawiamy w nim dość podstawowe zasady bezpieczeństwa, jednak nadal jest wokół nas dużo osób, które takich wskazówek potrzebują. Poniżej zamieszczamy pierwsze dwa akapity tekstu – cały znajdziecie na blogu banku, zachęcamy także do podesłania go mniej zorientowanym krewnym i znajomym.  Jednym z najbardziej niebezpiecznych błędów, jakie możesz popełnić, jest używanie takiego samego „passa” w różnych serwisach. Wiele osób ma swoje ulubione hasło, którym zabezpieczają zarówno pocztę, jak i profil w serwisie społecznościowym, konta na internetowych forach czy dostęp do rachunku bankowego. To błąd, który może mieć bardzo nieprzyjemne konsekwencje. Hakerzy mogą wykraść hasło wraz z adresem email np. ze słabo zabezpieczonego forum w sieci. Hasła mogą potem użyć, by przejąć skrzynkę pocztową wraz z całą jej zawartością i szantażować Cię za pomocą znalezionych tam zdjęć lub informacji. Mogą także przejąć Twoje konta i podszywać się pod Ciebie w sieci, lub próbować przejąć konto w banku. Możesz uniknąć tego problemu, używając innych haseł do różnych celów. Najlepiej utwórz osobne dostępy do swojego banku, poczty i serwisów społecznościowych, oraz jeden wspólny do wszystkich pozostałych, mniej istotnych serwisów. Pamiętaj także, by hasłem zabezpieczyć dostęp do urządzeń jak laptop czy komórka, za pomocą której korzystasz z bankowości mobilnej. Zwracaj też uwagę na to, by swoich poufnych haseł nie podawać nikomu – nawet bliskim. Jeśli jednak kiedyś Ci się to przydarzy, zmień je przy pierwszej nadarzającej się okazji. Aby móc bezpiecznie korzystać ze swojego komputera czy komórki zawsze instaluj najnowsze aktualizacje systemu operacyjnego i programów. Surfowanie po sieci z nieaktualną przeglądarką lub wtyczkami Javy lub Flasha prędzej czy później skończy się zainfekowaniem Twojego komputera przez złośliwe oprogramowanie i kradzieżą danych, haseł i pieniędzy. W programach, z których codziennie korzystasz regularnie identyfikowane są błędy zagrażające bezpieczeństwu użytkowników. Autorzy tych programów przygotowują wtedy ich nowe wersje, pozbawione wykrytych wad. Dlatego tak ważne jest, by zawsze korzystać z najnowszej dostępnej wersji systemu operacyjnego i przeglądarki oraz by instalować aktualizacje bezpieczeństwa. Dotyczy to również Twojej komórki – pomijanie aktualizacji może zaszkodzić jej bezpieczeństwu. Bezpieczeństwo komputera poprawi także zainstalowane i zaktualizowane oprogramowanie antywirusowe. Antywirus jest jak hamulce w samochodzie – jazda bez nich jest niebezpieczna, ale ich posiadanie nie gwarantuje 100% bezpieczeństwa. Program antywirusowy wyłapie wiele zagrożeń, ale nie zwalnia Cię od zachowania ostrożności, szczególnie w trakcie otwierania załączników z poczty. Pozostałe punkty znajdziecie na blogu Getin Banku.,AdamRegularnie trafiające do nas historie osób, które padły ofiarami internetowych przestępców pokazują, że edukowania użytkowników nigdy nie jest za wiele. Na szczęście są w Polsce instytucje, które ten problem rozumieją. Niedawno na zlecenie Getin Banku opracowaliśmy krótki poradnik pod tytułem Pięć najczęściej popełnianych błędów bezpieczeństwa, którego zadaniem jest pomóc klientom banku i internautom w zabezpieczeniu swoich finansów w sieci. Omawiamy w nim dość podstawowe zasady bezpieczeństwa, jednak nadal jest wokół nas dużo osób, które takich wskazówek potrzebują. Poniżej zamieszczamy pierwsze dwa akapity tekstu – cały znajdziecie na blogu banku, zachęcamy także do podesłania go mniej zorientowanym krewnym i znajomym.  Jednym z najbardziej niebezpiecznych błędów, jakie możesz popełnić, jest używanie takiego samego „passa” w różnych serwisach. Wiele osób ma swoje ulubione hasło, którym zabezpieczają zarówno pocztę, jak i profil w serwisie społecznościowym, konta na internetowych forach czy dostęp do rachunku bankowego. To błąd, który może mieć bardzo nieprzyjemne konsekwencje. Hakerzy mogą wykraść hasło wraz z adresem email np. ze słabo zabezpieczonego forum w sieci. Hasła mogą potem użyć, by przejąć skrzynkę pocztową wraz z całą jej zawartością i szantażować Cię za pomocą znalezionych tam zdjęć lub informacji. Mogą także przejąć Twoje konta i podszywać się pod Ciebie w sieci, lub próbować przejąć konto w banku. Możesz uniknąć tego problemu, używając innych haseł do różnych celów. Najlepiej utwórz osobne dostępy do swojego banku, poczty i serwisów społecznościowych, oraz jeden wspólny do wszystkich pozostałych, mniej istotnych serwisów. Pamiętaj także, by hasłem zabezpieczyć dostęp do urządzeń jak laptop czy komórka, za pomocą której korzystasz z bankowości mobilnej. Zwracaj też uwagę na to, by swoich poufnych haseł nie podawać nikomu – nawet bliskim. Jeśli jednak kiedyś Ci się to przydarzy, zmień je przy pierwszej nadarzającej się okazji. Aby móc bezpiecznie korzystać ze swojego komputera czy komórki zawsze instaluj najnowsze aktualizacje systemu operacyjnego i programów. Surfowanie po sieci z nieaktualną przeglądarką lub wtyczkami Javy lub Flasha prędzej czy później skończy się zainfekowaniem Twojego komputera przez złośliwe oprogramowanie i kradzieżą danych, haseł i pieniędzy. W programach, z których codziennie korzystasz regularnie identyfikowane są błędy zagrażające bezpieczeństwu użytkowników. Autorzy tych programów przygotowują wtedy ich nowe wersje, pozbawione wykrytych wad. Dlatego tak ważne jest, by zawsze korzystać z najnowszej dostępnej wersji systemu operacyjnego i przeglądarki oraz by instalować aktualizacje bezpieczeństwa. Dotyczy to również Twojej komórki – pomijanie aktualizacji może zaszkodzić jej bezpieczeństwu. Bezpieczeństwo komputera poprawi także zainstalowane i zaktualizowane oprogramowanie antywirusowe. Antywirus jest jak hamulce w samochodzie – jazda bez nich jest niebezpieczna, ale ich posiadanie nie gwarantuje 100% bezpieczeństwa. Program antywirusowy wyłapie wiele zagrożeń, ale nie zwalnia Cię od zachowania ostrożności, szczególnie w trakcie otwierania załączników z poczty. Pozostałe punkty znajdziecie na blogu Getin Banku.,Adam