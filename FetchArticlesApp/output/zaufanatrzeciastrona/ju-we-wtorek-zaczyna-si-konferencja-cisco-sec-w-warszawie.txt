Jesień jest już tradycyjnie okresem, kiedy liczba dni konferencyjnych dorównuje liczbie dni deszczowych. Na szczęście za dużą liczbą imprez idzie często także ich jakość – i nie inaczej zapowiada się w przypadku konferencji Cisco. W dniach 15. i 16. listopada w Warszawie odbędzie się piąta już edycja konferencji Cisco SEC (wcześniej znanej jako Cisco Secure). Oprócz okazji do spotkania w kuluarach lub na wieczornej imprezie znajomych z branży nie zabraknie także ciekawych wykładów. Pełny program konferencji możecie znaleźć na jej witrynie, nasza uwagę przykuł jednak szczególnie jeden jego punkt, mianowicie prezentacja Martina Lee z zespołu Talos. To działająca w ramach Cisco grupa ekspertów, którzy miedzy innymi zajmują się polowaniem na błędy typu 0day. Mało firm na świecie chwali się wynikami działania takich zespołów – krótka lista obejmuje Google z Project Zero i Cisco z Talosem (dajcie znać jeśli o kimś działającym na taką skalę zapomnieliśmy). Oczywiście oprócz łowienia 0dayów badacze zajmują się także bardziej przyziemnymi zagrożeniami, lecz to 0daye najlepiej przebijają się do świadomości obserwatorów ich działalności. Polecamy wizytę na blogu grupy i przejrzenie garści ostatnich publikacji – mało jest miejsc w sieci, gdzie znaleźć można tyle oryginalnych i szczegółowo opisanych odkryć. Chętnie dowiemy się, jak zespół działa i skąd biorą się jego sukcesy. Co ciekawe, w zespole Talos, podobnie jak w Project Zero, także znajdziemy Polaków – dla Cisco pracują między innymi Piotr Bania oraz Marcin „Icewall” Noga.  Oczywiście nie zabraknie także prezentacji przedstawiających poszczególne rozwiązania umożliwiające poprawę bezpieczeństwa (w tym także sensownego Cisco Threat Grid), a element rozrywkowy dostarczy niezawodny Piotrek Konieczny z Niebezpiecznika. Nasz serwis jest patronem medialnym tego wydarzenia, zatem jeśli się wybieracie na Cisco SEC, to poszukajcie nas na miejscu – zawsze miło spotkać znajomych lub poznać nowych.,Adam