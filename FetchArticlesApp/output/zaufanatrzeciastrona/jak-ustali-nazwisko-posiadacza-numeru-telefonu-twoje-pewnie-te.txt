Wiecie, że w sieci znajdują się strony, na których możecie na podstawie numeru telefonu ustalić imię i nazwisko jego posiadacza? I działa to dla sporej liczby numerów z Waszej książki adresowej, a być może także dla Waszego numeru? Sprawdziliśmy – nasze numery tam są. Są też numery sporej części naszych znajomych. Prawdopodobnie są tam także numery Waszych znajomych i nieznajomych, którzy próbują się z Wami skontaktować. Sprawdźcie sami. Zanim wyjaśnimy, skąd te numery się tam wzięły, spróbujcie sami. Instrukcja jest dość prosta a serwisy są dwa: truecaller.com i sync.me. Ten pierwszy ma podobno bazę powyżej 3 miliardów numerów, ten drugi około miliarda. Na początku zakładamy nowe konto Google lub używamy jednego z posiadanych, na którym nie mamy żadnych kontaktów (to ważne, by nie używać swojego podstawowego, ponieważ strona pobiera całą naszą książkę adresową z użytego konta). Następnie wchodzimy na stronę www.truecaller.com i wpisujemy szukany numer.  My wpisaliśmy numer najsłynniejszej osoby jakiej numer mamy w książce adresowej (dziennikarze większych mediów pewnie mogą spróbować z numerami posłów, ministrów czy prezesów).  W drugim kroku musimy się zalogować kontem Google lub Microsoft.  My użyliśmy konta, na którym nie mamy żadnych kontaktów i to samo zalecamy Wam – inaczej wszystkie informacje o Waszych kontaktach trafią do serwisu Truecaller.  Jak widać, serwis prawidłowo zidentyfikował imię i nazwisko posiadacza, czyli szefa Niebezpiecznika. Jak wspominaliśmy, oprócz Truecaller działa także serwis Sync.me. W nim wyszukiwanie wygląda podobnie. Tym razem wpisaliśmy numer drugiej najbardziej znanej osoby:  Po krótkiej fikcyjnej zapewne animacji i potwierdzeniu że nie jesteśmy botem zobaczyliśmy  Jest to również prawidłowe trafienie – Michał jest szefem Sekuraka. Wpisywaliśmy także numery szefów zespołów bezpieczeństwa w różnych całkiem ważnych instytucjach i w ok. 80% przypadków otrzymywaliśmy prawidłowe odpowiedzi (chociaż czasem zamiast imienia i nazwiska można było trafić na „Misio” lub „Dziubek” – spodziewajcie się wkrótce różnych żartów z naszej strony). Pewnie wpisaliście już swój numer telefonu i zastanawiacie się, skąd jakaś losowa strona znała Wasze imię i nazwisko lub pseudonim. Odpowiedź jest prosta – z telefonów Waszych znajomych i przyjaciół. Zarówno Truecaller jak i Sync.me to aplikacje na urządzenia mobilne, które podpowiadają w czasie rzeczywistym, kto do Was własnie dzwoni. Problem polega jednak na tym, że w momencie ich instalacji zgadzacie się na przesłanie całej Waszej książki adresowej na serwery firmy, która następnie robi z niej taki własnie użytek. Co więcej, regulamin aplikacji mówi, że nie tylko zgadzacie się na wysłanie książki adresowej na serwer i jej wykorzystanie, ale także macie zgodę wszystkich swoich kontaktów na taką operację. Na pewno ktoś kiedyś regulamin przeczytał i zgody nie wyraził… Co ważne, wyszukiwanie działa (publicznie) tylko w jedną stronę – nie można wyszukiwać po nazwisku,a jedynie po numerze telefonu. Na szczęście metoda nie jest skomplikowana. Wystarczy podać swój numer (na stronie Truecallera i Sync.me) i firmy obiecują, że go z wyników wyszukiwania usuną. Nie jesteśmy prawnikami, ale wg naszej wiedzy w Polsce jest to złamanie przepisów ustawy o ochronie danych osobowych, która mówi, że nie można (poza nielicznymi wyjątkami) przetwarzać danych osoby bez jej zgody wyrażonej wprost i bezpośrednio. Zatem zgoda na przetwarzanie Waszych danych nie może wynikać z tego, ze ktoś inny kliknął akceptując regulamin serwisu. Czy można coś z tym zrobić oprócz wypisania się z usługi? Prawdopodobnie nie. Wpisujcie w komentarzach wyniki swoich wyszukiwań (najlepiej bez danych osobowych, zerojedynkowo) i powiadomcie znajomych, by mogli swoje numery usunąć. Źródło wiadomości: serwis HKFP.,Adam