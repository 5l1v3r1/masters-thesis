Trudno nam uwierzyć, że od pierwszego wpisu w tym serwisie minęły już cztery lata. Z okazji tej rocznicy zapraszamy na tradycyjny przegląd naszych najlepszych artykułów oraz szczegółowych statystyk poprzedniego roku. Nasz pierwszy artykuł przeczytało w ciągu pierwszego miesiąca 11 (słownie: jedenaście) osób i to pewnie tylko dlatego, że mamy kilku znajomych. Od tamtej pory odwiedzacie nas coraz częściej i coraz chętniej czytacie nasze artykuły. Które były najpopularniejsze w roku 2015? W 2015 opublikowaliśmy kilka ważnych wpisów. Jako pierwsi poinformowaliśmy zarówno o włamaniu do Plus Banku jak i zatrzymaniu jednego ze sprawców, wykryliśmy niebezpieczny atak na polskie kancelarie prawne i ostrzegliśmy Was przed dziesiątkami innych zagrożeń. Znajduje to odzwierciedlenie w liście dziesięciu najchętniej przez Was czytanych artykułów w roku 2015. Oto one: Choć pobiliśmy w 2015 rekord liczby opublikowanych wpisów (zbliżyliśmy się do 500!) to skład redakcji piszącej w zeszłym roku nie uległ zmianie. Dołączył za to do nas bardzo pracowity administrator, Krystian Kochanowski, dzięki któremu nie tylko przeszliśmy w 100% na HTTPS ale także poprawiliśmy wydajność serwera i lepiej zabezpieczyliśmy przed ewentualnymi awariami.  Nie musimy przed Wami niczego ukrywać – poniżej znajdziecie dokładne statystyki naszego serwisu oraz Waszych odwiedzin. Kilka ciekawych wątków: A oto tabelka ze szczegółami: Dziękujemy Wam za regularne odwiedziny, podsyłane linki i przykłady ataków, odnajdywane literówki i wszystkie komentarze. Na każdą wiadomość próbujemy odpisać – choć czasem robimy to dużo później, niż wypada. Ten serwis istnieje dla Was i bez Was by go nie było. Mamy nadzieję spędzić z Wami kolejny ciekawy rok – tematów do opisania na pewno nie zabraknie. W kolejce „pilne” czekają 4 artykuły, zatem wkrótce wracamy z tym, co lubicie najbardziej!,Adam