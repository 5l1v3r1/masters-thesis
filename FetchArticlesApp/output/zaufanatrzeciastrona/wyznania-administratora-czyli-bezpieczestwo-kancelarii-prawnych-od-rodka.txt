Na fali ostatnich informacji o skutecznych atakach na polskie kancelarie prawnicze dostajemy sporo komentarzy i opowieści o tym, jak wygląda poziom zabezpieczeń w niektórych firmach. Oto opowieść administratora w jednej z kancelarii. Ostatnio modne się stały ataki gangu z malucha. Kiedyś baliśmy się czarnej wołgi, dzisiaj poczciwy maluszek stał się postrachem szeroko rozumianych „administratorów”. Współpracuję na stałe z jedną z większych warszawskich kancelarii, z wiadomych powodów nie podam jednak nazwy. Miałem do czynienia przez kilka dobrych lat pracy z wieloma prawnikami i pomagałem niejednej kancelarii. Moje doświadczenie nauczyło mnie, że niedawny wyciek nie jest niczym spektakularnym. To co dla nas, osób zaznajomionych z bezpieczeństwem lub posiadających chociaż podstawową wiedzę, jest oczywiste, dla prawnika już nie jest. Są to ludzie żyjący i pracujący w zupełnie innej rzeczywistości. Ich czas jest dla nich najważniejszy i optymalizacja tego czasu to podstawa działań „pana Informatyka”. Kancelaria jest zabezpieczona na najwyższym poziomie i zainwestowaliśmy w to prawie pół miliona złotych. Bez wchodzenia w szczegóły atak z zewnątrz jest praktycznie niemożliwy, a na pewno bardzo trudny. Nie bez powodu napisałem z zewnątrz, bo tak naprawdę nawet osoba bez wiedzy informatycznej jest w stanie wykraść wszystkie dane. Systemy w założeniu umożliwiają pracę bez zapisywania danych na komputerze, prawnik ma dostęp do danych jedynie ze swojego komputera, jedynie na LANie kancelarii (lub po połączeniu VPNem zdalnie) i nie może pobrać żadnych danych na swój dysk. To jednak teoria, bo: Pojawia się wpis na Waszej stronie o wycieku. Artykuł szybko obiega pracowników, szef zarządza zebranie kryzysowe, wszystkie oczy na… mnie: „To co Pan może poprawić?” Zaczynam gadkę, od sprawdzania adresów email, czy są poprawne, potem o ograniczonym zaufaniu i raportowaniu podejrzanych maili, o nieotwieraniu podejrzanych załączników, o wzmocnieniu haseł, o ostrożności na innych sieciach WiFi itd. Skutek? Wnioski? Panie Informatyku, pytaliśmy, co Pan może poprawić, a nie co my mamy robić, bo my i tak czasu nie mamy! W takich momentach, to już chyba tylko odłączyć internet mogę ;) Jak więc włamać się do Kancelarii? To tylko te mniej finezyjne, które jest w stanie przeprowadzić licealista. Na bardziej wyrafinowane bym się nie silił, bo to zwyczajna strata czasu! ;) Gratuluję ekipie z fiata polotu i finezji! Jestem to w stanie docenić i oddać szacunek. Uważam jednak, że dało się to zrobić dużo szybciej, łatwiej i taniej, bo ofiara jest bardzo dobrze wybrana! No ale wtedy nie byłoby fejmu i całej narracji, dzięki którym w tych atakach jest coś tak romantycznego i fascynującego, coś co zmienia kradzież w dzieło sztuki. Chciałbym na koniec, aby ten tekst obiegł środowisko prawnicze, chciałbym żeby w końcu zrozumieli oni, że najsłabszym ogniwem wszystkich systemów jest prawie zawsze człowiek. Nikt za nich nie zadba o ich bezpieczeństwo, nikt nie zagwarantuje systemu, który będzie za nich myślał, a niestety wszelkie próby, jakiegokolwiek zwiększenia bezpieczeństwa (np. blokada USB), kończy się sprzeciwem, bo „ja nie mogę tak pracować”. Jesteście świetnymi specjalistami w swojej dziedzinie i ufam Wam w tym co robicie. Proszę Was jednak zaufajcie czasem również i mnie, bo to nie na Was spadnie odpowiedzialność za kolejny wyciek! Poplątania kabli! Admin ;) PS. A hitem jednej z konferencji był mecenas, który stwierdził, że on nie jest podatny na żadne ataki, bo ma Macbooka. Przychodzi czas jego prelekcji, oczywiście z delikatnym opóźnieniem, bo przelotki do rzutnika szukał, odpala się rzutnik, a na Macu Paralles z windą i folderki z nazwami klientów i ich dokumentami na pulpicie! GRATS! PS2. Zakazane słowo to „chmura”. „W chmurze żadnych danych trzymać nie będę, bo tam nagie fotki kradną i nie wiem kto moje dane ogląda”, ale już przez iClouda to z przyjemnością sobie połączę prywatny telefon ze służbowym komputerem.,Adam