Niekwestionowanym laureatem tego tygodnia zostaje „hacker” znany pod pseudonimem Fir3. Najpierw wyniki jego działalności znalazły się na pierwszych stronach gazet. Krótko potem okazało się, że działania Fir3 były cały czas monitorowane przez bliżej niesprecyzowaną osobę lub grupę występującą pod pseudonimem HappyNinjas. HappyNinjas przedstawili w serwisie Pastebin.com pełny profil hakera, logi jego rozmów i opis różnorakich osiągnięć. Przedstawione logi i informacje wskazują, że Fir3 był poddany przysłowiowej permanentnej inwigilacji, z której nie zdawał sobie sprawy. Sam ten fakt czyni z niego jedynego kandydata do nagrody w tym tygodniu. Gdyby tego jednak było mało, to dołączmy dwa cytaty z wywiadu, który zdążyła przeprowadzić z nim dziennikarka Gazety Wyborczej. Cytat nr 1: Cytat nr 2: Obie wypowiedzi pozostawimy bez komentarza. W zasadzie Fir3 nie ma w tym tygodniu konkurencji. Jedynym kandydatem, którego rozważaliśmy przez moment, był administrator witryny premiera, który dla konta „admin” użył wyrafinowanego hasła „admin1”. Nie wystarczyło to jednak, by zdobyć pierwsze miejsce w naszym rankingu. ,Adam