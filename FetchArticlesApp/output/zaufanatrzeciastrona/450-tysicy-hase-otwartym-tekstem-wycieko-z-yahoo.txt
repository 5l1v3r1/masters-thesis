Nawet najwięksi gracze na rynku zaliczają ostatnio spektakularne wpadki. W sieci właśnie pojawiło się 453,492 kont email z hasłami. Prawdopodobnie pochodzą one z usługi Yahoo Voice. Co najważniejsze, hasła zapisane są otwartym tekstem! Do włamania przyznała się grupa D33DS Co. Zgodnie z jej oświadczeniem, loginy oraz hasła użytkowników serwisu zostały wykradzione poprzez błąd typu SQL injection. Co prawda grupa nie ujawniła subdomeny, która została skutecznie zaatakowana, jednak w opublikowanych danych znajdują się informacje wskazujące na usługę Yahoo Voice (wg innych źródeł na Yahoo Voices), jak na przykład nazwa serwera dbb1.ac.bf1.yahoo.com. Opublikowane informacje, oprócz adresów email w różnych domenach wraz z hasłami, zawierają pełną strukturę bazy danych oraz wykaz zmiennych MySQL serwera. Niestety, wśród ujawnionych danych znajdują się również adresy użytkowników z Polski.   Fragment opublikowanych danych   W dzisiejszych czasach przechowywanie haseł w formie otwartego tekstu nie przystoi nawet małym sklepom internetowym, a co dopiero takim gigantom jak Yahoo. Jak jednak widać, dopiero poważny wyciek informacji może zmienić tę praktykę. Aktualizacja: W sieci pojawił się szczegółowe statystyki ujawnionych danych. Poniżej przedstawiamy najciekawsze elementy. Najpopularniejsze hasła w serwisie: 123456 = 1666 (0.38%) password = 780 (0.18%) welcome = 436 (0.1%) ninja = 333 (0.08%) abc123 = 250 (0.06%) 123456789 = 222 (0.05%) 12345678 = 208 (0.05%) sunshine = 205 (0.05%) princess = 202 (0.05%) qwerty = 172 (0.04%) 10 słów najczęściej używanych w hasłach: password = 1373 (0.31%) welcome = 534 (0.12%) qwerty = 464 (0.1%) monkey = 430 (0.1%) jesus = 429 (0.1%) love = 421 (0.1%) money = 407 (0.09%) freedom = 385 (0.09%) ninja = 380 (0.09%) writer = 367 (0.08%) 10 najpopularniejszych domen w adresach email 137556 yahoo.com 106869 gmail.com 55147 hotmail.com 25520 aol.com 8536 comcast.net 6395 msn.com 5193 sbcglobal.net 4313 live.com 3029 verizon.net 2847 bellsouth.net Pełne statystyki haseł można znaleźć w serwisie Pastebin.,Adam