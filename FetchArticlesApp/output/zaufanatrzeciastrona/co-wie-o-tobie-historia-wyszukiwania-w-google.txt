Googlowanie stało się już synonimem wyszukiwania, szukamy wszystkiego o wszystkim i o wszystkich. Wszystko to pamięta wielki brat Google. Jeśli nie pamiętasz, to też możesz łatwo znaleźć. Gdzie? Jak to gdzie? W Google. Z wyszukiwarki Google przeciętny użytkownik korzysta już tak często, że czasem nawet o tym nie wie. Za każdym razem gdy zaczyna wpisywać adres sieci web w pasek przeglądarki Chrome, Google szuka, szuka, szuka… Google gdy tylko użytkownik jest zalogowany na swoim koncie, nie tylko loguje to co wpisywaliśmy w okienko przeglądarki, ale również analizuje, a dzięki temu personalizuje nie tylko reklamy ale też i wyniki wyszukiwania. Od września 2014 gigant testował możliwość pobrania historii wyszukiwania przez użytkownika. Od stycznia tego roku możliwe jest pobranie tych danych, jednak informacją o tym Google niechętnie się podzieliło. Musisz przejść na stronę aktywności w internecie i aplikacjach a następnie zalogować się i w prawym górnym rogu ekranu kliknąć ikonkę Opcje oraz Pobierz.  Pobieranie historii wyszukiwania Google  Otrzymasz możliwość utworzenia archiwum.  Tworzenie archiwum z danymi wyszukiwania  Archiwum z danymi przychodzi w wiadomości e-mail jako skompresowane archiwum ZIP. Tutaj należy się wyraz uznania dla Google, którego celem wysłania danych na maila nie wydaje się być czas potrzebny na ich wygenerowanie, a troska o niezapisanie ich na dysku komputera.  Email z danymi wyszukiwania  Załączone archiwum ZIP zawiera pliki w formacie JSON,uporządkowane wg przedziałów dat.  Pliki JSON  Format ten wygląda nastepująco: W plikach tych znajdują się wszystkie informacje których wyszukiwaliście, wraz z datą (w formie timestamp z dokładnością do mikrosekund), typem wyszukiwania oraz szukaną frazą (query_text). Jeśli natomiast jesteście szczęściarzami albo poprawnie skonfigurowaliście swoje konto Google, otrzymacie w pliku ZIP pojedynczy plik HTML zawierający poniższy tekst.  Szczęśliwi których Google uznaje ze nie zna  Jak wyłączyć przechowywanie tych danych przez Google? Należy przejść na stronę Historii konta i wyłączyć zapamiętywanie aktywności związanej z wyszukiwaniem.  Ustawienia historii konta Google  Najlepiej od razu kliknąć „pokaż więcej ustawień” i wyłączyć zapamiętywanie pozostałych informacji.,Marcin Rybak