Polska armia szykuje się do obrony swojej przestrzeni cybernetycznej. Wkrótce powstanie Centrum Operacji Cybernetycznych. Minister obrony narodowej twierdzi jednak, że nie będzie zatrudniał hakerów, tylko specjalistów – czy ma rację? Wokół terminologii, opisującej specjalistów zajmujących się kwestiami bezpieczeństwa komputerowego, zawsze było wiele kontrowersji. Haker, cracker, kolorowe kapelusze i haktywiści często protestują przeciwko wrzucaniu do jednego worka. Tym razem jednak minister polskiego rządu porównał hakerów do przestępców, budząc reakcję środowiska. Dwa dni temu na antenie radia TOK FM Tomasz Sekielski rozmawiał z Tomaszem Siemioniakiem, ministrem obrony narodowej. Rozmowa w pewnym momencie zeszła na Centrum Operacji Cybernetycznych. Zacytujmy fragment nagrania (ok. 7-8 minuty).  Z powyższej wypowiedzi wynika dość wprost, że według ministra Siemioniaka hakerzy to wirtualni odpowiednicy włamywaczy, okradających cudze mieszkania. Takie stwierdzenie nie mogło pozostać bez odpowiedzi. Kilka organizacji takich jak polskie Hackerspace’y, PLUG i FWiOO wystosowało do ministra list otwarty. Czytamy w nim między innymi:   Czy to tylko spór językowy? Czy ślusarza także trzeba nazywać włamywaczem? A może chodzi o to, że to własnie witryna MON padła, jako jedna z niewielu, ofiarą włamywaczy w trakcie „walki z ACTA”? Z drugiej strony może nie ma o co kruszyć kopii? Słowo „haker” jest w naszym języku nowe i nie ma jeszcze do końca utrwalonego znaczenia, zostawiając jego użytkownikom pole do interpretacji. Ostatnio jeden z czytelników naszego serwisu zarzucił nam, że nie powinniśmy używać słowa „marihuana”, ponieważ ma ono znaczenie pejoratywne. Jak więc widać często punkt widzenia zależy od miejsca siedzenia. Dziękujemy Piątkosi za podrzucenie tematu.,Adam