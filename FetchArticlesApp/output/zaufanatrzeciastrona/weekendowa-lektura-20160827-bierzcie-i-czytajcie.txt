Nie było łatwo, ale rzutem na taśmę przedstawiamy Wam nowe wydanie Weekendowej Lektury. Wakacje powoli dobiegają końca (zazdrościmy studentom) i trzeba wracać do ciężkiej pracy przed ekranem i klawiaturą. Osłodźcie ją sobie dobra lekturą. W dzisiejszym wydaniu zaczynamy od wydarzenia spodziewanego, choć bez precedensu, czyli ataku na w pełni załatanego iPhone’a odkrytego w aparacie arabskiego aktywisty. W części fabularnej polecamy dwa artykuły o wpływie bezpieczeństwa informacji na notowania giełdowe (pkt. 6 i 7) oraz opis przypadku komputerowej prowokacji, której ofiara padł turecki dziennikarz (pkt. 10). Z kolei w części technicznej sporo mięska – polecamy piękne testy penetracyjne (pkt. 2 i 40), cuda, które można robić z sygnałem WiFi (pkt. 14 i 15) oraz historię DDoSu na SpamHaus (pkt. 26). Miłej lektury! Sponsorem Weekendowej lektury jest firma IMMUSEC.,Adam