Raz do roku w USA, w trakcie konferencji Black Hat, przyznawane są nagrody dla najlepszych i najciekawszych osiągnięć w dziedzinie bezpieczeństwa z ostatniego roku. Tradycyjnie Polacy odnoszą tam spore sukcesy. Mateusz „j00ru” Jurczyk już po raz trzeci został laureatem nagrody Pwnie, stanowiącej najwyższy wyraz uznania dla osiągnięć w branży bezpieczeństwa informatycznego. Ceremonia wręczenia złotych kucyków miała miejsce dzisiejszej nocy w Las Vegas na konferencji Black Hat USA. Mateusz, pracujący na co dzień w elitarnym zespole Google Project Zero, nominowany był w dwóch kategoriach a nagrodę zdobył za Najlepszy błąd po stronie klienta. Uznanie jury zdobyły wyniki przeprowadzonej przez niego analizy biblioteki Adobe i odkrycia, że poważny błąd, umożliwiający przejęcie kontroli nad systemem operacyjnym, występuje zarówno w czytniku PDF jak i w jądrze Windows. Jeśli nie pomyliliśmy się w obliczeniach, to Mateusz stał się dzisiaj jedynym posiadaczem trzech figurek złotych kucyków. Po dwie figurki mają Alex Wheeler i Ryan Smith (2008 i 2009) oraz skape (obie zdobyte w roku 2007). Tegoroczne piękne kucyki Mateuszowi serdecznie gratulujemy trzeciej statuetki i czekamy na kolejne za rok. PS. Na szczęście Plus Bank przegrał w kategorii Najgorsza wpadka z amerykańskim Biurem Zarządzania Personelem. Inni laureaci to:,Adam