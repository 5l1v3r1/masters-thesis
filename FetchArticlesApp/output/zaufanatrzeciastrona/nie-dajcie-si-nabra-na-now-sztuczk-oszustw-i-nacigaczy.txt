Przestępcy nie próżnują, zatem czas znowu trochę popsuć im interes. W ostatnich dniach do skrzynek Polaków trafia sporo wiadomości, których celem jest naciągnięcie internautów na wysłania wiadomości SMS na numer premium. Nie mówimy tu o popularnych oszustwach na Facebooku (opisywanych kilka dni temu), ale o fali wiadomości pocztowych udających powiadomienia od kurierów lub kontrahentów, prowadzących do wysokich opłat za SMSy. Warto pokazać je swojej rodzinie oraz znajomym. Od wczorajszego wieczora rozsyłana jest następująca wiadomość:   Szanowny Kliencie, dnia 23.11.2015 została wysłana do Ciebie przesyłka konduktorska o numerze nadawczym 230110155733 składającej się z: sztuk paczek 2. W celu odbioru prosimy przejść pod poniższy link – http://pkp-przesylka.pl/pl/track/230110155733 (Jeśli link nie otwiera się po kliknięciu, należy skopiować go do paska adresu i kliknąć klawisz Enter) Uwaga! Sprawdź liczbę paczek. W przypadku widocznego uszkodzenia lub niezgodności ilości paczek poproś kuriera o spisanie protokołu szkody. Masz prawo do odmowy przyjęcia przesyłki. Firma nie udostępnia informacji o nadawcy drogą mailową oraz nie posiada informacji dotyczącej zawartości przesyłki! UWAGA: Wiadomość ta została wygenerowana automatycznie. Prosimy na nią nie odpowiadać Link prowadzi do bardzo ładnej graficznie witryny. Strona oszustów Wybranie opcji Odbiór przesyłki prowadzi do kolejnego ekranu Strona oszustów gdzie znajduje się mechanizm oszustwa czyli prośba o wysłanie wiadomości SMS o treści AG.DR na numer 92550. Oczywiście na nikogo żadna przesyłka nie czeka, a SMS kosztuje ponad 30 złotych. Domena pkp-przesylka.pl została zarejestrowana wczoraj, na kilka godzin przed rozesłaniem pierwszych wiadomości. Nadużycie zgłosiliśmy zarówno do firmy hostingowej jak i firmy obsługującej numer premium. Za obsługę kodu AG.DR na numerze 92550 odpowiada, przez cały łańcuch pośredników, firma Loupe AdNew Sp. z o.o. sp. k., która przyjmuje (NSFW) pod nim płatności za udostępnienie rzekomej metody powiększenia penisa. Strona oszustów W ostatnich dniach mieliśmy także sporo zgłoszeń innego bezczelnego oszustwa. Wiadomości wyglądały tak: Pod linkiem czeka taka oto witryna: Strona oszustów Jest to kolejne, choć lepiej zorganizowane oszustwo. Przy próbie pobrania pliku pojawia się okno Ciąg dalszy oszustwa w którym możemy zamówić otrzymywanie cotygodniowych nikomu niepotrzebnych SMSów za jedyne 18 PLN od sztuki – choć informacja o tym jest tak ukryta, by nikt przypadkowo na nią nie trafił. Oszustwo jest o tyle bardziej zaawansowane, że platforma Downloaded.pl jest częścią większego systemu firmy eForsa.pl (inne przykładowe adresy tej firmy to allplayer.pl, strefa18.pl, streamy.pl, filescloud.pl, freedoladowania.pl, odpowiadam.pl, drpenis.pl, zlokalizujtelefon.pl, HDvod.pl, hdplayer.pl, hdstream.pl, fullhd.pl). Firma oferuje swoim użytkownikom możliwość automatycznego tworzenia fałszywych witryn służących do wyłudzania subskrypcji SMS. Korzystając z odpowiedniego kreatora można stworzyć np. adres Na wypadek gdyby strona została zablokowana poniżej zrzut wyniku końcowego, w którym zdefiniowaliśmy nazwę, rozmiar i rodzaj pliku, liczbę dotychczasowych pobrań a nawet komentarze zadowolonych internautów. Przykład wygenerowanego oszustwa Nie wątpimy, że właściciel serwisu, legalnie działająca firma Loupe AdNew Sp. z o.o. sp. k, jedynie dostarczająca oszustom gotowe zestawy narzędzi i zarabiająca na ich działalności, stanowczo reaguje na wszystkie zgłoszone przypadki oszustwa. Tymczasem przekażcie ostrzeżenie tym, którzy Waszym zdaniem mogą go potrzebować.,Adam