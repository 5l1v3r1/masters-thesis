W serwisie Wirtualnej Polski pojawił się kilka dni temu z pozoru całkiem pożyteczny artykuł, opisujący dziesięć zasad bezpiecznego korzystania z rutera. Jedną z rekomendowanych zasad jest unikanie oprogramowania open source! Z dziesięciu zasad bezpiecznego obchodzenia się z ruterami, opublikowanych przez anonimowego autora WP we współpracy z anonimowymi „ekspertami z Netgear” dziewięć jest całkiem rozsądnych. Zmiana hasła administratora, ustawienie szyfrowania, aktualizacje oprogramowania – trudno się z nimi nie zgodzić. Dopiero ostatnia, dziesiąta porada, sprawiła, że spadliśmy z krzesła. Trzymacie się swoich stołków? To dobrze, bo oddajemy głos ekspertom:  Tak. Eksperci firmy Netgear uważają, że możliwość znalezienia błędów w kodzie źródłowym oprogramowania open source to jego wada – ponieważ, jak powszechnie wiadomo, w kodzie źródłowym oprogramowania zamkniętego błędów znaleźć nie sposób! Na wszelki wypadek utrwaliliśmy ten fragment na zrzucie ekranu. Przyda się kiedyś do prezentacji. Utrwalony genialny akapit Aby nabrać właściwej perspektywy dla oceny prawdziwości tej wypowiedzi proponujemy krótki przegląd występowania marki Netgear w naszych artykułach w ciągu ostatnich 2 lat. Dla porównania – DD-WRT ma 4 CVE (ostatnie w 2009), dla OpenWRT czy Tomato nie znaleźliśmy żadnych. Co na to eksperci Netgeara oraz autor Wirtualnej Polski? Chętnie byśmy ich o to zapytali, niestety nie podali w artykule swoich nazwisk. A szkoda… Aktualizacja: firma Netgear przesłała nam sprostowanie o treści:  NETGEAR pragnie podkreślić, że bardzo mocno wspiera rozwiązania open source, czego dowodem jest stworzona przez firmę kilka lat temu strona myopenrouter.com. Dziękujemy za czujność i mamy nadzieję, że zbiór zasad uwzględniający poprawkę zagwarantuje Wam bezpieczniejsze korzystanie z sieci. Pozwolimy sobie na mały komentarz do „sprostowania”. 9 punktów mówi o domowych ruterach, 10 naraz o urządzeniach UTM? Ile znacie urządzeń UTM z oprogramowaniem Open Source? A nawet gdyby jakieś istniały, to skąd znowu to uprzedzenie? Na trop artykułu z WP trafiliśmy dzięki temu Wykopowi.,Adam