Kiedy je pierwszy raz zobaczyliśmy, wiedzieliśmy, że musimy je mieć. Nie tylko dla siebie, ale przede wszystkim dla Was – w podziękowaniu za pomoc w prowadzeniu serwisu. Przeczytajcie zatem, kto zasłużył i co dostanie. Zdobycie tych naklejek nie było prostym zadaniem – ich oficjalny producent, niemiecka Partia Piratów, nie wysyła ich do innych krajów a do tego płatności przyjmuje tylko na własny rachunek bankowy. Nie ma jednak rzeczy niemożliwych, zatem w naszych rękach znajduje się już spora porcja naklejek identycznych jak na projekcie poniżej. Co trzeba zrobić, by je otrzymać? Część z Was już nie musi nic robić, a reszta też dostanie swoją szansę.  Na naklejkę już zasłużyły osoby, które spełniają przynajmniej jeden z poniższych warunków: Jeśli ktoś z Was czuje, że znajduje się na tej liście i chce dostać swoją naklejkę, to prosimy o kontakt pod znanym adresem poczty elektronicznej. Wystarczy podesłać nam oryginalny temat, który zainteresuje nas na tyle, że napiszemy o nim artykuł (oczywiście można też podesłać gotowy artykuł, nie obrazimy się o ile będzie trzymał poziom). Ważne, aby spełniał poniższe kryteria: Jako przykłady historyczne, które zdecydowanie zasługują na prezent, możemy wskazać takie artykuły jak Odkryto lokalizację polskiej stacji numerycznej pod Warszawą, Ukierunkowany atak na pracowników polskich samorządów czy Rutery banku PKO BP sprzedawane na Allegro po 50 PLN. Naklejki (tylko model o średnicy 9,5 cm) wysyłamy najdalej w kilka dni po otrzymaniu i zweryfikowaniu zgłoszenia, całkowicie na nasz koszt. Mamy ich tyle, że gdybyśmy je wszystkie rozdali, to mielibyśmy o czym pisać do końca przyszłego roku, tak więc dla wszystkich chętnych wystarczy. Czekamy na zgłoszenia, a na koniec jeszcze mała prezentacja naklejki w środowisku naturalnym. n W sieci znajdziecie także inne ciekawe przykłady użycia tych naklejek. Za przesłane do nas zdjęcie naklejki w atrakcyjnym miejscu możemy przyznać kolejną! Aktualizacja: Jeśli ktoś z zasługujących na naklejkę nie chce podawać swoich danych, to zapraszamy do Warszawy po odbiór osobisty. ,Adam