Każdy wyciek danych jest nieprzyjemny dla osób, których adresy i hasła zostały ujawnione. Są jednak witryny, które powinny wyjątkowo troszczyć się o prywatność swoich użytkowników. Niestety ta trudna sztuka nie udała się serwisowi gay.pl. Znany z wielu podobnych publikacji nvm udostępnił właśnie w swoim serwisie Polish Hackers Zone bazę danych serwisu gay.pl. Zawiera ona ponad 37 tysięcy rekordów użytkowników, zawierających między innymi login, hasło (hash MD5 bez soli), datę urodzenia oraz adres email. Wyciek danych z serwisu gay.pl Po raz kolejny mamy do czynienia z wyciekiem danych z serwisu, który nie wdrożył należytej ochrony haseł swoich użytkowników. Oczywiście przechowywania hashy MD5 jest lepsze od przechowywania haseł otwartym tekstem, jednak odgadnięcie 90% haseł nie powinno nastręczać trudności posiadaczom szybkich kart graficznych i dobrych słowników. Wszystkim użytkownikom serwisu radzimy szybki przegląd swoich haseł i pilną zmianę ich wszędzie tam, gdzie korzystali z takiego samego, jak na gay.pl.,Adam