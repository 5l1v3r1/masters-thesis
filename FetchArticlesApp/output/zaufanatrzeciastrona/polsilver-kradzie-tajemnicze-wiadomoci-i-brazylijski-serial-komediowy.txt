Niedawna afera z udziałem Polsilvera oraz związanego z nim forum przybrała własnie niecodzienny obrót. Otrzymaliśmy z konta Polsivera wiadomość wskazującą na to, że został oszukany przez swoich kolegów – wspólników. Gdy w ostatni piątek Polsilver – niezgodnie z wcześniejsza obietnicą – nie opublikował kolejnej paczki danych wykradzionych w trakcie włamania do Plus Banku, wszyscy zaczęli zadawać sobie pytanie, co mu w tym przeszkodziło. Również próbowaliśmy się z nim skontaktować, lecz bez skutku. Odezwał się dopiero dzisiaj – i jest to zadziwiający komunikat, który cytujemy w całości.  Uwaga, tekst zawiera słowa wulgarne.   ps. szczegoly na Victorii u Dyrmy Otrzymana wiadomość nie była podpisana kluczem PGP ani zaszyfrowana. Jedyne, co możemy potwierdzić, to to, że wysłał ją ktoś kto posiadał dostęp do skrzynki polsilver@Safe-mail.net, ponieważ był do niej załączony email wysłany przez nas wcześniej na ten właśnie adres. Jeśli wiadomość jest prawdziwa, to faktycznie może rzucić nieco światła na przedsięwzięcie przestępców. Zawiązana ad-hoc spółka okazała się nietrwała w obliczu porażki i nie mogąc wytransferować wykradzionych środków postanowiła skoncentrować się na szantażu, który również się nie powiódł. Brzmi to sensownie – choć trudno określić wiarygodność tej historii. Nie wiemy jednak, kto jest obecnie właścicielem skrzynki pocztowej Polsilvera i zaskakujące jest to, że tak ważnego komunikatu nie podpisuje swoim kluczem PGP. Być może wiadomość jest prowokacją? Ma kogoś zmylić lub nakłonić do nierozważnego zachowania? Może ktoś faktycznie przejął jego konta i podszył się pod niego, by odwrócić uwagę organów ścigania? Nie mamy pojęcia. Pozostaje czekać na dalszy rozwój sytuacji.,Adam