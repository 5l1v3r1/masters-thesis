Google po raz kolejny pokazuje, jak dba o użytkowników swoich usług. Tym razem światło dzienne ujrzały statystyki 5 lat funkcjonowania programu Safe Browsing. Trzeba przyznać, że Google wykonuje kawał świetnej roboty, co najlepiej widać w danych poniżej. Gdy 5 lat temu Google ogłosiło początek programu ochrony użytkowników przed złośliwym oprogramowaniem, obejmował on tylko wyniki wyszukiwania oraz reklamy. Dzisiaj w zakresie programu znajduje się także jeden z jego obecnie najważniejszych elementów – ochrona przeglądarek Firefox, Chrome i Safari. W przyszłości zapewne pojawią się kolejne elementy platformy, tymczasem spójrzmy na krótkie zestawienie najważniejszych liczb, którymi chwali się Google:  Ilość wykrywanych witryn phishingowych (źródło: Google)  Trzeba przyznać, ze liczby te robią wrażenie – nie tylko z punktu widzenia skuteczności automatów Google, ale także z perspektywy ilości zagrożeń, czających się w sieci. Oprócz zabezpieczania swoich użytkowników, Google oferuje również darmowy dostęp do danych dotyczących zagrożeń, często wykorzystywany nie tylko przez inne organizacje zajmujące się bezpieczeństwem, ale także przez naukowców, analizujących te zjawiska. Zespół programu Safe Browsing nie ogranicza swojego pola działania jedynie do wyników wyszukiwania i witryn internetowych. Dzięki ich pracy możliwe było także wprowadzenie rozwiązań zapewniających bezpieczeństwo wtyczek do Chrome’a oraz ochrony aplikacji na platformie Android. Możemy się spodziewać, że to właśnie platformy mobilne będą za kolejnych 5 lat głównym tematem kolejnego wpisu na blogu Google poświęconego programowi Safe Browsing.,Adam