W konkursie na najgłupsze wykorzystanie mediów społecznościowych konkurencja jest ostra, wydaje się jednak, że to zgłoszenie trudno będzie pobić. Dziewiętnastolatka z Nevady pochwaliła się na Youtube kradzieżą samochodu oraz napadem na bank. Opisywaliśmy już przypadek chłopaka, który wrzucił na Facebooka swoje zdjęcie, na którym spuszcza paliwo z radiowozu lokalnej policji, złodziei, którzy napadli na kafejkę internetową, zapominając wcześniej wylogować się z Facebooka czy całej grupy włamywaczy, publikujących w sieci swoje plany napadów. Wszystkich jednak przebiła Hannah Sabata, dziewiętnastolatka z Nebraski, publikując w sieci poniższe nagranie.  Hannah w tym filmie przyznaje się kolejno do: kradzieży funta marihuany, kradzieży samochodu (Pontiaka Grand Am) oraz napadu z bronią w ręku na bank, z którego ukradła 6256 dolarów. Krótko po publikacji nagrania szeryf hrabstwa York odebrał mnóstwo telefonów od osób, które rozpoznały złodziejkę, jednak pierwszy sygnał otrzymał od jej byłego męża. Hannah wysłała swojemu byłemu partnerowi smsa, w którym chwaliła się napadem na bank i zapraszała go do wspólnej wizyty w salonie tatuażu.  Zdjęcie po aresztowaniu  Kiedy dzień po napadzie policja aresztowała złodziejkę, ta nadal miała na sobie ubranie, w którym została utrwalona na taśmie z kamery bezpieczeństwa w obrabowywanym banku. Policjancie znaleźli również skradzione narkotyki, samochód oraz plecak, w którym Hannah wyniosła pieniądze. Została też odzyskana prawie cała skradziona kwota – brakowało tylko 30 dolarów. Hannie za jej wybryki grozi do 70 lat więzienia, a nam wydaje się, że powinna raczej zostać poddana psychoterapii.,Adam