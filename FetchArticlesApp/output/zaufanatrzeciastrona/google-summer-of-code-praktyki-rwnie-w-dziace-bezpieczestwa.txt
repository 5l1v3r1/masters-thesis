Co powiecie na 3 miesiące praktyk programistycznych sponsorowanych przez Google w największych projektach Open Source? Brzmi interesująco? Już za tydzień można zgłaszać swoje kandydatury – szczegóły znajdziecie poniżej. Google Summer of Code to program płatnych wakacyjnych praktyk studenckich w organizacjach Open Source sponsorowany przez firmę Google. W tym roku w programie bierze udział 137 organizacji i prawdopodobnie jak co roku zaakceptowanych zostanie nieco ponad 1000 studentów. Każdy ze studentów w przypadku powodzenia realizowanego projektu otrzyma zestaw upominków i 5000 USD. Do tej pory za samo dostanie się do projektu student otrzymywał 500 USD i dodatkowo po każdym z dwóch pomyślnie zakończonych etapów pośrednich 2250 USD. Takie warunki powodują, iż ilość chętnych jest dość duża – na przykład w 2008 roku na jedno miejsce przypadało 7 kandydatów. Statystyki z ostatnich lat pokazują, że blisko 90 procent projektów kończy się powodzeniem. Co roku w programie udział bierze kilka tuzinów studentów z Polski. W latach 2005-2012 w programie wzięło udział 49 studentów Politechniki Gdańskiej oraz 42 Politechniki Wrocławskiej, sprawiając, że obie uczelnie znalazły się wśród 10 najliczniej reprezentowanych w programie uczelni świata. Każdemu studentowi w ramach organizacji przydzielany jest mentor, który wyznacza cele projektu, pomaga rozwiązywać problemy i ocenia postępy studenta. Istnieje także możliwość proponowania własnych projektów, jednak wymaga zwykle wcześniejszego doświadczenia w proponowanej dziedzinie, by dobrze ocenić stopień skomplikowania projektu. Program podzielony jest na kilka etapów, podczas których zarówno organizacje jak i studenci przechodzą selekcję. Ponieważ etap wyboru organizacji już minął poniżej przedstawiamy etapy istotne z punktu widzenia studenta: Google jest bezwzględne jeśli chodzi o pilnowanie terminów, więc nie warto zwlekać z wysłaniem aplikacji i rozliczaniem poszczególnych etapów prac. Logo tegorocznej edycji W tym roku 13 organizacji oznaczyło swoje projekty jako związane z bezpieczeństwem. Są to Debian Project, FreeBSD, JBoss Community, Nmap Security Scanner, OpenKeychain (OpenPGP for Android), Openwall, Portable Native Client, Privly Foundation, RTEMS Project, Sustainable Computing Research Group, The Honeynet Project, The syslog-ng project oraz XMPP Standards Foundation. Wśród nich z punktu widzenia bezpieczeństwa na szczególne wyróżnienie zasługują FreeBSD, Nmap Security Scanner, Portable Native Client oraz The Honeynet Project. Spektrum dostępnych w nich projektów jest dość szerokie, od przygotowania testów poprzez przenoszenie kodu na inne platformy, optymalizację oprogramowania pod względem wydajności, poprawę bezpieczeństwa istniejących rozwiązań, implementację algorytmów kryptograficznych aż po rozwój piaskownic i oprogramowania do wykrywania podejrzanych elementów w plikach pdf. Jeśli chcecie spróbować swoich sił również w innych obszarach, to tu znajdziecie pełną listę wszystkich zaakceptowanych organizacji oraz projektów. Kilka rad, które zwiększą szanse na zostanie zaakceptowanym: Dodatkowo warto zauważyć, że niektóre uczelnie akceptują dyplomy z GSoC do rozliczenia obowiązkowych praktyk studenckich. Czasami studentom po pomyślnie zakończonej praktyce oferowana jest praca w organizacji. Wszystkich studentów – programistów zachęcamy do udziału w projekcie. Za podesłanie prawie gotowego artykułu dziękujemy Czytelnikowi, który chciał pozostać anonimowy.,Adam