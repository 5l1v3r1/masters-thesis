Dzisiejsza prezentacja Jacoba Appelbauma na konferencji 30C3 przedstawiła bardzo ciekawe szczegóły działalności NSA. Według pokazanych w jej trakcie dokumentów NSA potrafi między innymi wstrzykiwać pakiety WiFi z kilkunastu kilometrów. Jacob Appelbaum to znany specjalista ds. bezpieczeństwa, aktywny uczestnik projektu Tor, pracujący ostatnio wspólnie z magazynem Der Spiegel nad publikacją materiałów z archiwum Snowdena. Przed kilkoma godzinami przedstawił niepublikowane wcześniej slajdy z prezentacji, o których pisaliśmy wczoraj. Nowe szczegóły są co najmniej niepokojące. Poniżej przedstawiamy krótkie streszczenie najciekawszych materiałów, zapraszamy też do obejrzenia całej prezentacji. Zdalne atakowanie sieci WiFi Biorąc pod uwagę listę systemów i przeglądarek to zapewne slajd sprzed wielu lat (prezentacja prawdopodobnie pochodzi z roku 2007 – już wtedy NSA dysponowało taką technologią). IMSI catcher od NSA Przenośna stacja bazowa sieci komórkowej używana przez NSA. Jak opowiada Jacob, w okolicy ambasady Ekwadoru w Londynia, gdzie przebywa Julian Assange, widać było sieć operatora komórkowego z… Ugandy! Najwyraźniej szpiedzy z GCHQ zapomnieli przekonfigurować swój sprzęt. Włączanie nieaktywnych kart WiFi Wyłączyliście WiFi i śpicie spokojnie? NSA włączy je i wykorzysta. Ataki na serwery Della Jak dodaje Jacob, jeśli szukacie śladów złośliwego oprogramowania autorstwa NSA w swojej sieci, szukajcie pakietów UDP zaszyfrowanych RC6. Tylne furtki w produktach Apple Czytanie SMSów, list kontaktów, poczty, odczyt z mikrofonu i kamery, lokalizacja… Ataki na telefony Thuraya Ataki na oprogramowanie dysków twardych Formatowanie nie pomoże. Ataki na karty SIM Ataki na karty SIM Sprzętowe implanty w serwerach Della Podsłuchiwanie kabli monitorów Na zdjęciu jest kabel wideo – wlutowany element pozwala na zdalne pozyskanie obrazu z monitora poprzez wysyłanie w jego stronę odpowiedniego sygnału, który odbity przekazuje treść ekranu. To tylko niektóre ze slajdów, pokazanych dzisiaj przez Jacoba. Jeszcze raz polecamy obejrzenie całej prezentacji poniżej, a tutaj znajdziecie w formie testowo-obrazkowej pełen katalog gadżetów NSA.  Inne, również ciekawe właśnie opublikowane prezentacje to opis działu Tailored Access Operations, opis technik Quantum (globalne MiTM) oraz QFIRE.,Adam