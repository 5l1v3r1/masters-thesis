(źródło: btckeychain) Czasem o niektórych incydentach dowiadujemy się dopiero z komunikatów policyjnych. Według jednego z nich w marcu 2014 ktoś okradł polską giełdę internetową handlującą BTC i LTC na sporą kwotę. Policja znalazła sprawcę kradzieży. Często informujemy Was o różnych kradzieżach kryptowalut, rzadko jednak mamy okazję przekazać informację o złapaniu sprawcy. Tym razem jednak najwyraźniej albo sprawca się nie popisał, albo popisała się policja. W dzisiejszym komunikacie Komendy Wojewódzkiej Policji w Krakowie czytamy, że w marcu 2014 policja w Krakowie została powiadomiona przez polską internetową giełdę kryptowalut o włamaniu, w trakcie którego sprawca zmodyfikował zapisy w systemie informatycznym i wyprowadził LTC oraz BTC o wartości 85 tys. PLN. Jedyny komentarz Tym razem jednak choć nie wiemy, czy udało się odzyskać skradzione waluty, to wiemy, że policjanci na podstawie otrzymanych informacji ustalili, że sprawcą może być 28-letni Rafał W., informatyk, programista i administrator serwerów prowadzący działalność gospodarczą na terenie powiatu olkuskiego. Rafał W. zamieszkiwał od dłuższego czasu w jednym z miast wojewódzkich środkowej Polski. Policja otrzymała nakaz przeszukania i weszła do mieszkania sprawcy. Na podstawie informacji zebranych w trakcie analizy zatrzymanego sprzętu komputerowego ustalono, że Rafał interesował się mocno kryptowalutami, sprzedawał części do budowy koparek, udzielał się na forach a także pod fałszywą tożsamością założył konto bankowe oraz posiadał konta na licznych giełdach. Znaleziono także ślady wskazujące, że to on okradł giełdę, dzięki czemu do Sądu Rejonowego w Olkuszu trafił właśnie akt oskarżenia zawierający zarzuty z art. 287 kk tj. (oszustwo komputerowe). Komunikat policji nie wskazuje serwisu, który padł ofiarą włamywacza. W Krakowie swoją siedzibę mają co najmniej dwie polskie giełdy BTC – BitMarket24.pl (choć w marcu 2014 dopiero ruszała w wersji testowej) oraz AutoValuta.com (okradziona także, choć w listopadzie 2013 była giełda BidExtreme.pl z Olsztyna). Zwróciliśmy się do obu serwisów z prośbą o wyjaśnienia.  Bez wątpienia interesująca będzie także informacja, w jaki sposób doszło do włamania i kradzieży, jednak w polskim systemie prawnym akta postępowania są niejawne i dopóki ktoś nie zdecyduje się sam o tym opowiedzieć, to musimy na razie obejść się smakiem. A może Wy znacie jakieś szczegóły i zechcecie się nimi podzielić? Dziękujemy Czytelnikowi, który podesłał linka z informacją.,Adam