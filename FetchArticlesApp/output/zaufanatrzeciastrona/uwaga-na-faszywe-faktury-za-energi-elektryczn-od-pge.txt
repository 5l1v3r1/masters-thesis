Do skrzynek Polaków trafia własnie dobrze przygotowana próba oszustwa. Przestępcy podszywają się pod Polską Grupę Energetyczną i rozsyłają powiadomienia o rzekomej fakturze wymagającej opłacenia. Uważajcie. Złośliwe wiadomości trafiające do skrzynek Polaków najczęściej są do siebie bardzo podobne. W tym przypadku jest inaczej – przestępcy wykorzystują niektóre elementy ataku, których wcześniej nie spotkaliśmy, zatem przyjrzyjmy się tej kampanii. Temat rozsyłanej wiadomości brzmi Sama wiadomość wygląda następująco: Wygląd wiadomości Choć z pozoru dobrze przygotowana, przy uważniejszej analizie wiadomość wydaje się jednak nieco niechlujna. Polskie znaki wstawione są wręcz losowo (należnośc, dowiedź, szczeg’ołową), brak polskich znaków w temacie wiadomości a sformułowanie „Pobrać szczegółową fakturę” trąci translatorem. Pod oboma guzikami kryje się taki sam link w postaci np.: Serwisy fsiglobal.net, spaltron.net czy lureldeazucar.com wydają się być ofiarą przestępców. Przekierowują one połączenia do kolejnego serwisu, gdzie adres ma postać: Każde wywołanie przekierowania powoduje wygenerowanie nowego linku do innej subdomeny i do innego URLa. Udało się nam także trafić raz na domenę gdzie pozostała część adresu była skonstruowana w identyczny sposób. Użycie dynamicznych subdomen i fragmentów URL nie jest rewolucją, jednak nie spotkaliśmy się wcześniej w Polsce z takim schematem generowania adresów URL zapraszających do pobrania złośliwego oprogramowania. Prawdopodobnie ma on na celu utrudnienie tworzenia filtrów złośliwych adresów lub lepszą identyfikację ofiar. Pod drugim adresem odwiedzającego wita taka witryna: Strona przestępców Wpisanie prawidłowego kodu CAPTCHA skutkuje pobraniem pliku o rozmiarze zaledwie 1829 bajtów, zawierającego skrypt JS o nazwie PGE_eFaktura.js. Skrypt zawiera zaciemniony kod JS którego jeszcze nie analizowaliśmy – najprawdopodobniej pobiera docelowy plik binarny z zewnętrznego serwera i go uruchamia. Obie domeny używane w ataku zostały zarejestrowane 30 maja tego roku i są hostowane w serwerowni Hetznera. Chwilowo wskazują na adres IP 5.9.253.168. Analiza tego adresu IP pokazuje ciekawa historię powiązanych z nim domen: 2016-06-01 dt3.pge-ebok14.org 2016-05-26 ebok-gkpge17.com 2016-05-26 ebok-gkpge29.net 2016-05-26 ebok-gkpge34.org 2016-05-26 ebok-gkpge45.org 2016-05-26 ebok-gkpge64.com 2016-05-15 sledzenie-zasilek23.org 2016-05-15 sledzenie-zasilek61.com 2016-05-15 sledzenie-zasilek67.net 2016-05-15 sledzenie-zasilek92.biz 2016-05-12 fxf1.poczta-polska-info24.com 2016-05-12 poczta-polska-info72.net 2016-05-12 poczta-polska-info84.net 2016-05-12 poczta-polska-info96.org 2016-05-12 zge.poczta-polska-info24.com 2016-05-11 o21.poczta-polska-info72.net 2016-05-11 tpa4.poczta-polska-info84.net Jeśli macie informacje o powiązanych z nimi atakach to czekamy na kontakt. Na razie trafiliśmy tylko na ślad Cryptolockera:  Aktualizacja 2016-06-01 15:15 Jak informuje Krzysztof (dziękujemy!) z sieci pobierany jest ransomware przedstawiający się jako Crypt0L0cker. Stawka za odszyfrowanie plików to 1299 PLN. Tu już wyraźne ślady translatora.,Adam