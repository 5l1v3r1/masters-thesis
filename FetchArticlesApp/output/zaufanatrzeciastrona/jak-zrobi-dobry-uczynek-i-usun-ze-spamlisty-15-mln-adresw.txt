Jeden z naszych Czytelników otrzymał spam. Spam jak to spam – coś próbował sprzedać. Nasz Czytelnik nie byłby jednak naszym Czytelnikiem, gdyby nie sprawdził konstrukcji linka do wypisania ze spamu. A tam znalazł niespodziankę. Okazało się, że dzięki mechanizmom obsługującym możliwość rezygnacji z wysyłki każdy użytkownik może najpierw odtworzyć pełną listę grubo ponad miliona adresów email, a następnie wszystkie je z bazy usunąć. Ciekawe, prawda? Taka śmiesznostka z dziedziny specjalistów od PHP z górnej półki i SPAMu Dostałem śmieć z reklamą używanej Skody, a w nim taki zabawny link do wypisania: „Jeżeli chcą Państwo zrezygnować z otrzymywania atrakcyjnych ofert biznesowych w przyszłości, uprzejmie proszę kliknąć TUTAJ”, gdzie „TUTAJ” jest linkiem następującej konstrukcji: Powyższy skrypt PHP po podaniu we wskazanym parametrze liczby pokazuje ładne potwierdzenie wypisania konkretnego adresu e-mail, przypisanego do podanego identyfikatora NUMERYCZNEGO. Zatem prosty one-liner w Bashu: lub, jeśli brakuje lynx-a, można wget-em: i możemy wszystkich „wypisać” ;-))) lub pobrać darmową bazę, zawierającą prawdopodobnie ponad 1,5mln adresów. I dla uzupełnienia, w mailu był jeszcze drugi link: „W przypadku zainteresowania proszę kliknąć TUTAJ lub skontaktować się bezpośrednio ze sprzedawcą: 505 [xxx] 089 Jacek”. W tym miejscu „TUTAJ” jest linkiem konstrukcji: Przykład użycia linku Dla uzupełnienia fragmenty nagłówka wspomnianego śmiecia: Autorowi skryptów gratulujemy niefrasobliwego podejścia do problemu.,Adam