Rzadko promujemy cudze produkty lub usługi – jeśli to robimy, to tylko wtedy, gdy wierzymy, że niosą ze sobą wartość dla Czytelników. Tak też jest w przypadku cyklu warsztatów organizowanych przez firmę Securitum. Bezpieczeństwo aplikacji WWW to temat – rzeka. Większość z Was pewnie zna podstawy, część pewnie potrafi również analizować zaawansowane problemy, jednak trudno znaleźć kogoś, kto oznajmi, że wie już wszystko. Dlatego też warto czasem posłuchać specjalistów i razem z nimi poćwiczyć. Securitum proponuje trzy różne warsztaty, tworzące jedną ścieżkę szkoleniową. Pierwszy z nich, trzydniowy, to bezpieczeństwo aplikacji WWW. Warsztat ten pozwala poznać temat od podstaw i uporządkować posiadana już wiedzę. Doceniła go także firma PortSwigger, tworząca narzędzie Burp Suite:  Drugi warsztat to nowość w ofercie Securitum, czyli zaawansowane bezpieczeństwo aplikacji WWW. Opisalibyśmy, co zawiera, ale spora część programu przekracza nasze redakcyjne umiejętności pojmowania pojęć związanych z bezpieczeństwem WWW. Możecie sami sprawdzić program i ocenić, czy faktycznie zasługuje na określenie „zaawansowany”. Trzecim warsztatem z tego cyklu jest opisywany już kiedyś przez nas kurs Mario Heidericha Offensive HTML, SVG, CSS and other Browser-Evil. Ten poziom specjalizacji pewnie już zawsze pozostanie poza naszym zasięgiem, ale nie wątpimy, że są wśród Was osoby, które mogą nie tylko zrozumieć, o czym mówi Mario, ale także sporo się od niego nauczyć. Więcej informacji znajdziecie na stronach Securitum zlinkowanych w tekście lub na Sekuraku. Jeśli kogoś temat zainteresuje na tyle, by przejść całą ścieżkę szkoleniową, twórcy kursu oferują 10% rabatu od cen katalogowych przy zakupie całości. Znając prowadzącego Michała Sajdaka możemy śmiało powiedzieć, że ten, kto się na kurs wybierze, będzie zadowolony. Zachowując pełną przejrzystość: otrzymujemy wynagrodzenie za promocję tego szkolenia.,Adam