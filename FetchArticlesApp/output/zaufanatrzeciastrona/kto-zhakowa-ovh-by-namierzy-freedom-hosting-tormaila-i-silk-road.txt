Ciągle nie znamy wyjaśnienia przyczyn zeszłorocznych wpadek najpopularniejszych serwisów w sieci Tor – Freedom Hosting i Silk Road. Trzeba jednak przyznać, że pod koniec lipca w serwerowni OVH działy się dość dziwne rzeczy. Przez ładnych kilka lat dwa serwisy w sieci Tor grały na nosie organom ścigania. Freedom Hosting, obsługujący większość istniejących stron pedofilskich (oraz jak mówią szacunki ok. połowę wszystkich witryn w sieci Tor) a także Silk Road, największy narkotykowy bazar w historii sieci, wydawały się być nie do namierzenia i zablokowania. Tymczasem w ciągu 2 miesięcy nie tylko oba serwisy zostały zamknięte, ale także aresztowano ich założycieli. Jak mogło do tego dojść? Nie wiemy, czy opisane poniżej zdarzenia są ze sobą powiązane. Trzeba jednak przyznać, że jeśli mamy do czynienia ze zbiegiem okoliczności, to jest on naprawdę wyjątkowy. Przeczytajcie i oceńcie sami. 10 lipca 2013 – „przypadkowe” przechwycenie cennej przesyłki Amerykańskie służby celne przechwytują przesyłkę adresowaną do Rossa Ulbrichta, zawierającą 9 fałszywych dowodów tożsamości z jego zdjęciem, ale na różne nazwiska. Jeden z dokumentów to brytyjskie prawo jazdy 22 lipca 2013 – incydent w OVH Pod koniec lipca OVH ogłasza, że padło ofiarą wyrafinowanego włamania do własnej sieci. Włamywacze, pokonując kilka poziomów zabezpieczeń, uzyskali dostęp najpierw do konta email jednego pracownika, potem do połączenia VPN innego administratora, a w końcu do bazy danych wszystkich europejskich klientów firmy oraz infrastruktury firmy w Kanadzie, która umożliwiała zdalny dostęp do każdego serwera w OVH, którego administrator nie usunął domyślnego klucza SSH za pomocą którego OVH odzyskuje dostęp w razie problemów. Sprawcy zdarzenia nigdy nie zostali zidentyfikowani. 22 lipca 2013 – wykonanie obrazu serwera Tormail (hostowanego na Freedom Hosting) Akt oskarżenia w sprawie internetowego serwisu drukowania fałszywych kart kredytowych wspomina mimochodem:  23 lipca 2013 – wykonanie obrazu serwera Silk Road Akt oskarżenia przeciwko Rossowi Ulbrichtowi, oskarżonemu o prowadzenie Silk Road, mówi:  29 lipca 2013 – OVH ogłasza, że nie pozwala na hostowanie serwerów Tor w swojej infrastrukturze Komunikat OVH omawia nowe warunki korzystania z usług firmy, przy okazji informując, że:  Koniec lipca 2013 – aresztowanie Erica Marquesa, zarządzającego Freedom Hosting Według informacji mediów, Eric wynajmował serwery od „pewnej francuskiej firmy”. 1 sierpnia 2013 – przestaje działać Freedom Hosting Użytkowcy zgłaszają problemy z niedostępnością serwisu i wszystkich prowadzonych na nim witryn 3 sierpnia 2013 – ujawnienie ataku na użytkowników Freedom Hosting Pojawiają się pierwsze dowody na to, że w trakcie gdy strony Freedom Hosting informowały użytkowników je odwiedzających o niedostępności serwerów, jednocześnie przeglądarki były traktowane exploitem na JS. 20 grudnia 2013 – FBI dziękuje Francuzom FBI w oficjalnym komunikacie dziękuje francuskiemu oddziałowi ds. zwalczania przestępczości internetowej za wsparcie w sprawie Silk Road 22 stycznia 2014 – odwołana wspólna prezentacja Francuzów i FBI na temat Silk Road Krótko przed zaplanowaną prezentacją pt. „Informacje o wspólnej operacji FBI i francuskiego oddziału ds. zwalczania przestępczości internetowej przeciwko Silk Road” zostaje ona odwołana z nieznanych powodów. Oczywiście powyższy ciąg wydarzeń może być tylko zbiegiem okoliczności, ale równie dobrze ich przebieg mógł wyglądać następująco: Być może lipcowy incydent w OVH nie miał nic wspólnego z Freedom Hosting i Silk Road… Ale jakoś trudno nam w to uwierzyć.,Adam