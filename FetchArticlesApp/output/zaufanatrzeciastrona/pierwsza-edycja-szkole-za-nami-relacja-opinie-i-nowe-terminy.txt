W poprzednim tygodniu zakończyliśmy pierwszą edycję szkoleń prowadzonych przez naszych ekspertów. Chcieliśmy się z Wami podzielić wyniesionymi wrażeniami, opiniami kursantów a także zapowiedzieć kolejne edycje! Kiedy kilka miesięcy temu zdecydowaliśmy się zaproponować Wam szkolenia, nie widzieliśmy jeszcze, że z ich prowadzeniem wiąże się tyle atrakcji i przyjemnych wspomnień. Bardzo dziękujemy wszystkim dotychczasowym uczestnikom za wspólnie spędzony czas (nie tylko w ramach warsztatów) a tych, którzy jeszcze nie byli, zapraszamy do lektury relacji. Sterta puszek po coli i redbullu, puste kartony po pizzy i zdarte gardło Mateusza to nie jedyne efekty szkoleń z bezpieczeństwa aplikacji WWW oraz bezpieczeństwa aplikacji mobilnych. Oprócz wiedzy i materiałów w głowach i plecakach uczestników zostało nam wiele miłych wspomnień z rozmów z naszymi kursantami. Przekazywanie wiedzy to ciekawe zajęcie – ale dużo bardziej interesująca jest wymiana doświadczeń, a okazji ku temu nie brakowało. To, co oprócz wykładów i ćwiczeń można było usłyszeć na szkoleniu oraz po godzinach, zgodnie z zawieraną z uczestnikami umową pozostaje między nami, możemy jednak wspomnieć, że jedno ze szkoleń skończyło się hakowaniem na żywo kernela DragonFly BSD i równoczesną dyskusją o możliwych zaburzeniach oceny w procesie zbierania danych ze źródeł otwartych. Oddajmy teraz głos samym uczestnikom:    Choć niektóre dni były naprawdę nielekkie – zaczynaliśmy o 8 i na prośbę uczestników pracowaliśmy do 18 – to kursanci spod ziemi wydobywali siły na spotkania przy napojach orzeźwiających, które trwały do późnej nocy i przypominały czasami sesje „opowieści przy ognisku”. Wyniki ankiet również sugerują, że szkolenia się udały – zawartość merytoryczną szkolenia została oceniona średnio na 4.33/5 a sposób przekazywania wiedzy przez prowadzącego na 4.83/5. Choć jesteśmy dumni z osiągniętych wyników i zadowolenia uczestników, to naszym celem zawsze pozostaje 5/5! Nasi kursanci po szkoleniu Jeśli chce się przekonać, czy faktycznie nasze szkolenia są takie dobre, to już niedługo będzie ku temu dobra okazja w Warszawie. Trzydniowe szkolenie z bezpieczeństwa aplikacji WWW – atak i obrona odbędzie się w dniach 28 – 30 listopada, a szkolenie z bezpieczeństwa aplikacji mobilnych kilka dni wcześniej, bo 24 i 25 listopada. Dla osób, które zgłoszą się do końca października, przewidzieliśmy 10% rabatu, zatem warto się pospieszyć. Poniżej znajdziecie formularz zgłoszeniowy oraz szczegółowe opisy programów obu szkoleń. Możecie także od razu napisać na szkoleniaz3s@logicaltrust.net lub zadzwonić na nr +48 514 812 431 – z przyjemnością odpowiemy na wszystkie Wasze pytania. Oprócz dwóch podstawowych szkoleń uruchomiliśmy także program Security Awareness, w ramach którego proponujemy zarówno szkolenia wykładowe, jak i atrakcyjne warsztaty oraz szkolenia online. W przygotowaniu znajdują się także kolejne szkolenia, których premiera już niebawem.,Adam