W tym tygodniu absolutnym i niekwestionowanym zwycięzcą nieustającego konkursu na Wpadkę Tygodnia zostaje Michael Baker z miasteczka Jenkins w stanie Kentucky. Pan Baker popisał się tak piramidalną głupotą, że nikt, ale to nikt nie był w stanie stawić mu czoła. Popełnić przestępstwo to jedno. Popełnić przestępstwo na szkodę policji to drugie. Zrobić sobie zdjęcie w trakcie popełniania przestępstwa na szkodę policji to trzecie. Ale nic nie przebije wrzucenia tego zdjęcia na swój profil na Facebooku. Michael Baker zrealizował wszystkie 4 punkty recepty na sukces.  Jak widzicie na zdjęciu, pan Baker spuścił benzynę z samochodu lokalnej policji. Kiedy umieścił zdjęcie z tej akcji na Facebooku, szybko obiegło ono całe miasteczko. A skoro całe, to nie ominęło posterunku policji. Bohater został szybko zidentyfikowany i oskarżony o kradzież. Po wyjściu z aresztu nie omieszkał wrzucić na swojego Facebooka wpisu o treści yea lol i went too jail over facebook Zwycięzcy gratulujemy i wróżymy piękną karierę. Serwis Ning.com, umożliwiający stworzenie swojej własnej platformy społecznościowej, dorobił się ponoć ok. 100 mln użytkowników w ciągu ostatnich 7 lat. Tymczasem co najmniej od roku znany był problem z identyfikatorem sesji zapisanym w ciasteczku na komputerze użytkownika. Problem polegał na tym, że z łatwością można go było zamienić na identyfikator wybranego innego użytkownika. Problem odkryli holenderscy studenci, odpowiednie poprawki zostały wprowadzone. Dalej jednak nie rozumiemy, jak można było przeoczyć takie zaniedbanie. Poniżej krótka demonstracja działania podmiany sesji w ciasteczku.  ,Adam