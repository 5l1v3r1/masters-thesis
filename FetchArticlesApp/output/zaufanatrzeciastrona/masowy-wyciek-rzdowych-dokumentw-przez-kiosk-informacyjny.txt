Na szczęście nie w Polsce, tylko w Nowej Zelandii, ale warto prześledzić ten ciekawy scenariusz ataku. Nieprawidłowa konfiguracja publicznie dostępnego terminala może, jak się okazuje, doprowadzić do masowego wycieku wrażliwych danych. Jeden z nowozelandzkich urzędów, podległy ministerstwu spraw socjalnych, udostępnił wszystkim obywatelom odwiedzającym jego siedziby specjalne kioski informacyjne. Kioski te miały za zadanie ułatwiać poszukiwanie pracy – bezrobotny bez dostępu do internetu mógł przyjść do urzędu, napisać swoje CV i wysłać je do potencjalnych pracodawców. Inicjatywa godna pochwały, ale sposób implementacji katastrofalny z punktu widzenia bezpieczeństwa. Nowozelandzki dziennikarz został powiadomiony o nieprawidłowej konfiguracji kiosków i udał się do urzędu, by potwierdzić to odkrycie. Okazało się, że o ile system operacyjny, pod kontrolą którego działały kioski, miał kilka zabezpieczeń, w tym brak możliwości uruchomienia Eksploratora, to już menu „Otwórz plik” w Wordzie takich ograniczeń nie miało. Co gorsza okazało się, że komputery podłączone są do sieci ministerstwa i mają dostęp do wszystkich dysków sieciowych.   Lista komputerów w domenie (źródło: publicaddress.net)   Ilość informacji, jaka była dostępna dla użytkownika kiosku, jest przytłaczająca. Nagrania centrum telefonicznej obsługi klienta, rejestry wewnętrznych śledztw prowadzonych w sprawach defraudacji środków, faktury opłacone przez ministerstwo w ciągu całego roku, wyniki badań lekarskich beneficjentów ośrodków pomocy społecznej, dane klientów objętych windykacją, dane dzieci objętych programem szczególnej opieki, rachunki telefoniczne, rachunki zakupu lekarstw dla osób objętych pomocą… W dostępnych folderach można było znaleźć wszystkie te dane, które powinny być objęte szczególna ochroną. Do tego dziennikarzowi udało się również natrafić np. na pliki konfiguracyjne aplikacji.   Fragment pliku konfiguracyjnego (źródło: publicaddress.net)   To zapewne jedynie część dostępnych danych. Dziennikarz poinformował o swoim odkryciu ministerstwo, które natychmiast wyłączyło całą sieć kiosków i rozpoczęło wewnętrzne śledztwo w tej sprawie. Jak można było uniknąć tej wpadki? Kilka prostych zasad mogło znacząco utrudnić potencjalnemu włamywaczowi uzyskanie dostępu do poufnych informacji: Oczywiście nie każdy kiosk informacyjny potrafi oprzeć się mocy takich narzędzi jak iKAT (automatyczna platforma pokonywania zabezpieczeń kiosków), jednak bez wątpienia administrator sieci ministerstwa mógł włożyć więcej wysiłku w podniesienie poziomu jej zabezpieczeń. ,Adam