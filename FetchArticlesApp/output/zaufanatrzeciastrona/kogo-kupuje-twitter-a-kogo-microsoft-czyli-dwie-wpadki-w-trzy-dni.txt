Plany inwestycyjne największych graczy na rynku z reguły są jedną z najpilniej strzeżonych tajemnic firmy. Nie pomogą jednak przysłowiowe „szyny, miny, karabiny”, kiedy szefowie o planach firmy piszą przez pomyłkę na blogu lub Twitterze. W ciągu ostatnich trzech dni dwa razy przez media przetoczyła się fala sensacyjnych artykułów o najnowszych inwestycjach potentatów na rynku usług internetowych. Plany Twittera oraz Microsoftu wyciekły, ponieważ osoby na najwyższych stanowiskach przez pomyłkę opublikowały o kilka słów za dużo. Pierwszą wpadkę zaliczył nowy dyrektor finansowy Twittera. Pracujący w firmie od lipca tego roku Anthony Noto najwyraźniej jeszcze nie do końca opanował różnicę między wiadomościami prywatnymi a publicznymi tweetami. Trzy dni temu opublikował wpis o treści:   Internet oczywiście natychmiast rzucił się do analizy o kogo może chodzić i większość obserwatorów rynku obstawia firmę Shots, czyli startup, w którym głównym udziałowcem jest Justin Bieber. Oferowana przez firmę aplikacja umożliwia wykonanie selfie… i korzysta z niej kilka milionów nastolatek, których brakuje w portfolio Twittera. Czy to prawda? Pewnie dowiemy się wkrótce, jednak bez względu na kierunek inwestycji firmy, wpadka jej dyrektora finansowego była dość krępująca. Autorem drugiej wpadki jest Rajesh Jha, wiceprezes Microsoftu. Dzisiaj rano na firmowym blogu pojawił się tajemniczy wpis o treści „pusty wpis proszę usunąć”. Choć dość szybko zniknął ze strony, to zdążyły go pobrać czytniki RSS. Sam wpis nie był szczególnie ciekawy, jednak interesujący był link, do którego prowadził, a wyglądał on tak: Najwyraźniej wiceprezes pospieszył się z ogłoszeniem a gdy zorientował się, że popełnił błąd, to usunął tytuł wpisu. Zapomniał jednak, że na podstawie tytułu tworzone są linki i dzięki temu świat dowiedział się, że Microsoft przymierza się do zakupu firmy Acompli, oferującej całkiem sensownego klienta poczty na urządzenia mobilne. Microsoft kupuje Acompli Jak zatem widać czasem najtrudniejszym elementem w utrzymaniu tajemnicy planowanych zakupów okazuje się powstrzymanie szefów firmy od rozsyłania wiadomości do całego świata…,Adam