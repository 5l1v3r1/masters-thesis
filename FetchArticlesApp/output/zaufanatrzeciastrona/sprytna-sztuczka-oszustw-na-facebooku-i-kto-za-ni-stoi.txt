Facebookowi oszuści w swojej najnowszej pułapce na naiwnych stosują sprytną, wcześniej znaną choć rzadko spotykaną sztuczkę techniczną przekonując internautów, że to właśnie oni wygrali atrakcyjne nagrody w konkursie. Oszuści pod pretekstem rzekomego wygrania drewnianego domku dla dzieci nakłaniają użytkowników Facebooka do zapisania się na subskrypcję, która miesięcznie kosztuje 80 PLN. W linka przestępców kliknęło już co najmniej 6 tysięcy osób a my pod koniec artykułu próbujemy namierzyć oszusta, który nabiera internautów. Oszustwo zaczyna się na stronie rzekomego sklepu Kids – Zabawki dziecięce, który w opisie nie posiada nawet adresu WWW. Profil nieistniejącego sklepu Na profilu znajduje się wpis z „konkursem”. Rzekomy konkurs Jak widać w sidła przestępców wpadło mnóstwo osób – 14 tysięcy udostępnień i 10 tysięcy komentarzy robi wrażenie. Wyniki mają być opublikowane 25 kwietnia (historia edycji pokazuje, że pierwszym terminem był 18 kwietnia), jednak post niżej już 20 kwietnia znajdziemy rozstrzygnięcie konkursu. Rzekome rozstrzygnięcie konkursu Wpis z „ogłoszeniem wyników” jest regularnie kasowany i podmieniany na nowy, z mniejszą liczbą komentarzy. Na czym polega jednak sztuczka przestępców? Kliknięcie w pierwszą pozycję na liście zwycięzców przenosi zalogowane osoby do ich własnego profilu Facebooka. Sprawdźcie sami: https://www.facebook.com/profile.php?=7432645066541. W linku brakuje fragmentu adresu („id”) co powoduje, że wczytywana jest domyślnie strona użytkownika. Wiele osób po kliknięciu w linka i trafieniu na swój profil wierzy w to, że właśnie wygrało i grzecznie realizuje kolejne instrukcje oszustów. Link http://bit.ly/kids-wyniki przenosi na stronę http://worldgames.eu/FB/kids/. Domena worldgames.eu była zarejestrowana 6 października 2015 a osoba rejestrująca podała adres email kamiloc@op.pl. Była używana wcześniej m. in. w oszustwach związanych z grą World of Tanks a nadal znaleźć można na niej oszustwo związane z League of Legends. Strona „konkursowa” Próba wykonania kolejnych kroków prowadzi do ekranu z prośbą o wpisanie numeru telefonu oraz przepisanie kodu otrzymanego w wiadomości SMS. Prośba o podanie nr .telefonu Ramka pobierana jest z adresu http://wpisujetu.pl/A1/fefe273db0/ a „regulamin” znajduje się pod adresem http://obrazkovo.pl/reg znanym nam już z wcześniejszych oszustw, prowadzonego przez firmę Hastro Sp. z.o.o. Alternatywna metoda weryfikacji „nagrody” to wysłanie wiadomości SMS o treści ag.otwieram na numer 92550. Oczywiście „regulamin” zawiera zapisane małą czcionką informacje o koszcie usługi, a na stronie w stopce znajduje się informacja, że drewniany domek wygra jedna z osób które do końca czerwca prześlą najciekawszą odpowiedź na pytanie „Dlaczego właśnie to Ja mam mieć u Siebie w ogrodzie plac zabaw?” Naszym zdaniem właściwsze jest pytanie „Dlaczego ja ciągle wierzę w Świętego Mikołaja i daję się oszukiwać przestępcom”. Niestety link złodziei jest dość popularny – tylko przez 3 dni kliknęło w niego ponad 6000 osób. Statystyki z bit.ly Co gorsza nie jest to jedyna kampania oszustów – identyczne oferują możliwość wygrania grilla ogrodowego lub basenu. Drugi profil oszustów Trzeci profil oszustów Na dobry początek znamy adres email osoby rejestrującej domenę (kamiloc@op.pl) oraz pseudonim osoby, która skonfigurowała skrócony link w serwisie bit.ly (lightoo). Zobaczmy, gdzie nas to zaprowadzi. Szukając w Google adresu email trafiamy na stronę związaną z Ostrowcem Świętokrzyskim, gdzie znajdujemy wpis o treści:  Z kolei numer GG 8814862 prowadzi do wpisu na MobilneForum.pl, gdzie fragment wpisu brzmi:  Można także trafić na wpis na forum Gierman.pl użytkownika kamil11141 cytujący ten sam numer GG i wskazujący na pochodzenie z Ostrowca Świętokrzyskiego. I w ten sposób zataczamy małe kółko. Skoro potwierdziliśmy już związek numeru GG zarówno z adresem email jak i pseudonimem użytym w opisywanej kampanii, to zobaczmy, czym ten użytkownik się zajmuje. Jego nr GG można znaleźć na forum Zarabiam.com, popularnym wśród oszustów. A tak oto wygląda profil naszego bohatera: Profil Light Pseudonim brzmi znajomo, prawda? Light promuje firmę Firesub, która z kolei jest operatorem serwisów Obrazkovo.pl oraz WpisujeTu.pl – tych samych, które użyte były w opisywanym wyżej oszustwie. Light ma na forum rangę „Fanatyk” za napisanie prawie tysiąca postów. Ich lektura jest pouczająca:   Uważajcie na oszustów i ostrzeżcie znajomych, którzy nie czytają jeszcze z3s. Inne aktywne oszustwa tego samego przestępcy: Pod tym linkiem znajdziecie pełną listę wraz z całą historią sięgającą września 2014.,Adam