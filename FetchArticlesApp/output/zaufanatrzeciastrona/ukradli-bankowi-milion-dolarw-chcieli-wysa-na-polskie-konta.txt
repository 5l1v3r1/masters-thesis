Firewalle, IDSy, IPSy, antywirusy i VPNy nie pomogły amerykańskiemu bankowi uniknąć trywialnego włamania. Tradycyjnie zawiódł pracownik, który zniwelował niemal wszystkie zabezpieczenia i ułatwił życie przestępcom. Pewnego październikowego poranka nieustalony do tej pory sprawca wysłał z konta banku dwa przelewy do dwóch banków w Polsce na łączną kwotę niecałego miliona dolarów. Pokażemy Wam krok po kroku jak do tego doszło. Bank Stanowy w Bellingham to mała placówka, zatrudniająca zaledwie 5 pracowników. Mimo małej skali działalności wdrożyła ona wiele mechanizmów i procedur bezpieczeństwa, które okazały się być w omawianym przypadku całkowicie bezużyteczne. Środki finansowe banku chroniły następujące rozwiązania: Mimo wszystkich wymienionych powyżej mechanizmów bezpieczeństwa dnia 28 października 2011 roku we wczesnych godzinach porannych ktoś wysłał z banku dwa przelewy: o godzinie 7:12 na kwotę 485 tysięcy dolarów do warszawskiego oddziału Citibanku oraz o godzinie 7:21 na kwotę 455 tysięcy dolarów do katowickiego oddziału banku ING. W czasie wykonywania operacji nikogo w siedzibie banku nie było. Jak to możliwe? Aby to zrozumieć musimy prześledzić chronologię wydarzeń z raportu biegłego, badającego kluczową stację roboczą. Wg Google gdzieś tutaj znajduje się siedziba banku Wyniki badania komputera, z którego dokonano przelewu oraz zeznania pracowników opowiadają następującą historię: Następnego dnia rano przestępca skorzystał z okazji, połączył się z komputerem w banku i wygenerował oba przelewy. To jeszcze nie koniec historii, ponieważ przestępca zadbał o zwiększenie szansy na to, że przelewy nie zostaną na czas cofnięte: O całym incydencie dowiedzieliśmy się tylko i wyłącznie dlatego, że bank pozwał swojego ubezpieczyciela. Co ciekawe, sąd nakazał wypłatę odszkodowania. Co prawda uznał, że bank był winien wielu zaniedbań, ale stwierdził też, że mimo wszystkich zaniedbań do straty by nie doszło, gdyby nie działanie włamywacza. Jako że bank był ubezpieczony od włamań, to ubezpieczyciel powinien wypłacić odszkodowanie. Taka sytuacja.,Adam