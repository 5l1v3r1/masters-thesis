Po ponad 4 latach działania mamy przyjemność zaprosić Was na szkolenia organizowane pod szyldem ZaufanejTrzeciejStrony. Chcemy by były one jak nasze artykuły – ciekawe, zabawne i jednocześnie bezbłędne technicznie i wyczerpujące temat. Byliście już na szkoleniach, na których było bardzo zabawnie? A może byliście na takich, na których było bardzo technicznie? My chcemy połączyć te dwa elementy w jednej sali (ale na dwóch projektorach). Przeczytajcie z czego, gdzie i kiedy chcemy Was przeszkolić. Nasz program szkoleniowy zaczynamy od dwóch tematów – bezpieczeństwa aplikacji WWW oraz bezpieczeństwa aplikacji mobilnych. Nasza redakcja ma przyzwoite pojęcie o obu obszarach, ale chcemy, by szkolenia prowadzili prawdziwi eksperci, dlatego zaprosiliśmy do ich przygotowania i poprowadzenia zawodowych pentesterów z firmy LogicalTrust z wieloletnim doświadczeniem na scenie i za klawiaturą. Borys Łącki i Mateusz Kocielski z którymi współpracujemy prawie od początku istnienia naszego serwisu gwarantują najwyższy poziom merytoryczny połączony z talentem do przystępnego przekazywania wiedzy i dostarczania dobrej rozrywki. Jesteśmy przekonani, że to jedni z najlepszych szkoleniowców na naszym rynku. My też zajrzymy na zajęcia by podzielić się z Wami ciekawymi historiami o których nie zawsze mogliśmy pisać w naszym serwisie. Poniżej znajdziecie krótkie opisy szkoleń i linki do ich dłuższych wersji. Argument dla szefa i działu HR Szkolenie skierowane jest do programistów, administratorów i pentesterów. Od uczestników oczekujemy znajomości podstaw budowy aplikacji webowych oraz koncepcji bezpieczeństwa. W trakcie szkolenia chcemy solidnie omówić i przećwiczyć najczęściej występujące błędy bezpieczeństwa w aplikacjach WWW oraz metody ich wykorzystania przez atakujących. Dzięki temu rozwiniecie umiejętność identyfikacji błędów w aplikacjach oraz ich skutecznego atakowania i neutralizacji. Czas trwania: 3 dni (21h) Liczba uczestników: maksymalnie 12 osób Termin: 12 – 14 września 2016 r. Lokalizacja: Warszawa Następny termin: 3 – 5 października 2016 r. Lokalizacja: Katowice Cena: 3900 PLN netto/os Prowadzący: Adam z z3s, Mateusz Kocielski Na osobnej stronie znajdziecie pełny program szkolenia, harmonogram zajęć, informacje organizacyjne, odpowiedzi na często zadawane pytania oraz formularz zgłoszeniowy. Szkolenie skierowane jest do programistów i testerów. Od uczestników oczekujemy znajomości podstaw budowy aplikacji mobilnych oraz koncepcji bezpieczeństwa. W trakcie szkolenia chcemy solidnie omówić i przećwiczyć najczęściej występujące błędy bezpieczeństwa w aplikacjach mobilnych oraz metody ich wykorzystania przez atakujących. W jego trakcie rozwiniecie umiejętność identyfikacji błędów w aplikacjach oraz ich skutecznego atakowania i neutralizacji. Czas trwania: 2 dni (15h) Liczba uczestników: maksymalnie 12 osób Termin: 26 – 27 września 2016 r. Lokalizacja: Warszawa Cena: 2600 PLN netto/os Następny termin: 10 – 11 października 2016 r. Lokalizacja: Katowice Prowadzący: Adam z z3s, Mateusz Kocielski Na osobnej stronie znajdziecie pełny program szkolenia, harmonogram zajęć, informacje organizacyjne, odpowiedzi na często zadawane pytania oraz formularz zgłoszeniowy. Zapraszamy Was do lektury stron opisujących poszczególne szkolenia – znajdziecie tam sporo informacji. Jeśli czegoś brakuje – piszcie, a uzupełnimy. Mamy nadzieję, że z częścią z Was spotkamy się we wrześniu.,Adam