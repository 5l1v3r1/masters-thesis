W ostatnich dniach do skrzynek internautów trafiają wiadomości których nadawcy podszywają się pod Główny Urząd Statystyczny oraz Państwową Inspekcję Pracy a ich treść ma za zadanie przekonać przedsiębiorców do uruchomienia załącznika. Przestępcy jak zawsze wiedzą, że najlepiej manipuluje się odbiorcą grając na jego emocjach. Wysyłane przez nich wiadomości bazują na strachu przedsiębiorcy przed urzędową kontrolą lub niewypełnieniem jednego z licznych obowiązków. Taki tytuł nosi wiadomość poczty elektronicznej którą od środy mogli otrzymywać przedsiębiorcy. Jej zawartość wygląda następująco: Treść fałszywej wiadomości   Informujemy, że Wasza firma została wylosowana do udziału w obowiązkowej ankiecie SP-3 „Sprawozdanie o działalności gospodarczej przedsiębiorstw za 2015 r.”. Prawny obowiązek przekazywania danych statystycznych wynika z art. 30 pkt 3 ustawy z dnia 29 czerwca 1995r. o statystyce publicznej (Dz. U. Nr 88, poz 439, z późn. zm.) oraz rozporządzenia Rady Ministrów z dnia 9 listopada 2010 r. w sprawie programu badań statystycznych statystyki publicznej na rok 2011 (Dz. U. Nr 239, poz. 1594, z późn. zm.). Prosimy o pobranie pisma klikając tutaj lub przechodząc na stronę www.gusgov.pl/sprawozdanie_2016.rar oraz wypełnienie go drukowanymi literami. Hasło do archiwum to: sprawozdanie. W ciągu 14 dni skontaktuje się z Państwem nasz konsultant w celu potwierdzenia wypełnienia formularza oraz umówienia terminu odbioru dokumentów. Dyrektor Urzędu Statystycznego w Warszawie Zofia Kozłowska Informacja dla sprawozdawcy. Wiadomość wygenerowana automatycznie. Prosimy na nią nie odpowiadać oraz oczekiwać kontaktu. Wiadomość została dość dobrze przygotowana. Przestępcy dzień przed rozpoczęciem wysyłki zarejestrowali domenę gusgov.pl, łudząco podobną do prawdziwego adresu GUSu. Pod adresem kryło się archiwum zawierające złośliwe oprogramowanie ukryte w pliku o nazwie Nie wiemy jeszcze, co mieszkało w pliku, ale może komuś przydadzą się takie informacje: GUS najwyraźniej wie już o problemie, ponieważ zamieścił na swojej witrynie odpowiedni komunikat. Domena gusgov.pl już wczoraj nie odpowiadała na próby połączenia. Dzisiaj z kolei dostajemy zgłoszenia kolejnego oszustwa, gdzie tym razem nadawca podszywa się pod Państwową Inspekcję Pracy. Wiadomość wygląda następująco: Wiadomość oszustów Nie zawiera innej treści oprócz stopki, za to towarzyszy jej załącznik o nazwie Jest to plik Worda, próbujący nakłonić odbiorcę do uruchomienia makr. Widok zawartości załącznika Uruchomienie makro skutkuje pobraniem pliku z adresu zlokalizowanego na serwerach KEI.PL Excel.exe to samorozpakowujące się archiwum RAR, zawierające dwa pliki: gg.exe oraz 0023starthav.exe. Szczegóły pliku: Zawartość to ransomware Encryptor RaaS, działające w modelu „ransomware as a service”, gdzie autor oprogramowania szyfrującego udostępnia je pobierając niewielką prowizję od klientów. Stawka za odszyfrowanie to ok. 100 dolarów. Strona ransomware pod adresem http://zem6b3aofh2ysehq.onion Przestępcy sprytnie wybrali moment swoich ataków, gdy odbiorcy, rozproszeni drugą majówką, mogą w przypływie stresu podjąć nieracjonalną decyzję i otworzyć otrzymaną wiadomość. Przed takim atakiem w 100% nie uchronią żadne mechanizmy, jednak pomóc mogą odpowiednie szkolenia dla pracowników. Dziękujemy Czytelnikom nadsyłającym próbki ataków.,Adam