Mamy chyba nowy rekord głupoty w publikowaniu zdjęć na portalach społecznościowych. Nasz rodak, przebywający w austriackim więzieniu, za pomocą nielegalnego smartfona wrzucił na Facebooka swoje zdjęcie z krzakiem marihuany konopi. Aby było ciekawiej, marihuanę konopie ze zdjęcia wyhodował właśnie w więzieniu, w którym przebywa. Najwyraźniej zakłada karny do tej pory dość liberalnie podchodził do egzekwowania regulaminu wśród pensjonariuszy ośrodka. Jak donosi brytyjski dziennik Metro, nasz rodak Marcin Z., odbywający karę pozbawienia wolności w austriackim więzieniu w Garsten, całkiem przyjemnie zorganizował sobie pobyt. Przede wszystkim był posiadaczem przemyconego za kraty smartfona, dzięki któremu miał wygodny dostęp do internetu. Smartfon ten stał się pośrednim sprawcą problemów Polaka. Oprócz smartfona w jego ręce trafiły również sadzonki lub przynajmniej nasiona konopi indyjskich, którym zapewnił odpowiednie warunki i otrzymał całkiem przyzwoitego rozmiaru roślinki. Wszystko było dobrze do momentu, kiedy postanowił się pochwalić swoją hodowlą. W internecie. Na Facebooku znalazło się zdjęcie Marcina, na którym na pierwszy rzut oka znajduje się pod wpływem substancji odurzających. Dodatkowo wrażenie to może potęgować charakterystyczny krzaczek zajmujący 1/3 kadru. Zdjęcie, które obiegło internet Fotka stała się jednak bardziej popularna, niż przypuszczał i dotarła również do jego więziennych strażników. Efekt był dość przykry nie tylko dla Polaka, ale także dla jego współwięźniów. Cały budynek dokładnie przeszukano, rekwirując wiele nielegalnie posiadanych przez więźniów przedmiotów. Obecnie nasz rodak musiał zostać objęty specjalnym nadzorem, ponieważ otrzymywał pogróżki od rozżalonych towarzyszy niedoli. Niestety nie podzieli się z nami swoim komentarzem, ponieważ nie ma już dostępu do internetu, a w zamian za swoje osiągnięcie czeka go grzywna za przemycenie telefonu oraz drugi wyrok za posiadanie substancji odurzających. Marcin zdecydowanie wskakuje na pierwsze miejsce w rankingu najgłupszych pomysłów na zdjęcie na Facebooku, bijąc na głowę nawet chłopaka, który zamieścił tam zdjęcie, jak kradnie benzynę z radiowozu. ,Adam