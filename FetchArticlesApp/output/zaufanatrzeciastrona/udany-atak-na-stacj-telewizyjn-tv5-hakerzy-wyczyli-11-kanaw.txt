Włamywacze, podpisujący się jako Cyberkalifat, nie tylko przejęli strony WWW i konta w serwisach społecznościowych, ale także wyłączyli nadawanie kanałów telewizyjnych i poważnie uszkodzili serwery firmy. Wczoraj około godziny 22 islamscy włamywacze przejęli kontrolę nad wieloma elementami infrastruktury jednej z największych francuskich stacji telewizyjnych TV5 Monde. Do przejęć kont Facebooka, Twittera a nawet głównej witryny WWW zdążyliśmy się już przyzwyczaić – tym razem jednak atakujący wyłączyli transmisję kanałów telewizyjnych. Wczoraj około godziny 22 większość profili TV5 w mediach społecznościowych oraz zawartość witryny WWW uległy nagłej zmianie. Atakujący przejęli kontrolę nad kontem stacji na Facebooku, Twitterze, G+ oraz w serwisie Youtube  Na profilu FB zostały opublikowane zdjęcia dowodów tożsamości oraz innych dokumentów osób, które rzekomo są krewnymi francuskich żołnierzy, uczestniczących w operacjach przeciwko ISIS. O ile dostęp do serwisów społecznościowych został bardzo szybko, bo już po ok. 4 godzinach odzyskany, to dużo poważniejsze problemy dotknęły istotniejszą część infrastruktury stacji. Witryna WWW, również przejęta przez atakujących, została po chwili przełączona w tryb serwisowy, a obecnie jest całkowicie niedostępna. Strona WWW Najbardziej bolesną konsekwencją było jednak wyłączenie transmisji kanałów TV. Dyrektor stacji, Yves Bigot, poinformował, że przez kilka godzin stacja nie mogła w ogóle prowadzić transmisji, a obecnie udało się przywrócić transmisję jednego kanału, jednak stacja nie może odtworzyć programów wcześniej nagranych oraz uruchomić produkcji nowych materiałów. Informacja o braku możliwości nadawania sygnału z powodów niezależnych od woli stacji Na podstawie dotychczasowych informacji możemy powiedzieć, że jest to jeden z najpoważniejszych ujawnionych ataków na infrastrukturę firm działających w branży medialnej. Większe straty poniosło do tej pory jedynie Sony Pictures, którego historię mogliście śledzić kilka miesięcy temu. Najwyraźniej tym razem włamywacze również uzyskali kontrolę nad wewnętrzną siecią firmy i mogli doprowadzić do znacznych szkód. W przypadku konfliktów rozgrywających się równolegle w świecie wirtualnym każdy istotny zasób drugiej strony staje się infrastrukturą krytyczną.,Adam