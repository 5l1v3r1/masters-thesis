Dzięki najnowszemu projektowi ustawy hazardowej wiemy, jakimi metodami rząd chce blokować dostęp do stron internetowych. Na nieszczęście dla ministerstwa i szczęście dla internautów blokady metody te są trywialne do ominięcia. W ostatnich latach wielokrotnie próbowano w Polsce wprowadzić blokowanie wybranych stron internetowych, jednak do tej pory projekty te upadały pod społeczną krytyką połączoną z brakiem technicznych możliwości blokowania które będzie jednocześnie tanie i skuteczne. Niestety najwyraźniej te argumenty już do rządzących nie trafiają i wkrótce możemy się spodziewać przyjęcia tzw. ustawy hazardowej, która wprowadzi rzeczywistą cenzurę sieci w Polsce. Co prawda ustawa antyterrorystyczna też umożliwia blokowanie zasobów, ale obstawiamy, że pierwsza w praktyce zablokowana strona będzie należała do firmy oferującej usługi hazardowe). Metod blokowania stron internetowych nie brakuje. W największym skrócie (gdyby ktoś chciał zgłębiać szczegóły to najlepiej szukać tutaj) ich podstawowy katalog wraz z kluczowymi wadami i zaletami wygląda następująco: Ostatni (choć pewnie nie ostateczny) projekt nowelizacji ustawy wskazuje, że rząd zadecydował o wyborze modelu blokowania DNS, czyli pierwszego wariantu z powyższej listy. Artykuł 15f pkt. 5 znowelizowanej ustawy ma brzmieć następująco:  W praktyce oznacza to, że dostawcy internetu (przedsiębiorcy telekomunikacyjni działający na terenie Polski na podstawie polskich przepisów) posiadający własne serwery DNS mają je tak skonfigurować, by klient wpisujący w przeglądarkę adres www.zlyserwishazardowy.com trafiał na stronę serwowaną przez Ministerstwo Finansów, gdzie zapewne przeczyta, jak bardzo okrada budżet państwa swoim niecnym postępowaniem. Skoro cały ruch skierowany do złych firm hazardowych będzie trafiał na jeden adres zarządzany przez Ministerstwo Finansów, to co złego może się zdarzyć? Ktokolwiek będzie kontrolował ten serwer będzie mógł: Pozostaje nam mieć nadzieję, że ktokolwiek będzie zarządzał tym serwerem, będzie posiadał wystarczające kompetencje, by go skutecznie zabezpieczyć przed tyloma pokusami. Co w takiej sytuacji ma zrobić biedny internauta który akurat pisze pracę magisterską o internetowym hazardzie? Możliwości jest całe multum – jak na poniższym obrazku.  Internauci w zasadzie powinni cieszyć się z rządowego wyboru metody blokowania stron. Dzięki tej decyzji zapewne nie dotknie ona nikogo. Rząd będzie zadowolony (przynajmniej początkowo), że zablokował, a internauci nie poczują w ogóle skutków blokady. A to dlatego, że aby ją ominąć, wystarczy: Jak zatem widzicie, technik jest multum a większość z nich może być użyta również przez osoby niezbyt biegłe w kwestiach komputerowych. Co jednak stanie się gdy rząd się zorientuje że jego blokada nie działa? Może na przykład zmusić operatorów internetowych do blokowania ruchu UDP na porcie 53, blokując niezależne i zagraniczne serwery DNS, może także dopisać do listy strony opisujące metody omijania blokady (wersja ZaufanejTrzeciejStrony w sieci Tor jest w przygotowaniu), może także zmusić operatorów do zastosowania innych rodzajów blokad. Nie wiemy, co jeszcze rządowi może przyjść do głowy, gdy zobaczy, że miliony z krajowego hazardu się nie pojawiły a Polacy jak grali przez internet, tak grają nadal. Przygotowaliśmy zatem dla Was krótką ściągawkę pokazującą, jakimi metodami które blokady najprościej ominąć.  Jak zatem widzicie, bez względu na rodzaj wprowadzonej blokady, najskuteczniejszymi narzędziami jej ominięcia pozostają Tor oraz VPN. Sieć Tor ma tę zaletę, że jest darmowa, lecz także tę wadę, że wiele serwisów może niechętnie patrzeć na użytkowników z niej korzystających a i prędkość działania, choć dużo lepsza niż kiedyś, czasami pozostawia sporo do życzenia. Optymalnym narzędziem rozwiązującym wszystkie problemy cenzury w polskich warunkach będzie zapewne zawsze (bo – chociażby ze względów kosztowych – nie zanosi się na model chiński) usługa VPN. Można oczywiście kupić ją w gotowej formie u dostawcy VPN, jednak adresy znanych VPNów także mogą kiedyś trafić na listę blokad, zatem dobrym pomysłem jest postawienie swojego serwera świadczącego taką usługę. W naszym serwisie znajdziecie: Dzięki trwającej promocji w Aruba Cloud możecie mieć VPNa na dwa miesiące za darmo a po okresie promocji będzie Was kosztował mniej niż 5 PLN miesięcznie. Poza tym własny serwer może mieć wiele ciekawych zastosowań – o innych napiszemy już wkrótce. Dla pełnej przejrzystości – za przygotowanie oraz opublikowanie powyższego artykułu otrzymujemy wynagrodzenie (i to nie od rządu).,Adam