Czym może zakończyć się opublikowanie w sieci loginu i hasła administratora witryny kuratorium oświaty wraz z adresem panelu zarządzania? Odpowiedź na to pytanie można było znaleźć w ciągu ostatniej godziny na stronie łódzkiego kuratorium. W świecie rzeczywistym zaproszenie przez Facebooka kilkuset lub kilku tysięcy osób na domówkę swoją lub znajomego z reguły kończy się potężną demolką i interwencją policji. Nie inaczej wygląda podobne wydarzenie w świecie wirtualnym, choć nie było ani Facebooka, ani domówki. Tuż przed godziną 19 w serwisie karachan.org (oczywiście na boardzie /b/) pojawił się wpis, zapraszający do odwiedzin w panelu administracyjnym serwisu internetowego łódzkiego kuratorium oświaty. Post z karachan.org Wśród różnych komentarzy, pojawiających się w wątku, oprócz zapowiedzi wizyt tzw. bagiet o godzinie 6 rano, przewinęła się również informacja, prawdopodobnie od autora pierwszego wpisu, o metodzie włamania: Wygląda zatem na to, że w witrynie zidentyfikowano błąd typu local file inclusion arbitraty file download, który pozwolił na odczytanie pliku konfiguracyjnego, zawierającego dane logowania do bazy a następnie stworzono dodatkowe konto administratora i udostępniono je internautom. Już kilka minut po publikacji pierwszego wpisu witryna nosiła pierwsze ślady działalności grupy użytkowników karachan.org. Wygląd strony ok. godziny 19 Przez kolejną godzinę trwał niekończący się ciąg zmian edycyjnych. Koło godziny 20 witryna wyglądała tak: Wygląd strony ok. godziny 20 Powyższe przykłady pokazują, czym kończy się społecznościowy model edycji treści serwisu. Krótko po godzinie 20 strona przestała działać, co jest całkiem niezłym czasem reakcji administratora (chyba, ze to któryś z internautów dostał się do systemu operacyjnego serwera). Nie jest to pierwszy tego typu przypadek – wcześniej podobnego najazdu użytkowników karachana doświadczyła już witryna Centralnej Komisji Edukacyjnej oraz strona powiatu sierpeckiego. Za informację o włamaniu dziękujemy Piotrowi.,Adam