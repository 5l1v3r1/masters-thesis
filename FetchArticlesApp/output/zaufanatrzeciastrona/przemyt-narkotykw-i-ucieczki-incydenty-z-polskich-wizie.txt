Jeden z naszych Czytelników, Piotr, znalazł w sieci dokumenty dotyczące polskiej służby więziennej. W naszej ocenie nie jest to to efekt wycieku, a dokumenty mogły być świadomie opublikowane – niemniej zawierają bardzo ciekawe informacje. Od czasu do czasu czytamy o przypadkach przemytu narkotyków do więzienia lub o spektakularnych ucieczkach więźniów. W odnalezionych dokumentach możemy poznać wiele szczegółów podobnych wydarzeń które miały miejsce w polskich zakładach karnych – stanowią ciekawy przewodnik po świecie OPSEC. W dokumencie Narkotyki w służbie więziennej znajdziemy spis różnych incydentów związanych ze środkami odurzającymi (prawdopodobnie dotyczy on okresu 2003-2004): W dokumencie Służba wartownicza znajdziemy spis incydentów związanych z błędami wartowników: W dokumencie Zagrożenia bezpieczeństwa jednostek penitencjarnych oraz przyczyny ich powstawania znajdziemy przykłady korupcji strażników, przemocy w zakładach karnych, opisy buntów oraz ucieczek. Oprócz powyższych informacji na serwerze Centralnego Ośrodka Szkolenia Służby Więziennej znajdziemy także szczegółowe programy szkolenia personelu, instrukcje obsługi broni takiej jak ręczna wyrzutnia granatów łzawiących, strzelba powtarzalna Winchester, pistolet Walther P99, strzelba powtarzalna Mossberg, karabinek Kałasznikowa czy pistolet maszynowy PM-98, dokument opisujący zasady funkcjonowania systemu Centralna Baza Danych Osób pozbawionych Wolności Noe.NET (łącznie z wzorem wniosku o przyznanie uprawnień) czy też politykę haseł poczty elektronicznej (solidną) lub wzorzec tworzenia loginu użytkownika (3-cyfrowy numer jednostki + 3-cyfrowy numer porządkowy + pierwsza litera imienia + 3 pierwsze litery nazwiska + domena). Instrukcja obsługi Wszystkie wymienione i cytowane powyżej dokumenty są dostępne publicznie i nie wygląda na to, by zostały udostępnione przez pomyłkę. Czy powinny się znajdować na publicznych serwerach – tę ocenę zostawiamy już Wam.,Adam