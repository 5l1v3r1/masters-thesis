(źródło: Phillie Casablanca) Jeśli mielibyśmy wskazać najlepszego wykładowcę w branży bezpieczeństwa to były to bez wątpienia Mikko. W Polsce bywa dość regularnie, jednak rzadko można go zobaczyć za darmo. Taka okazja własnie nadchodzi – nie przegapcie, bo warto. Mieliśmy okazję oglądać Mikoo Hypponena na żywo kilka razy i za każdym razem robił świetne wrażenie. Mówi bardzo ciekawie i ma ogromny talent do wyciągania zaskakujących wniosków z powszechnie znanych faktów. Kolejna okazja będzie już w środę o godzinie 9 w ramach darmowej części konferencji Security Case Study w Warszawie. Wystarczy się tylko zarejestrować. Oprócz Security BSides, spotkań WHEEL Evening, OWASP czy ISACA oraz imprez uczelnianych brakuje w Warszawie dobrych imprez związanych z bezpieczeństwem nie wymagających opłaty za wstęp. Na szczęście organizatorzy konferencji Security Case Study znaleźli na to sposób i w środę oraz czwartek będzie można łyknąć trochę wiedzy i rozrywki na ich imprezie. Część konferencji jest płatna, lecz spory jej kawałek będzie dostępny gratis.  Gwiazdą części darmowej będzie bez wątpienia Mikko, lecz nie jest to jedyny wykład warty wysłuchania. W czwartek będzie można posłuchać Johna Matherly’ego, założyciela Shodana a przez całą środę i czwartek śledzić występy w ramach dwóch ścieżek konferencyjnych – numer 2 i 4. Pełną listę darmowych wykładów znajdziecie w programie konferencji, my tylko wskażemy, że ciekawe rzeczy powinni pokazywać co najmniej: Mateusz Olejarka, Hanna Tułowiecka, Artur Barankiewicz, Łukasz Bromirski, Wojciech Wiewiórowski czy Marcin Dudek. Darmowych wykładów jest dużo więcej, będzie można także poodwiedzać stoiska wystawców – a jeśli znajdzie naszą ekipę w charakterystycznych koszulkach to pewnie i z nami przy okazji porozmawiać. Wystarczy się zarejestrować. Do zobaczenia!,Adam