Google opublikowało garść statystyk na temat swoich programów dla łowców błędów. Z każdego wykresu wynika, że nasi rodacy zarówno liczbą jak i jakością zgłaszanych błędów byli w minionym roku w ścisłej światowej czołówce. Coraz więcej firm uruchamia programy „bug bounty”, czyli nagród dla łowców błędów. Google znane jest z wieloletniej współpracy z badaczami oraz wyjątkowo wysokich kwot wypłacanych nagród. W skali całego świata spora część wypłat z zeszłego roku trafiła do Polaków. Spójrzmy na to, jak plasowaliśmy się jako kraj w rankingach. Jednym z wykresów przedstawionych przez Google jest zestawienie liczby osób z poszczególnych krajów, które otrzymały nagrody pieniężne w ramach programów bug bounty w Google (używamy liczby mnogiej bo jest ich co najmniej 3 – osobny dla aplikacji WWW, Chrome i Androida). Spójrzmy na słupki:  Widzimy, że Polska w tym rankingu znajduje się na 9 miejscu. Jeśli jednak spojrzymy na kraje, które w kategorii „liczbowej” nas wyprzedziły, to wszystkie – oprócz Izraela – mają dużo większą populację niż Polska. Z szybkiej kalkulacji w pamięci wychodzi nam, że uwzględniając liczbę ludności poszczególnych krajów lądujemy w okolicach trzeciego miejsca za Izraelem i Niemcami. Ale przecież nie ilość się liczy, a jakość. Spójrzmy zatem na kolejny wykres.  Rozmiar kropek na mapie odpowiada wysokości wypłaconych nagród w roku 2016. Kropkę większą niż Polska mają tylko Chiny i Rosja (Rosjanie wyprzedzili nas o 10 tysięcy dolarów). Jako że poważniejsze błędy to wyższe wypłaty, oznacza to, że znaleziska polskich badaczy miały duży wpływ na bezpieczeństwo usług Google. Rzut oka na kolejny wykres, pokazujący historię wypłat, nie pozostawia wątpliwości – z roku na rok jest coraz lepiej i pozycja Polski w tym rankingu rośnie. Chińczyków pewnie już nikt nie dogoni, ale i tak nie mamy się czego wstydzić.  Pozostaje pogratulować łowcom i życzyć udanego roku 2017.,AdamGoogle opublikowało garść statystyk na temat swoich programów dla łowców błędów. Z każdego wykresu wynika, że nasi rodacy zarówno liczbą jak i jakością zgłaszanych błędów byli w minionym roku w ścisłej światowej czołówce. Coraz więcej firm uruchamia programy „bug bounty”, czyli nagród dla łowców błędów. Google znane jest z wieloletniej współpracy z badaczami oraz wyjątkowo wysokich kwot wypłacanych nagród. W skali całego świata spora część wypłat z zeszłego roku trafiła do Polaków. Spójrzmy na to, jak plasowaliśmy się jako kraj w rankingach. Jednym z wykresów przedstawionych przez Google jest zestawienie liczby osób z poszczególnych krajów, które otrzymały nagrody pieniężne w ramach programów bug bounty w Google (używamy liczby mnogiej bo jest ich co najmniej 3 – osobny dla aplikacji WWW, Chrome i Androida). Spójrzmy na słupki:  Widzimy, że Polska w tym rankingu znajduje się na 9 miejscu. Jeśli jednak spojrzymy na kraje, które w kategorii „liczbowej” nas wyprzedziły, to wszystkie – oprócz Izraela – mają dużo większą populację niż Polska. Z szybkiej kalkulacji w pamięci wychodzi nam, że uwzględniając liczbę ludności poszczególnych krajów lądujemy w okolicach trzeciego miejsca za Izraelem i Niemcami. Ale przecież nie ilość się liczy, a jakość. Spójrzmy zatem na kolejny wykres.  Rozmiar kropek na mapie odpowiada wysokości wypłaconych nagród w roku 2016. Kropkę większą niż Polska mają tylko Chiny i Rosja (Rosjanie wyprzedzili nas o 10 tysięcy dolarów). Jako że poważniejsze błędy to wyższe wypłaty, oznacza to, że znaleziska polskich badaczy miały duży wpływ na bezpieczeństwo usług Google. Rzut oka na kolejny wykres, pokazujący historię wypłat, nie pozostawia wątpliwości – z roku na rok jest coraz lepiej i pozycja Polski w tym rankingu rośnie. Chińczyków pewnie już nikt nie dogoni, ale i tak nie mamy się czego wstydzić.  Pozostaje pogratulować łowcom i życzyć udanego roku 2017.,Adam