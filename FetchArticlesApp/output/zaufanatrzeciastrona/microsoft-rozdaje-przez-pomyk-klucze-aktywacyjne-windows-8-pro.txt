Jeszcze długo przed oficjalną premierą Windows 8 w sieci można było znaleźć metody aktywacji pirackiej wersji oprogramowania. Dzięki najnowszemu odkryciu internautów nie trzeba już kombinować – klucz aktywacyjny można dostać gratis od Microsoftu. Pomyłki producentów oprogramowania mogą ich drogo kosztować. Szczególnie, jeśli rozdają za darmo klucze licencyjne do swojego flagowego produktu. Jak odkryli użytkownicy Redditu, posiadacze Windows 8 mogą uzyskać od Microsoftu darmowy klucz bezterminowej licencji dla swojego systemu. Wraz z Windows 8 Microsoft zrezygnował z kluczy masowych, używanych głównie przez przedsiębiorstwa, które pozwalały na aktywowanie wielu kopii systemu tym samym kluczem. Była to ulubiona metoda piratów komputerowych, pozwalająca na łatwe i bezproblemowe zarejestrowanie systemu. W Windows 8 klucze masowe zastąpił Key Management System, czyli rozwiązanie wymagające, by każda kopia systemu miała swój indywidualny klucz aktywacyjny, który wymaga kontaktu z serwerem aktywacji raz na 180 dni. Piraci uruchomili zatem nieoficjalne serwery KMS, rozdające klucze licencyjne zainteresowanym. Jak jednak taki klucz zastąpić indywidualnym, legalnym kluczem nie wymagającym ponownej aktywacji co pół roku? Dzięki najnowszej promocji Microsoftu, posiadacze pirackich wersji Windowsa mogą dostać nowy, indywidualny, legalny klucz aktywacyjny gratis od producenta. Promocja polega na tym, ze do systemu Windows 8 Pro możemy dostać darmową licencję na Windows Media Center. Kawał polega jednak na tym, że: Formularz zgłoszenia po darmowy klucz licencyjny Dzięki tej nieoczekiwanej promocji, użytkownicy Windows 8 Pro, którzy najpierw zainstalowali swój system z wykorzystaniem nieaktywnego kodu, następnie aktywowali go przy pomocy pirackiego serwera KMS, mogą podmienić swój piracki kod na kod całkowicie legalny, wydany przez Microsoft. Co ważne, kod tej obowiązuje bezterminowo i nie sposób stwierdzić, że wcześniej Windows 8 był aktywowany nielegalnie. Opisywana powyżej promocja Microsoftu kończy się w styczniu, ale niewykluczone, że gdy pracownicy giganta z Redmond przeczytają wpis na Reddicie, mogą ograniczyć jej zakres. Chyba, ze był to świadomy ruch firmy, mający zwiększyć podobno niewielkie zainteresowanie ich najnowszą wersją systemu. ,Adam