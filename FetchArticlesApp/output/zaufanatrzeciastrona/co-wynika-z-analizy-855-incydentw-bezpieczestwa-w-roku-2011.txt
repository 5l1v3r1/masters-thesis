Firma Verizon od kilku lat publikuje coroczne raporty, podsumowujące incydenty analizowane przez jej dział Risk Team. Wspólnie z organami ścigania z USA, Australii, Holandii, Wielkiej Brytanii i Irlandii zbiera informacje i przedstawia w formie rocznego podsumowania. Co wynika z danych za rok 2011? Raport 2012 Data Breach Investigations przygotowano w oparciu o przeprowadzone przez zespół Verizon oraz zespoły ścigania przestępczości komputerowej 5 krajów analizy 855 incydentów związanych z naruszeniem bezpieczeństwa w różnych organizacjach. Raport obejmuje jedynie incydenty, w których doszło do naruszenia poufności informacji. Nie znajdziemy w nim incydentów, których skutkiem nie był wyciek danych, czyli np. ataków typu DDoS. Raport przedstawia kilka ciekawych trendów i obserwacji. Najistotniejsze z nich to: Rekomendacje w raporcie zostały podzielone na dwie sekcje: dla małych i dla większych przedsiębiorstw. Małe firmy mają łatwe zadanie – podstawową radą autorów raportu jest zmiana domyślnych haseł, szczególnie w systemach typu POS (Point of Sales). Drugą wskazówką jest wdrożenie rozwiązań zabezpieczających punkty zdalnego dostępu do sieci wewnętrznej, np. poprzez ustanowienie reguł kontroli dostępu lub instalację firewalla. Dla firm większych, o dobrze rozwiniętej infrastrukturze IT, główne zalecenia to audyty kodu źródłowego i testy penetracyjne aplikacji www oraz przede wszystkim analiza logów. W większych firmach z reguły istnieją już rozwiązania rejestrujące zdarzenia z obszaru bezpieczeństwa, jednak najczęstszym problemem jest to, że nikt tych logów nie przegląda. Wszystkim czytelnikom zainteresowanym tematem polecamy lekturę całego raportu – wygląda na to, że dość wiarygodnie przedstawia skalę i charakter obecnie spotykanych zagrożeń.,Adam