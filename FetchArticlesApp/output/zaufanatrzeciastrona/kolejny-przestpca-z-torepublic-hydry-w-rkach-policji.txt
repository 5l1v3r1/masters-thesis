Polscy policjanci nie próżnują – kilka dni temu dokonano kolejnego zatrzymania użytkownika forum ToRepublic a później także Hydra. Tym razem w ręce organów ścigania trafił CharlieTheUnicorn, m.in. handlujący kontami bankowymi. W ostatnich miesiącach policjanci walczący z polską przestępczością internetową odnoszą sukces za sukcesem. Po zatrzymaniach The Venom Inside, kybera oraz Polsilvera przyszedł czas na użytkownika ukrywającego się ostatnio pod pseudonimem CharlieTheUnicorn. CharlieTheUnicorn to względnie nowy pseudonim – na Hydrze i ToRepublic pojawił się dopiero pod koniec roku. W jego ofercie znajdowały się konta w wielu polskich bankach. Od konkurencji różnił się tym, że sprzedawał tzw. konta – matki, czyli konta faktycznie zakładane przez osoby odwiedzające oddziały banków. Te osoby to najczęściej mniej lub bardziej nieświadome tzw. słupy, które za 100-200 PLN zakładają konto na własne dane, przyjmują na nie przelew i wypłacają środki lub przekazują wszystkie dane konta swoim mocodawcom. Oprócz kont – matek w obrocie znajdują się również dużo mniej cenione konta – klony, czyli konta założone w innych bankach za pomocą konta – matki i przelewów internetowych. Fragment oferty przestępcy W ofercie oprócz PKO BP, mBanku czy PEKAO SA znajdowały się także konta Neobanku, ING, Aliora, Millenium, BZ WBK, Banku Pocztowego i Eurobanku. CharlieTheUnicorn był bardzo przekonany o swojej anonimowości. Na początku grudnia napisał na forum:  Nie da się ukryć, że zakładanie kont – matek to dość ryzykowny interes. Trzeba mieć naganiaczy, którzy szukają słupów, trzeba odbierać karty, przekazywać gotówkę – wymaga to sporego zaufania oraz kontaktów osobistych. Mimo wcześniejszych ryzykownych sytuacji CharlieTheUnicorn się nie poddawał i w końcu wpadł. Warszawska policja zatrzymała go wraz z dwoma kolegami, z których najwyraźniej jeden był słupem, a drugi naganiaczem lub wspólnikiem. Zatrzymani na zdjęciu policyjnym Jakub S., bo tak został zidentyfikowany przez policję, wraz z kolegą Kamilem R. namówili Daniela T. na założenie rachunku w banku (zapłacili mu za to 150 PLN). Na ten rachunek wpłynęły środki z oszustw na Allegro. Kiedy panowie próbowali wypłacić 7000 PLN, pojawiła się policja i przerwała transakcję. Zatrzymani przyznali się do zarzucanych czynów i udzielili wyjaśnień. Wbrew pozorom główny zatrzymany mógł nie być tylko zwykłym handlarzem kontami, lecz grać ważniejszą rolę w przestępczym procederze. Ostrzeżenie o jego wpadce zostało bardzo szybko opublikowane na forum. Ostrzeżenie o wpadce Na forum znaleźć można także sugestie, że CharlieTheUnicorn nie pojawił się znienacka, lecz wcześniej długo występował na ToRepublic pod pseudonimem Francuz47. Wydaje się to prawdopodobne, ponieważ Francuz47 miał bardzo podobna ofertę handlową. Sprzedawał duże ilości kont – matek, których posiadacze nie byli sprawdzani w BIK. Również Francuz47 nigdy nie sprzedawał kont sklonowanych (a przynajmniej tak sam twierdził). Kwestie te pewnie wkrótce wyjaśni analiza biegłego.,Adam