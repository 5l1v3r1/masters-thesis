(źródło: Phillie Casablanca) O bezpieczeństwie aplikacji mobilnych nie mówi się zbyt wiele na spotkaniach branżowych, ale ze względu na to, jak szybko rośnie liczba smartfonów, jest to na pewno temat, który będzie się pojawiał coraz częściej. Rzadko zapraszamy Was na konferencje, gdzie bezpieczeństwo nie jest głównym motywem przewodnim. Czasem trafia się jednak impreza, gdzie poruszanych jest tyle tematów z naszej działki, że warto się zastanowić nad udziałem Już w nadchodzącym tygodniu, 4-6 lutego 2015 w Warszawie, odbędzie się bardzo ciekawa międzynarodowa konferencja dla programistów i projektantów z dziedziny urządzeń i aplikacji mobilnych – MCE 2015. Na konferencji tej między innymi będzie można sporo się dowiedzieć o bezpieczeństwie aplikacji mobilnych. Nieczęsto mamy w Warszawie okazję gościć tylu zagranicznych prelegentów. Wiedzą dzielić się będą eksperci z całego świata, tacy jak Nikolay Elenkov z Tokio, autor książki “Android Security Internals”, Eric Lafortune, twórca Proguarda (de-facto standardu w zaciemnianiu kodu aplikacji androidowych), czy też Max Bazaliy, ekspert bezpieczeństwa aplikacji iOS z Bluebox Security. Dodatkowo ciekawą prezentację dotyczącą płatności zarówno mobilnych jak i też za pomocą urządzeń typu “Wearable” poprowadzi Cristiano Betta z PayPala/BrainTree. Mapka prelegentów Organizatorzy konferencji nie poprzestali na samych tylko wykładach. Częścią konferencji będzie również ciekawy panel dyskusyjny w którym właśnie ci eksperci będą rozmawiać na temat związany z motywem przewodnim konferencji MCE – “Mobile with Human Touch”. Wszyscy wiemy, jak ważny w kwestii bezpieczeństwa jest czynnik ludzki. W sprawach bezpieczeństwa to człowiek najczęściej jest najsłabszym ogniwem. Konferencja MCE jest konferencją zarówno dla programistów, jak i projektantów. Zazwyczaj jest tak, że bezpieczeństwo i wygoda użytkowania nie idą w parze. W tym wypadku dyskusja będzie właśnie o tym, w jaki sposób programiści i projektanci mogą pracować razem tak, aby technologia nie była przeszkodą, ale stawała się “niewidzialna” i pomagała w utrzymaniu bezpieczeństwa użytkownika. Jako partner medialny przedsięwzięcia zapraszamy do wzięcia udziału w MCE zarówno tych, którzy programują, jak i tych, którzy projektują aplikacje mobilne, a ważne dla nich jest bezpieczeństwo ich użytkowników. Rejestracja jest co prawda zamknięta ale z naszym kodem promocyjnym można zarejestrować się jeszcze do wtorku. Wystarczy napisać maila na contact@mceconf.com z hasłem ZTS.,Adam