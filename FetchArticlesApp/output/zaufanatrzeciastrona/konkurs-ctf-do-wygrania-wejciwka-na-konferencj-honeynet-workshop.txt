(źródło: Infomastern) Dawno nie ogłaszaliśmy żadnego konkursu, zatem czas najwyższy. Dzisiaj do wygrania będzie darmowa wejściówka na bardzo ciekawą konferencję, która już za miesiąc odbędzie się w Warszawie. Tym razem zadania są trochę trudniejsze. Nasz poprzedni konkurs, w którym można było wygrać wejściówkę na SECURE, miał dziesięć zadań (możecie sobie przypomnieć treść i rozwiązanie). Tym razem zadań będzie mniej, bo tylko trzy. Wszystkie zostały przygotowane przez Tomka Bukowskiego, pracownika CERT i członka zespołu Dragon Sector. W naszej ocenie są trudniejsze niż poprzednia edycja (choć oczywiście nadal możliwe do rozwiązania), bardziej jednak pasują do merytorycznego charakteru konferencji niż odnajdywanie znaczków ukrytych w pliku graficznym. Konkurs skończył się szybciej, niż się spodziewaliśmy – Konrad podał wszystkie flagi chwilę przed północą. Oprócz niego swoje odpowiedzi zdążyło przesłać 14 osób. Dziękujemy uczestnikom i poczekamy chwilę z podaniem rozwiązań, by wszyscy chętni mogli spróbować swoich sił. Imprezę organizuje fundacja Honeynet Project, zajmująca się analizą internetowych ataków oraz tworzeniem narzędzi podnoszących poziom bezpieczeństwa sieci. Lokalnie Honeynet Project wspierany jest w przygotowaniach przez NASK oraz CERT Polska, dzięki którym mamy dla Was dzisiejszą nagrodę główną. Sama konferencja odbędzie się w dniach od 12 do 14 maja w Warszawie. W trakcie dwóch dni wykładów uczestnicy będą mogli posłuchać o monitorowaniu, analizie i zwalczaniu botnetów, honeynetach i honeypotach, analizie złośliwego oprogramowania (również w urządzeniach mobilnych) oraz bezpieczeństwie wirtualizacji. Rzadko w Polsce spotykamy taką koncentrację fachowych wykładów na tematy związane z bezpieczeństwem. Jeśli zatem interesuje Was ten zakres zagadnień, to zapraszamy do naszej zabawy. Honeynet Project zaprasza Aby dać wszystkim równe szanse konkurs wystartuje z opóźnieniem. Regulamin oraz zadania konkursowe pojawią się pod tym linkiem dzisiaj o godzinie 21:00. Zasady będą bardzo podobne do poprzedniego konkursu – kto pierwszy, ten lepszy, zatem zarezerwujcie sobie wieczór – najlepiej do rana. Jako że zwycięzca (lub zwyciężczyni?) może być tylko jeden, to informujemy, także że udział w konferencji kosztuje 150 dolarów za wykłady i drugie tyle w przypadku, gdyby kogoś bardziej interesowały warsztaty.,Adam