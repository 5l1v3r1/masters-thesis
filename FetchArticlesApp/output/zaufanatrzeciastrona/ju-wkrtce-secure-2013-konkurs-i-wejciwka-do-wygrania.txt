Co roku odbywa się w Polsce kilka konferencji dotyczących bezpieczeństwa komputerowego, na których warto być. Już wkrótce jedna z nich – SECURE 2013. Mamy dla Was wejściówkę gratis – wystarczy tylko wygrać konkurs :) Zespół CERT Polska, organizujący konferencję, jak zwykle zadbał o ciekawe grono prelegentów. Konferencję otworzy prezentacja Ryana Kazanciyana, dyrektor technicznego firmy Mandiant, specjalizującej się w analizach powłamaniowych i wykrywaniu zagrożeń typu APT. Mandiant był między innymi autorem ciekawego raportu na temat jednej z najbardziej aktywnych grup chińskich hakerów. Prezentacja Ryana będzie dotyczyła wniosków wyciągniętych z analizowanych ataków. Temat chińskiej strategii działania w cyberprzestrzeni omówi także ppłk William Hagestad II, autor książki „21st Century Cyber Warfare” i specjalista w tej dziedzinie. Oczywiście zagrożenia typu APT nie będą jedynym wątkiem konferencji. Ciekawa będzie bez wątpienia sesja poświęcona atakom DDoS z udziałem przedstawiciela Cloudflare, PCSS oraz prelegentów z Czech, którzy będą mogli podzielić się świeżymi doświadczeniami z pierwszej ręki. W ciemno polecamy także wykład dr. Wiewiórowskiego o bezpieczeństwie danych osobowych w świecie aplikacji mobilnych. Dr Wiewiórowski jest jednym z niewielu polskich urzędników, który łączy fachową wiedzę związaną z piastowanych stanowiskiem z głębokim zrozumieniem kwestii technologicznych, a do tego potrafi o tym wszystkim opowiedzieć. Wśród prelegentów nie zabraknie także rodaków znanych z ciekawych występów: Piotra Koniecznego, Michała Sajdaka i Gynvaela Coldwinda. Aby zobaczyć ich po kolei nie trzeba będzie nawet zmieniać sali :) Grono prelegentów uzupełniają przedstawiciele Torproject.org, OWASP oraz Honeynet Project, gwarantując prezentacje o charakterze merytorycznym, a nie marketingowym. Zgodnie z tradycja ważnym elementem konferencji są także warsztaty (oraz wieczorna impreza). W tym roku wziąć udział można w następujących zajęciach: Konferencja odbywa się w dniach 9-10 października w Warszawie. Dzięki wsparciu organizatorów tak jak w zeszłym roku mamy dla Was darmową wejściówkę na część wykładową. Tym razem jednak by ją otrzymać trzeba będzie rozwiązać 10 zagadek, a nie jedną. Aby dać wszystkim zainteresowanym szansę równego startu, konkurs ogłosimy dzisiaj (w sobotę) o godzinie 21:30. Zapraszamy do wzięcia udziału w konkursie, a jeśli ktoś woli prostsze i szybsze rozwiązania, to zawsze może zarejestrować się na stronie organizatorów konferencji z użyciem kodu „zaufana3strona8proc” zapewniającego 8 procent zniżki. ,Adam