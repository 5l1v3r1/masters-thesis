Kilka dni temu na Twitterze pojawiła się grupa JurassicSec, która najwyraźniej specjalizuje się w publikowaniu danych związanych z naszym krajem. Dzisiaj uraczyła nas bogatym zestawem danych – jak sami twierdzą – studentów.  Opublikowany zestaw danych nieznanego na razie pochodzenia zawiera wyjątkowo szczegółowe dane półtora tysiąca osób. Dane zawierają takie pola jak: pseudonim, hash hasła, adres email, imię, nazwisko, numer telefonu, datę urodzenia, adres zamieszkania oraz prawdopodobnie miejsce urodzenia. W zestawie danych znajdują się także inne pola, w tym jedno zawierające wartości mogące stanowić nr albumu lub inny numer ewidencyjny, co wskazuje na możliwe pochodzenie danych z systemu jednej z krajowych uczelni. Lokalizacja większości adresów sugeruje na uczelnię z okolic Szczecina. PS. Administratora serwera zawiadomiliśmy zaraz po potwierdzeniu źródła wycieku. Odpowiedź otrzymaliśmy po 45 minutach – jak na weekend niezły wynik. PS. Administratora serwera zawiadomiliśmy zaraz po potwierdzeniu źródła wycieku. Odpowiedź otrzymaliśmy po 45 minutach – jak na weekend niezły wynik.,Adam