Kiedy ponad rok temu badacze udowodnili, że są w stanie złamać 14-znakowe hashe LM systemu Windows w ciągu maksymalnie 5 sekund, główną rekomendacją było wyłączenie hashy LM i przejście na NTLM. Okazuje się to jednak niewystarczające. Wraz z pojawieniem się dysków SSD pojawiło się również sporo ich nowych zastosowań. Jednym z nich okazało się przechowywanie i przeszukiwanie tęczowych tablic, zawierających ogromne ilości wcześniej wygenerowanych haseł, a używanych do łamania hashy. Szwajcarska firma Objectif Securite specjalizująca się w takich zastosowaniach dysków SSD opublikowała narzędzie umożliwiające odgadnięcie w ciągu kilku sekund zahashowanego hasła Windows XP do 14 znaków włącznie (bez względu na ilość użytych znaków specjalnych). Jakim cudem (oprócz dysków SSD) osiągnięto tak spektakularne wyniki? Wynika to głównie z bardzo marnego zaprojektowania procesu hashowania. Wygląda on następująco: Główne wady procesu to obniżenie ilości dostępnych znaków z 95 do 69 (przez eliminację małych liter), redukcja problemu obliczeniowego z hasła 14-znakowego do 2 haseł 7-znakowych oraz brak stosowania soli, obniżający istotnie ilość obliczeń potrzebnych do odzyskania hasła. Microsoft, zdając sobie sprawę ze słabości algorytmu, umożliwił świadomym użytkownikom wyłączenie stosowania i zapisywania hashy LM i przejście na bezpieczniejsze hashe NTLM. Już Windows Vista domyślnie nie przechowuje hashy LM na dysku, dostępne są też metody wyłączenia zapisywania w innych systemach. Można tez wymusić uwierzytelnianie użytkowników jedynie przy użyciu NTLM. Na szczęście sa jeszcze administratorzy, którzy nie ufają systemom i weryfikują ich działanie. Jednym z nich jest Mike Pilkington, który opisał na swoim blogu ciekawy eksperyment (o jeszcze ciekawszym wyniku). Mike wyłączył na wszelkie możliwe sposoby używanie hashy LM i skontrolował, co zrobił system. Okazało się, że owszem, hashe LM nie zostały zapisane na dysku. Jednak gdy uruchomił Windows Credentials Editor, znalazł hashe LM swoich haseł w pamięci komputera! Wyszło na jaw, ze Windows, dla zapewnienia kompatybilności starszych rozwiązań, tak czy inaczej, bez względu na ustawienia, oblicza w trakcie logowania hashe LM i przechowuje je w pamięci.,Adam