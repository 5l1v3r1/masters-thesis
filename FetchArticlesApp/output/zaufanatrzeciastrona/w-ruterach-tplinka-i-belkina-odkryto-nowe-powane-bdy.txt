Nie mamy dobrych wieści dla posiadaczy popularnych domowych ruterów. W wielu modelach TP-LINKów można zdalnie odczytać plik z hasłem administratora, a w większości Belkinów odgadnąć PIN usługi WPS. W ciągu ostatnich kilku godzin opublikowano dwa odkrycia pokazujące, jak wiele brakuje domowym ruterom do osiągnięcia przyzwoitego poziomu bezpieczeństwa. Błędy są trywialne – w TP-LINKach można zdalnie, bez uwierzytelnienia, odczytać lokalne pliki, w tym zawierający hasło administratora, a z kolei Belkiny mają trywialny mechanizm generowania kodu PIN usługi WPS, umożliwiając lokalne ataki. Na liście Full Disclosure pojawiła się informacja firmy SEC Consult, która odnalazła poważny, trywialny błąd w wielu popularnych modelach ruterów tego producenta. Każdy użytkownik posiadający zdalny lub lokalny dostęp do rutera w podatnych modelach może za pomocą jednego żądania HTTP odczytać lokalne pliki urządzenia. Wśród nich może być np. plik z hasłem sieci bezprzewodowej lub plik z haszem (zaledwie MD5) hasła administratora urządzenia. Aby się do nich dobrać wystarczy połączyć się portem 80 podatnego urządzenia i wydać następujące polecenie: Dziura w TP-LINKach Nie sądziliśmy, że w roku 2015 będziemy jeszcze opisywać błędy typu path traversal. Podatne modele są dość popularne również w Polsce: Dla wszystkich powyższych modeli dostępne są już aktualizacje oprogramowania. Oczywiście na atak zdalny podatne są wyłącznie rutery, których interfejs administracyjny został publicznie udostępniony. Z kolei niezawodny Craig z serwisu /dev/ttyS0 przeanalizował algorytm tworzenia kodu PIN usługi WPS w ruterach Belkina. Początkowo konstrukcja algorytmu wydawała się dość solidna, ponieważ oparty był nie tylko na adresie MAC, który łatwo podsłuchać, ale także na 4 cyfrach numeru seryjnego urządzenia, których nie sposób zgadnąć. Nic nie jest jednak tak piękne jak się wydaje i szybko okazało się, że rutery chętnie podają zdalnie swój numer seryjny w pakiecie probe response. Wystarczy zatem wysłanie jednego pakietu do urządzenia, by poznać wszystkie dane potrzebne do wygenerowania kodu PIN usługi WPS i jeśli tylko jest ona aktywna, można śmiało połączyć się z siecią WiFi. Numer seryjny podawany przez ruter Podatne modele to co najmniej: Błędu nie stwierdzono w modelach: Sam błąd nie został wprowadzony przez Belkina, a przez dostawcę układów firmę Arcadyan – zatem podatne mogą być także urządzenia innych marek. Jeśli ktoś jeszcze nie wyłączył usługi WPS, to teraz jest dobry moment.,Adam