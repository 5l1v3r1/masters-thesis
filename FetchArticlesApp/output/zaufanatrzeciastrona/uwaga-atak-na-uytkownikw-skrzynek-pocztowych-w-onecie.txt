Rodzimi przestępcy szukają coraz to nowych sposobów ataków i rodzajów ofiar. Jedną z ich metod działania jest węższy dobór grupy ofiar – tym razem padło na uzytkowników poczty elektronicznej w domenie poczta.onet.pl. Jeden z naszych Czytelników otrzymał wiadomość poczty elektronicznej, w której przestępcy próbują wyłudzić hasło do skrzynki pocztowej. Co ciekawe, nie proszą w tym ataku o login – znają go dzięki linkowi z przekierowaniem do fałszywej strony. Wiadomość od przestępców wygląda następująco: Fałszywa wiadomość  Szanowny Użytkowniku, Uwaga! Informujemy, że w dniu 2016-07-13 o godz. 13:26:29 zarejestrowaliśmy pomyślną próbę logowania do twojego konta w Onet.pl na nierozpoznanym urządzeniu w Estonii. Jeżeli to była twoja próba wszystko jest w porządku! Jeśli to nie była twoja próba i podejrzewasz, że ktoś chce uzyskać dostęp do twojego konta, zaktualizuj informacje o odzyskiwaniu dostępu do konta i zmień swoje hasło. Link tutaj: https://konto.onet.pl/update-password.htm=l Pozdrawiamy, Zespół Onet.pl Wiadomość wygenerowana automatycznie, prosimy na nią nie odpowiadać. Link z jej treści prowadzi za to do adresu konto.onct.pl, który jest łudząco podobny do prawdziwego. Tam na użytkownika czeka strona całkiem przyzwoicie udająca serwer Onetu: Strona przestępców Po wypełnieniu wszystkich pól i wysłaniu formularza pojawia się komunikat o treści:  Po wyświetleniu komunikatu następuje przekierowanie na oryginalny serwis z panelem logowania onetowej poczty. Co ciekawe, domena onct.pl została zarejestrowana już 25 czerwca 2016. Hosting adresu IP 91.207.7.69 znajduje na Ukrainie i na pierwszy rzut oka brak w internecie śladu po podobnych atakach związanych z tą domeną i adresem IP. Ostrzeżcie osoby ze skrzynką na Onecie, by nie dały się oszukać przestępcom. Dziękujemy Arturowi za zgłoszenie próby ataku.,Adam