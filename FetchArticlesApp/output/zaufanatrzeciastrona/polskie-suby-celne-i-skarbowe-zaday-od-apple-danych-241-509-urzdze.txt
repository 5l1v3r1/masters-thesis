Według najnowszego raportu Apple opisującego współpracę z organami ścigania na całym świecie Polska pobiła w ostatnich półroczu wszystkie rekordy. Z łącznie 350 tysięcy zapytań wszystkich krajów, 240 tysięcy nadeszło z Polski. Raport Apple pod tytułem Rządowe Zapytania o Informacje obejmuje okres od 1 stycznia do 30 czerwca 2015. Polska zajmuje w nim miejsce bez precedensu, odpowiadając za prawie 70% wszystkich zapytań dotyczących urządzeń Apple. Komentarz w raporcie wskazuje, że autorem zapytań były instytucje odpowiedzialne za sprawy celne i skarbowe. Zwyczajem dużych dostawców usług internetowych w USA stają się regularnie publikowane raporty na temat liczby zapytań otrzymywanych od poszczególnych krajów. Apple równiez publikuje takie dane. Najnowszy raport firmy jest jednak dla nas ogromnym zaskoczeniem. Do tej pory Polska nie wyróżniała się szczególnie na tle innych krajów, lecz tym razem przepaść jest ogromna. Wybijamy się w kategorii „Zapytania o urządzenia”, które wg opisu w większości przypadków oznaczają informacje o urządzeniach zagubionych lub skradzionych (zapewne to tłumaczenie dotyczy innych krajów z listy) oraz zapytań o dane identyfikacyjne klientów podane w tracie rejestracji urządzeń w Apple oraz dat, gdy urządzenia te korzystały z usług Apple (to zapewne przypadek Polski). Jednostką pomiaru jest tutaj numer seryjny urządzenia. Tak wygląda zestawienie dla Europy, części Azji i Afryki: Zestawienie zapytań Na łącznie 301 864 zapytania z trzech kontynentów, 241 509 przyszło z Polski (drugie na liście Niemcy wygenerowały ponad 10-krotnie mniej zapytań). Polskie zapytania przyszły w formie 53 różnych pism, z których 28 skutkowało przekazaniem danych w jakiejkolwiek formie. Niestety nie wiemy, jakiej liczby urządzeń dotyczyły odpowiedzi udzielone pytającym. Polska jako jedyna doczekała się komentarza w raporcie. Brzmi on  co można przetłumaczyć jako  Kogo w polskiej służbie celnej i organach skarbowych mogą interesować dane posiadaczy 241 tysięcy urządzeń Apple? Raczej nie chodziło tutaj o poszukiwania zagubionych iPhonów. To co przychodzi nam do głowy, co może łączyć te dwa organy i wiązać się ze skalą zapytania, to: Nie znamy jednak odpowiedzi na to pytanie – może ktoś z naszych Czytelników będzie potrafił jej udzielić.,Adam