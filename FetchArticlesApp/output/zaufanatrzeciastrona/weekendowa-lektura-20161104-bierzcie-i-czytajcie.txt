Witamy w nowym wydaniu Weekendowej Lektury. Dzisiaj dopiero w sobotę, ale mamy nadzieję, że nie przeszkodzi to Wam w przynajmniej przejrzeniu najciekawszych fragmentów naszego cotygodniowego zestawienia najlepszych linków. W dzisiejszym wydaniu przede wszystkim polecamy historię związaną z wyborami w USA, pokazującą, jak bardzo różnie można interpretować te same dane w zależności od tego, komu się kibicuje (pierwsza sekcja linków). W części fabularnej warto spojrzeć na na dwie historie – napadu na kasyno oraz próby oczernienia prezydenta pewnego kraju przez dwa obce wywiady (pkt. 8 i 9). W części technicznej każdy znajdzie coś ciekawego, a my polecamy szczególnie pełną analizę łańcucha eksploitów na iOS (pkt. 17), przewodnik dla odkrywców błędów (pkt. 40) oraz prezentacje z Ruxcon i BruCON (pk.t 3 i 4). Miłej lektury! Sponsorem Weekendowej Lektury jest firma IMMUSEC.,Adam