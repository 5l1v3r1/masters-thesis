Dzisiaj do naszej skrzynki trafiła baza danych popularnego polskiego forum przestępców w sieci Tor, ToRepublic. Nie jest to pierwszy wyciek z TR a wiele wskazuje, że wielu miesięcy ktoś miał dostęp do bazy serwisu i dzielił się informacjami. Dzisiaj okolu południa Marcin Siedlarz, polski badacz bezpieczeństwa pracujący dla FireEye, opublikował fragment zrzutu bazy danych ToRepublic. Krótko potem na naszą skrzynkę trafiła kompletna, aktualna lista użytkowników serwisu wraz z komentarzem od autorów wycieku. Otrzymaliśmy wiadomość o następującej treści:  Do wiadomości dołączony był zrzut bazy danych ToRepublic, zawierający prawie dwa tysiące kont użytkowników w tym takie, które stworzono całkiem niedawno. Zrzut zawiera ID, login, hasz hasła (SHA1(sól.SHA1(hasło))), sól oraz adres email skojarzony z kontem. Fragment bazy danych Fakt posiadania przez włamywaczy bazy danych użytkowników wskazuje, że prawdopodobnie również baza wiadomości prywatnych znalazła się w cudzych rękach – kto nie szyfrował, ten może już robić rachunek sumienia. ToRepublic już w czerwcu 2013 zaliczył poważną wpadkę z wyciekiem bazy włącznie. Z docierających do nas od czasu do czasu sygnałów można wywnioskować, że nieautoryzowane osoby posiadały dostęp do bazy serwisu zarówno w zeszłym, jak i w tym roku. Prawdopodobnie to własnie od wycieku danych z ToRepublic zaczęły się niedawno opisywane przez zatrzymania polskich przestępców internetowych, w tym Polsilvera, oskarżanego o związek z włamaniem do Plusbanku. Czy ToRepublic przetrwa również tę zawieruchę? Wygląda na to, że największe polskie forum przestępców zmierza do nieuchronnego końca po utracie wiarygodności, a teraz także bezpieczeństwa danych. Po zamknięciu Victorii jedyną większą alternatywą pozostaje obecnie Hydra – ciekawe, kiedy i o niej zamieścimy podobny artykuł. Najwyraźniej prawidłowa konfiguracja forum w internecie przerasta umiejętności polskich przestępców. Aktualizacja: Oto lista najczęściej używanych domen podawanych w adresach email:   Aktualizacja 3: Strona główna ToRepublic została podmieniona i wygląda tak: Główna strona ToRepublic,Adam