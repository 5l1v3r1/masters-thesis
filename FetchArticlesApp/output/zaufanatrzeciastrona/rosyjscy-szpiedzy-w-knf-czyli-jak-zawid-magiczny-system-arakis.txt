Polski sektor finansowy obiegła wiadomość o akcji organów ścigania w Komisji Nadzoru Finansowego. Oprócz nadużyć interesujących CBA i NIK w sprawie pojawił się także cyberwątek – zatem cyberreporterzy z3s ruszają do akcji. Jak pisze Gazeta Finansowa, zmasowana akcja służb w KNFie u swojej podstawy miała głównie wątek korupcji i nadużyć w sprawie upadłego Spółdzielczego Banku Rzemiosła i Rolnictwa w Wołominie, znanego jako SK Bank. Na pokrycie depozytów jego klientów zrzuciły się wszystkie polskie banki (zatem także Pan, Pani i całe społeczeństwo). Przy okazji okazało się, że w Komisji Nadzoru Finansowego sprzedawano pytania egzaminacyjne dla brokerów ubezpieczeniowych, umarzano niewygodne kontrole czy stworzono fundusz imprezowy finansowany z procentu od wziętych łapówek. Nie to jednak nas najbardziej interesuje. Dużo ciekawsza jest historia rosyjskich szpiegów. Jak informuje Gazeta Finansowa, ABW miało się dowiedzieć od CBA, że w jednym z departamentów KNF pracuje 4 rosyjskich szpiegów, którzy regularnie przekazują do Rosji kluczowe informacje na temat polskie sektora finansowego. Zacytujmy obszerny fragment artykułu opisujący szczegóły – przeczytajcie uważnie. Najlepiej na siedząco.   Nie wiemy w zasadzie od czego zacząć komentarz. Może od tego, że Arakis nigdy nie był, nie jest i raczej nie zostanie w najbliższym czasie systemem monitorującym wycieki danych? Arakis faktycznie chroni sieci najważniejszych rządowych instytucji, lecz chroni je tylko i wyłącznie przed atakami. Jak skomentował to jeden z na co dzień nie przeklinających ekspertów posiadających dobrą wiedzę o tym, jak działa Arakis (wypikaliśmy niektóre słowa bo był dość wylewny):  Po drugie warto zauważyć, że nawet brak wiedzy o tym, jak działa system Arakis, nie upoważnia do pisania takich bzdur. Jeśli komunikacja szpiegów faktycznie przebiegała tak jak to opisano w artykule (choć brzmi to jak scenariusz z taniej powieści szpiegowskiej), to przesyłane treści jakoś trafiały na rosyjski serwer. Twierdzenie, że zapisanie na serwerze danych w formie „kopii roboczych” nie powoduje przesyłu danych, jest tak kuriozalne, że brak nam słów. To jednak nie koniec. W dalszej części artykułu czytamy w jaki sposób prowadzono śledztwo w sprawie szpiegostwa:  Jak skomentował to inny zapytany przez nas o opinię ekspert,  Warto także zauważyć, że projekt opublikowanej kilka dni temu Strategii Cyberbezpieczeństwa RP nie przewiduje takich scenariuszy wycieku danych. Cały opis technicznych elementów afery szpiegowskiej jest tak nieprawdopodobny, że w naszej ocenie wygląda na zmyślony. Tak czy inaczej jego lektura dostarcza całkiem solidnej porcji rozrywki.,Adam