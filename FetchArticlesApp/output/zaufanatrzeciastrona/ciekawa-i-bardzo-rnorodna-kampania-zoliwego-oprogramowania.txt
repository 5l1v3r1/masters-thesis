Przestępcy rozsyłający swoje złośliwe oprogramowanie rzadko popisują się kreatywnością – z reguły korzystają z jednego utartego schematu nawet przez kilka miesięcy z rzędu. Niektórzy jednak ciągle kombinują – i taki przypadek dzisiaj opisujemy. W ciągu ostatniego tygodnia trafiło w nasze ręce 5 różnych próbek, które łączy finalna zawartość złośliwego oprogramowania. Same próbki są dość różnorodne – wygląda to zupełnie jakby przestępca testował, która metoda dostarczenia będzie najbardziej skuteczna. Wiadomości, które opisujemy poniżej, zaczęły docierać do Waszych skrzynek 12 listopada, a duża ich fala miała miejsce wczoraj i dzisiaj. Trzy z pięciu wiadomości miały tytuł „Zaległa faktura VAT – przedsądowe wezwanie do zapłaty”. Co ciekawe, dwie z nich miały załącznik, zaś trzecia zawierała linka do pliku umieszczonego na zewnętrznym serwerze. Cztery wiadomości napisane były czystą polszczyzną, jedna, napisana bardzo łamanym językiem udawała komunikację z Rosji. W jednej wysyłce sprawca zarejestrował polską domenę i umieścił na niej fałszywą witrynę rzekomego nadawcy. Oprócz plików RAR pojawił się także egzotyczny format ACE. jeden plik nie był spakowany, znajdował się za to na serwerze Mediafire. Używane rozszerzenia plików wykonywalnych to zarówno EXE jak i SCR czy PIF. Nie mamy 100% pewności, czy mamy do czynienia z jednym przestępcą – być może są to różni sprawcy, których łączy jeden cel – jak najszersza dystrybucja klienta botnetu ISFB z serwerem C&C pod adresem mablosssscc.com. To pozwoliło nam wrzucić wszystkie poniżej opisane wiadomości do jednego worka.  Wygląd wiadomości   Jednocześnie informujemy, iż dalszy brak zapłaty za zamówioną usługę spowoduje konsekwencje prawne co wiąże się z dodatkowymi kosztami. W stosunku do osób uchylających się od zapłaty możliwe jest przekazanie sprawy zewnętrznej firmie prawno-windykacyjnej lub natychmiastowe postępowanie sądowe i egzekucja komornicza należności. Niniejszym prosimy o dobrowolne uregulowanie należności w kwocie 2,000 zł w nieprzekraczalnym terminie 5 dni od momentu otrzymania niniejszej wiadomości. W załączniku przesyłam zaległą fakturę VAT. Faktura jest zabezpieczona hasłem: wezwanie5235 http://waw-spolka.pl/dokumenty — Marek Michalski specjalista ds. windykacji klienta biznesowego Michalska i Wspólnicy Kancelaria Prawna ul. Rondo ONZ 11 00-124 Warszawa Link w rzeczywistości prowadzi do adresu Drugi wariant wiadomości ma plik w załączniku oraz inny podpis:   — Tomasz Grabowski specjalista ds. windykacji klienta biznesowego T. Grabowski Kancelaria Prawna sp.k. Departament Windykacji Pokoju, 42 03-416 Warszawa Dotarł też do nas trzeci, najstarszy wariant wiadomości, kończący się tak:  Faktura jest zabezpieczona hasłem: wezwanie-5235 — Sebastian Pietrzak specjalista ds. windykacji klienta biznesowego S. Pietrzak Kancelaria Prawna sp.k. Departament Monitoringu i Windykacji Spokojna, 11b 03-366 Warszawa Analiza pliku v1: Analiza pliku v2: Analiza pliku v3: Analiza infrastruktury użytej w najnowszej wiadomości: Witryna waw-spolka.pl, obecnie usunięta Wygląd złośliwej wiadomości Analiza pliku:   Szanowny klient! Stanowczo rekomendujemy w ciagu dnia potwierdzic wplata na konto # 9272834 laczna wartosc 0858.36 ZL. 23.11.2015 okreslone z kierownictwem waszej spólki. Dodatkowe warunki nalezy omówic z naszym managerem. Prosimy zwrócic uwage, ze macie zadluzenie za umowa o wysokosci 4262.56 Zl, które wedlug zapisów bankowych nalezy oplacic w ciagu dnia. Rekwizyty naszego konta bankowego mozecie zobaczyc, kiedy nastapi przejscie do strony internetowej Spodziewamy sie na przedluzenie korzystnej dla obu stron wspólpracy. Link prowadzi do adresu Analiza pliku: Niestety nie dotarły do nas co najmniej dwie próbki tego złośliwego oprogramowania – nie wiemy, w jaki sposób były dystrybuowane (mogły być rozsyłane z wiadomościami w języku innym niż polski). Jeśli macie je w kolekcji to podeślijcie na wiadomy adres: Dziękujemy i zapraszamy do podsyłania podejrzanych wiadomości w języku polskim – każdej staramy się przyjrzeć.,Adam