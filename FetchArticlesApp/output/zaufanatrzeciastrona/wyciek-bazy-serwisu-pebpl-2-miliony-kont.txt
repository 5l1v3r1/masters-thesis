Na polskim forum w sieci TOR – Torowisku – pojawiła się oferta sprzedaży dostępu do dowolnego konta z serwisu polish:Elite:board (peb.pl), bardzo popularnego serwisu poświęconego głównie pirackiemu oprogramowaniu i treściom multimedialnym. Torowisko (na które można dostać się po uruchomieniu klienta sieci TOR lub poprzez bramkę TOR2WEB) posiada sekcję o nazwie Bazar, na której pojawiają się oferty handlowe, najczęściej naruszające polskie prawo. Kilka dni temu jeden z użytkowników tego forum zamieścił tam ofertę następującej treści:   Autor oferty, użytkownik ukrywający się pod pseudonimem nvm, uważany jest za rzetelnego sprzedawcę, specjalizującego się w ofertach baz danych dużych polskich forów internetowych. W jego ofercie znajduje się również na przykład baza serwisu Wizaż.pl oraz wiele innych, mniejszych baz. Jak do tej pory nikt niezależny nie potwierdził oferty dotyczącej serwisu peb.pl, jednak można oczekiwać, iż jest ona prawdziwa.   Wszystkim posiadaczom kont na peb.pl (a jest ich wg informacji ze stopki serwisu jest ich ponad dwa miliony!) polecamy szybką zmianę hasła zarówno na peb.pl jak i wszędzie, gdzie użyte zostało to samo hasło. Na osobna notkę zasługuje stanowisko osób odpowiedzialnych za zarządzanie serwisem peb.pl. Mimo otrzymania informacji o możliwym włamaniu, do tej pory nie powiadomili o zagrożeniu swoich użytkowników a wątek z tą informacją został przeniesiony do kosza. Nie ma to jak dobry plan reakcji na incydent.,Adam