Facebook jest ogromną kopalnią informacji. Prędzej czy później przekonają się o tym również polskie organy ścigania. Tymczasem spójrzmy, jakie dane o swoim użytkowniku serwis ten zebrał oraz przekazał na żądanie amerykańskiej prokuratury. Na wykopie znaleźliśmy linka do historii o tym, jak to jeden z amerykańskich serwisów znalazł w aktach postępowania zestaw informacji, które Facebook przekazał organom ścigania na temat swojego użytkownika. To pierwszy udokumentowany przypadek ujawnienia takich informacji, dlatego ich analiza może dać ciekawy obraz współpracy Facebooka z organami ścigania. W kwietniu 2009 w Bostonie dokonano brutalnego zabójstwa młodej kobiety, którą ogłaszała swoje usługi masażystki w serwisie Craigslist. Zabójca został wyśledzony dzięki drobnym śladom, jakie zostawił w internecie (historia śledztwa zasługuje na osobny artykuł, który już wkrótce ukaże się na naszych łamach). By lepiej poznać poszukiwanego, zobaczyć dobrej jakości zdjęcia oraz sprawdzić, jakie ma plany na najbliższe dni, prowadzący śledztwo wystąpili do Facebooka o wydanie posiadanych danych na temat podejrzanego o zabójstwo. Serwis The Boston Phoenix opublikował dokumentację śledztwa, dzięki której możemy poznać szczegóły postępowania. Prośba prokuratora rejonowego o udostępnienie danych obejmowała takie kategorie informacji jak: W odpowiedzi Facebook przekazał większość materiałów, o które prosił prokurator. W dokumencie zawierającym odpowiedź serwisu nie znaleźliśmy jedynie wiadomości ze skrzynki podejrzanego (być może żadnych nie wysyłał ani nie otrzymywał, ale to mało prawdopodobne). W logach IP można za to zobaczyć nie tylko adresy IP komputera podejrzanego, ale tez listę adresów www, które odwiedził w ramach serwisu. Można z niej na przykład wywnioskować, na czyje profile i kiedy zaglądał. Wśród udostępnionych materiałów znaleźliśmy także usunięte wpisy ze ściany, co oznacza, że Facebook również je archiwizuje. Fragment poufnej odpowiedzi Facebooka Kiedy wiemy już, jakie informacje Facebook przekazał amerykańskiej prokuraturze, zastanówmy się, co mógł przekazać, gdyby prośba przyszła z Polski. Jeśli Facebook prowadziłby działalność jako podmiot prawa polskiego, podlegałaby ona regułom opisanym w Ustawie o świadczeniu usług droga elektroniczną. Artykuł 18 tej ustawy opisuje zakres danych przetwarzanych przez usługodawcę oraz określa obowiązek ich udostępniania „organom państwa na potrzeby prowadzonych przez nie postępowań”. Jakich danych dotyczy ten przepis? Oznacza to, że Facebook, gdyby działał wg polskiego prawa lokalnego, mógłby przekazać organom ścigania ten sam zakres posiadanych informacji, co w przypadku sprawy toczącej się na terenie USA. Jednak Facebook w Polsce działa jako spółka prawa irlandzkiego i twierdzi, że nie podlega polskiej jurysdykcji. Co to oznacza dla polskich organów ścigania? O to trzeba by zapytać samych zainteresowanych. ,Adam