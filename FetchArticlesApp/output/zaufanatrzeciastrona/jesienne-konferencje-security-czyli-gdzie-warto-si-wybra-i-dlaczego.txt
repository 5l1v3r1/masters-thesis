(źródło: Phillie Casablanca) Między wrześniem a październikiem doliczyliśmy się już 6 imprez branżowych. Poniżej znajdziecie nasze rekomendacje, kody zniżkowe na bilety oraz zapowiedź konkursów o wejściówki. Są także imprezy całkiem darmowe i warte uwagi. Co prawda konferencje w naszej branży odbywają się przez cały rok, ale jesienią obserwujemy w Polsce ich wyjątkowe nagromadzenie. Co roku staramy się wszystkie je odwiedzać, jesteśmy także w bieżącym kontakcie z organizatorami tegorocznych edycji, dzięki czemu poniżej znajdziecie informacje gdzie i kiedy warto się pojawić. Wkrótce w naszym serwisie opublikujemy także zadania konkursowe, w których będzie można wygrać darmowe wejściówki na niektóre imprezy. Baner Security Case Study W tym roku zaczynamy wcześniej niż zwykle, bo już w dniach 15 – 16 września odbędzie się w Warszawie konferencja Security Case Study. To druga edycja pod tym szyldem, chociaż za imprezą stoją organizatorzy z wieloletnim doświadczeniem. Zeszłoroczny program pokazał, że tytuł konferencji znajduje odzwierciedlenie w treści prezentacji, a w tym roku studium przypadków również nie powinno zabraknąć. Program jeszcze nie jest zamknięty, lecz już wiemy, że będzie można posłuchać o mechanizmach oszustw na Allegro, ściganiu nielegalnego streamingu czy też alternatywnych sieciach komunikacji w operacjach partyzanckich. Dzień przed konferencją, 14 września, odbędą się także warsztaty z zakresu obrony kluczowej dla organizacji infrastruktury teleinformatycznej. Cena rejestracji na konferencję to 899 PLN netto do końca lipca lub – w wariancie z warsztatami – 1099 PLN netto. Potem ceny idą w górę, a my mamy dla Was kod rabatowy dający zniżkę 20% – wystarczy wpisać w odpowiednim polu ciąg SCS_Z3S_20. Wkrótce będzie także do wygrania darmowa wejściówka. Pełna przejrzystość: od każdego biletu zakupionego z powyższym kodem rabatowym otrzymamy prowizję od organizatora (jeśli zatem nas lubicie to pamiętajcie by go podać nawet jeśli nie płacicie z własnej kieszeni :) Baner BSides W dniach 9 – 11 października, niecały miesiąc po SCS, będzie miała miejsce czwarta już edycja konferencji Security Bsides Warsaw. To chyba najlepsza naprawdę darmowa konferencja poświęcona bezpieczeństwu w Polsce. Co roku można na niej posłuchać ciekawych prezentacji których nie powstydziłyby się profesjonalne imprezy komercyjne. Z każdym rokiem konferencja jest coraz lepiej zorganizowana, a od zeszłego roku odbywa się w bardzo przyjemnym miejscu jakim jest klub państwomiasto. Tegoroczna lista prelegentów oraz program są ciągle w przygotowaniu, jednak już teraz wiemy, że warto się tam pojawić. Cena – zero złotych (choć jeśli ktoś chce dostać imienny identyfikator to będzie go to kosztować 6,15 PLN). Polecamy zarejestrować się już teraz, ponieważ choć z reguły na salę wchodzą wszyscy chętni, to tłok może być spory. Baner SECURE Kilka dni po BSides zaczyna się najważniejsza konferencja branżowa w Polsce, czyli SECURE. To już XIX edycja, lecz z wiekiem impreza tylko zyskuje. W dniach 14 – 15 października w Warszawie jak zwykle będzie można posłuchać prezentacji na poziomie i spotkać większość aktywnych przedstawicieli branży w kuluarach. Dla zwolenników bardziej interaktywnych zajęć przewidziano również ciekawe warsztaty dzień przed i dzień po konferencji. W tegorocznym programie tradycyjnie będzie sporo wystąpień gości z zagranicy. Nie zabraknie analiz bieżących incydentów, botnetów i kampanii złośliwego oprogramowania (szczególnie atakującego klientów bankowości elektronicznej), można się także spodziewać hakowania IoT i urządzeń w sieciach domowych. SECURE nie jest tanią konferencją – 1720 PLN netto to niemało za rejestrację, jednak na szczęście są zniżki. Do końca miesiąca oszczędzicie 30%, w kolejnych miesiącach odpowiednio 20% i 10%, a z naszym kodem rabatowym rabatodz3s odpowiednio 33, 28 i 18%. Szykujemy także konkurs, w którym będzie można wygrać darmową wejściówkę. Na trzech powyższych konferencjach kalendarz jesiennych imprez się nie kończy. Inne propozycje to: Jeśli coś pominęliśmy – dajcie znać w komentarzach. Naszą redakcję na żywo spotkać będzie można co najmniej na SECURE, BSides i SCS, a w serwisie wkrótce także konkursy o wejściówki na SCS i SECURE.,Adam