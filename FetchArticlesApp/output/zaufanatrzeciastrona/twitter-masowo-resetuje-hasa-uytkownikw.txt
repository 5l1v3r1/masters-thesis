Od około tygodnia użytkownicy Twittera otrzymują wiadomości o tym, że ich hasło zostało zresetowane ze względu na naruszenia bezpieczeństwa ich konta. Wbrew pozorom nic nie wskazuje na włamanie do Twittera. Źródło leży gdzie indziej. Emaile o wymuszonej zmianie hasła dostaje coraz więcej użytkowników. Dotarły nawet do serwisu Techcrunch. W treści wiadomości Twitter informuje, że hasło użytkownika mogło zostać ujawnione przez stronę lub usługę nie związaną z Twitterem. Prosi także o ustanowienie nowego hasła, nie wykorzystywanie starego i przestrzeganie podstawowych zasad bezpieczeństwa. Jeden z naszych czytelników otrzymał taką wiadomość już 28go października.   Email z informacją o resecie hasła   Zarówno z treści wiadomości jak i doniesień naszych czytelników wynika, że hasła kont, których bezpieczeństwo zostało naruszone, zostały przez włamywaczy zidentyfikowane w oparciu o wycieki danych z innych serwisów. Osoby, które otrzymały email o konieczności zmiany hasła używały tego samego hasła w innych serwisach. Oznacza to, że włamywacze wykorzystali ujawnione w innych włamaniach hasła, by przejąć kontrolę nad kontami Twittera. Jedynym celem włamania na cudze konta jest rozsyłanie spamu. We wszystkich znanych nam przypadkach chodzi o ten sam spam, reklamujący ofertę pracy w domu.   Spam opublikowany z konta Techcrunch   Analogiczna wiadomość została opublikowana z konta naszego czytelnika. Dzięki masowemu publikowaniu takich wiadomości włamywacze zarabiają na kierowanie ruchu na witryny, oferujące rzekomo intratną pracę w domowym zaciszu (trzeba tylko wpłacić zaliczkę…). Google pokazuje, że kampania spamera ciągle trwa – można znaleźć nawet wpisy ze stycznia tego roku. Twitter przeciwdziała tej kampanii wielotorowo. Oprócz resetowania haseł użytkowników masowo kasuje także spamujące wpisy. Dodatkowo, po zalogowaniu się do konta i zmianie hasła, użytkownik widzi listę wszystkich aplikacji skojarzonych z kontem, gdzie może usunąć niepotrzebne pozycje. Twitter przyznał się także, że zresetował za dużo haseł – tak więc jeśli otrzymaliście już wiadomość o resecie, wcale nie gwarantuje to tego, że Wasze hasło wyciekło. Jak donosi nasz czytelnik, krótko po włamaniu na jego konto w Twitterze, włamano sie na jego konto na Facebooku, gdzie korzystał z identycznego hasła. Brak jednak śladów aktywności włamywacza w tej usłudze.  Włamanie z urządzenia mobilnego?  Aktualizacja: Wbrew doniesieniom niektórych mediów, Twitter do tej pory nie podał liczby kont, których hasła omyłkowo zresetował. 140 milionów to całkowita liczba aktywnych kont Twittera.  Ciekawa teoria Pulsu Biznesu ,Adam