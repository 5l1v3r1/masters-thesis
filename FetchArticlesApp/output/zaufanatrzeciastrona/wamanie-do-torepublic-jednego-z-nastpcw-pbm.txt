Konfigurowanie nowego serwisu internetowego w pośpiechu nie jest dobrym pomysłem. Szczególnie, jeśli konfigurowany serwis ma zostać przystanią dla przestępców w sieci zapewniającej pełną anonimowość. Przekonał się o tym administrator ToRepublic. Zaledwie 2 dni temu uruchomiony serwis ToRepublic, zawierający forum a w przyszłości mający wprowadzić takie funkcje jak pralnia BTC czy escrow, padł ofiarą włamania. Na jego głównej stronie pojawił się (i widnieje do tej pory) komunikat o treści: Wygląda zatem na to, że konkurencja wśród serwisów staje się coraz bardziej zażarta. Jeśli twierdzenia Black Hata są prawdziwe, to użytkownicy oraz administracja ToRepublic mogą jedynie cieszyć się, że do włamania doszło w momencie, gdy w serwisie nie była jeszcze przechowywana ich korespondencja np. z całego roku prowadzenia nielegalnych interesów. Co ciekawe, obecnie tekst widnieje we wpisie na stronie głównej, natomiast w zamieszczonym w sieci zrzucie ekranu z włamania ten sam komunikat widniał na głównej stronie forum. Obecnie forum działa już normalnie, natomiast brak tam jakichkolwiek informacji na temat włamania. Włamanie na ToRepublic Aktualizacja 17:15 Na forum Polish Onion Palace opublikowano kompletną bazę danych serwisu ToRepublic.,Adam