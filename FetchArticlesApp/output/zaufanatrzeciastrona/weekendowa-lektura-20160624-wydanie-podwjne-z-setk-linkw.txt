Na początku chcieliśmy się pokajać. W poprzedni weekend solidnie zabawiliśmy na AlligatorCon i nie byliśmy w stanie sklecić dwóch zdań a co dopiero dużego artykułu. W ramach zadośćuczynienia dzisiaj dostajecie wydanie podwójne i ponad 100 linków! Nie jest łatwo wybrać kilka z ponad 100 linków, ale spróbujemy. Na początek zainteresowanym polecamy serię artykułów poświęconych atakowi (lub uprawnionemu wykorzystaniu regulaminu) na największy demokratyczny kryptowalutowy fundusz inwestycyjny. W części beletrystycznej można poświęcić dzień na lekturę niezwykle barwnej historii Craiga Wrighta, który twierdzi, że wynalazł bitcoiny (pkt. 6), ciekawy jest także reportaż o przewozie narkotyków w USA (pkt. 3) oraz relacja z komercyjnego amerykańskiego więzienia (pkt. 8). W części technicznej polecamy zebrane 4 artykuły o analizie bardzo popularnych ostatnio downloaderów napisanych w JS (pkt. 11), bardzo dziwną historię ogromnego botnetu na Twitterze (pkt. 6) oraz fajny przykład podejścia do programu bug bounty (pkt. 31). Ciekawych materiałów jest znacznie więcej, ale zostawimy Wam przyjemność ich samodzielnego odkrywania. Miłej lektury! I pamiętajcie o naszych szkoleniach ;) Sponsorem Weekendowej Lektury jest firma IMMUSEC.,Adam