Czasem z pozoru umiarkowanie ciekawy wpis na forum może rozwinąć się w całkiem interesującą historię. Tak też może być z wątkiem, który pojawił się dzisiaj na pewnym znanym polskim „hakerskim” forum. Nowy użytkownik przedstawił w nim niecodzienny problem. Otóż trafił on na serwer C&C botnetu na pewnym serwerze i nie może sobie poradzić z przejęciem jego botów. Do tego w swoim poście użytkownik zamieścił plik binarny klienta botnetu, kod źródłowy klienta wraz z innymi materiałami oraz kod źródłowy panelu sterowania. Pliki wyglądają na naszą lokalną, polską produkcję i nie natrafiliśmy na ich wcześniejszy opis w sieci. Kilkanaście godzin temu na forum devilteam.pl użytkownik onion przedstawił swój ciekawy problem w poście pod tytułem Przekierowanie botów z botneta na moją własną domenę. Oddajmy głos samemu zainteresowanemu: Wpis na forum devilteam.pl  Autor co prawda nie podaje adresu serwera C&C, ale najpierw wspomina, że jest on zapisany na stałe w kodzie klienta, a potem wpisem zamieszcza plik .EXE, kod źródłowy pliku .EXE (wraz z różnymi wersjami aplikacji) oraz kod źródłowy panelu C&C. Z kodu źródłowego usunął ścieżkę serwera, ale nawet samo wgranie pliku .EXE do serwisu VirusTotal pozwala na ustalenie adresu C&C. VirusTotal informuje, że po raz pierwszy tę wersję klienta botnetu zaobserwował 15 stycznia 2015 (sam plik skompilowany był 2 stycznia 2015, jeśli wierzyć sygnaturze), lecz do tej pory wykrywany jest jedynie przez 2 antywirusy. Plik wykonywalny był dystrybuowany pod nazwami FJ Service.exe oraz CS Service.exe, a serwer C&C, do którego próbuje łączyć się plik wykonywalny, znajduje się pod adresem Gości wita tam panel pod tytułem #DLK. Logowanie do panelu C&C Przegląd kodu źródłowego panelu wskazuje, że albo został on stworzony przez osobę polskojęzyczną, albo został w całości przetłumaczony na nasz język. W udostępnionym archiwum z kodem aplikacji znajdziemy z kolei dwie różne ścieżki: Inne nazwy skompilowanych wersji pliku znajdujące się w archiwum to: Co ciekawe, większość z nich nie jest wykrywana wcale lub jedynie przez 1-2 silniki antywirusowe. Wszystkie oprócz 2 łączą się do tego samego serwera C&C. Co jeszcze ciekawsze, plik CS service.vshost.exe (pierwszy raz zaobserwowany w sierpniu 2014 i dystrybuowany pod dziesiątkami różnych nazw) łączy się do serwera VBOXSVR.ovh.net, który jest dość znanym C&C dla wielu rodzajów złośliwego oprogramowania. Dysponujemy jedynie kilkoma słowami kluczowymi i nie znamy się w ogóle na lokalnej scenie graczy, ale Google zawsze służy pomocą i bez problemu można się dowiedzieć, że użytkownik pod pseudonimem drlooney funkcjonuje od ładnych paru lat w sieciowym środowisku graczy, a swojego czasu identyfikował się z #DLN (patrz nazwy plików). Na profilu DRLOONEY w serwisie Youtube można znaleźć np. taką wymianę komentarzy: Komentarze z Youtube Jest to kolejne nawiązanie do nazwy jednego z plików w archiwum kodów źródłowych botnetu (S0beit to podobno mod do GTA). Oczywiście może to być całkowity zbieg okoliczności, a ustalenie faktów zostawiamy lepiej zorientowanym Czytelnikom.,Adam