Zawsze gdy widzimy w poważnych mediach materiał o bezpieczeństwie, najpierw skaczemy z radości. W miarę lektury humor nam się zmienia, trochę się jeszcze śmiejemy a potem zaczynamy płakać. Na końcu walimy głową w ścianę. W poważnym serwisie wyborcza.biz znaleźliśmy artykuł opisujących mechanizmy chińskiej cenzury internetu. To chwalebne, że takie media jak wyborcza.biz poruszają tematy związane z technologią, prywatnością i bezpieczeństwem informacji. Bardziej chwalebne może być zatrudnienie do tego kogoś, kto wie, o czym pisze – albo przynajmniej skonsultowanie z fachowcami. Niestety autorka artykułu popełniła sporo błędów i zaniedbań, a redakcja ich nie wychwyciła. Wstyd takie rzeczy publikować. W artykule Wyborczej.biz czytamy:   Lusterka? Podglądające strony? To wymaga analizy. Dobrych kilka chwil zajęło nam znalezienie źródła tych rewelacji. Autorka artykułu wskazuje, że czerpała wiedzę z publikacji CNN oraz The Economist, jednak zapomniała wspomnieć o artykule The Atlantic z roku… 2008. To stamtąd najwyraźniej pochodzą „lusterka”.  Niestety autorka nie zrozumiała najwyraźniej nie tylko technologii podsłuchu światłowodów, jak i gry słów (mirror jako lustrzana kopia i lusterko). Co prawda półprzepuszczalne lustra są używane w sprzęgaczach światłowodowych do tworzenia kopii ruchu, ale „lusterka” na pewno nie podglądają zawartości strony. Nasza strona jest jeszcze w Chinach dostępna  Reset komputera? Brzmi co najmniej groźnie. Reset serwera? To już prawie katastrofa, serwery się resetują, bo łączył się z nimi ktoś z Chin? Wróćmy do artykułu z 2008:  Oczywiście, jak pewnie już wiecie, chodzi o zerwanie połączenia poprzez wysłanie odpowiednich komunikatów (pakietów z flagą RST) do jego obu końców. Komputer czy połączenie – drobna różnica, ale najwyraźniej trudna do wychwycenia.  Oczywiście chodzi o Great Firewall of China. A wydawało się nam, że od 15 lat nikt już nie tłumaczy firewall jako ściana ognia… Przypomnijmy zatem redakcji wyborcza.biz: firewall w branży komputerowej to zapora sieciowa. W branży budowlanej to ściana ogniowa lub przeciwpożarowa. Pozostałe kwiatki nie są już związane z technologią, ale wraz z powyższymi pokazują wysiłek włożony w przygotowanie artykułu.  Zuckerberg ślub z Priscillą Chan wziął już w 2012, zatem informacja o „dziewczynie” jest nieaktualna. W sumie trudno się dziwić, skoro cytowany wcześniej opis techniczny chińskiego systemu cenzury pochodzi z roku 2008. Pominąć można już fakt, że Priscilla jedynie z pochodzenia jest Chinką (jej rodzice są wietnamskimi Chińczykami) i urodziła się w USA.  Co prawda nigdy nie próbowaliśmy, ale misie Haribo wyglądają na takie, które do ściany da się przybić. Clinton mówił raczej o przybijaniu do ściany galaretki (swoją drogą da się to zrobić, choć nie jest to proste). Przykro nam, że ciekawy temat, mocno związany z technologią i bezpieczeństwem, został w tak lekceważący sposób potraktowany. Czy można to zmienić? Mamy nadzieję, że tak. Wszystkich dziennikarzy piszących o bezpieczeństwie i prywatności zapraszamy do kontaktu – w ciągu kilku godzin z przyjemnością odpowiemy na pytania, skonsultujemy tekst lub wskażemy eksperta, który udzieli swojej wypowiedzi. Chętnie poświęcimy swój czas, by nie musieć potem czytać takich kwiatków jak opisane powyżej.,Adam