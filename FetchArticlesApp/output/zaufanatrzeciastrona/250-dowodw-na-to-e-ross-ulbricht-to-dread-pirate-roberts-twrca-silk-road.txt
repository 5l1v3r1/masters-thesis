Już za miesiąc rozpoczyna się proces Rossa Ulbrichta, oskarżonego o prowadzenie słynnego podziemnego marketu narkotykowego Silk Road. Poznaliśmy właśnie listę 250 dowodów, jakie na poparcie swojej tezy chce pokazać oskarżenie. Serwis The Daily Dot opublikował dokument z listą dowodów przeciwko Ulbrichtowi. Prawdopodobnie został on ujawniony przez obrońców Rossa, ponieważ zawiera uwagi na temat tego, jak obrona będzie próbowała poszczególne dowody podważać. A jest co podważać… Oprócz bardzo dużej liczby dowodów opisujących mechanizm działania Silk Road (przysięgłym trzeba będzie pewnie tłumaczyć wszystko od podstaw sieci Tor po bitcoiny) lista obejmuje praktycznie wszystkie informacje, które zebraliśmy już w artykułach opisujących sposób, w jaki można było namierzyć DPR oraz dowody, które przedstawiło FBI po zatrzymaniu Ulbrichta, w tym na przykład nie pozostawiające zbyt wielu wątpliwości fotografie ekranu jego komputera z momentu zatrzymania. Panel zarządzania Co w takim razie nowego znajdziemy wśród dowodów? Niestety ciągle nie ma tam informacji o tym, jak FBI namierzyło serwery Silk Road. Znajdziemy tam jednak takie kompromitujące materiały jak: Oprócz tego lista dowodów zawiera wiele pozycji opisujących handel narkotykami na Silk Road, nie powiązany bezpośrednio z zarzutami postawionymi Ulbrichtowi. Obrona, sądząc po treści notatek, chce skupić się na podważeniu większości dowodów jako nie mających związku ze sprawą oraz zakwestionować wiarygodność zrzutów ekranu jako mało wiarygodnych i nie utrwalonych w sposób gwarantujący ich prawdziwość. W tym celu może skorzystać z precedensu, w którym sąd zakwestionował możliwość użycia w trakcie procesu zrzutów ekranu z serwisu społecznościowego. Trzeba przyznać, że biorąc pod uwagę liczbę dowodów przedstawionych przez oskarżenie, przed obrońcami Ulbrichta stoi naprawdę trudne zadanie. Wygląda jednak na to, że nie zamierzają poddać się bez walki. Zapowiada się bardzo ciekawy proces. Aż kusi, by relacjonować go na żywo z sali sądowej.,Adam