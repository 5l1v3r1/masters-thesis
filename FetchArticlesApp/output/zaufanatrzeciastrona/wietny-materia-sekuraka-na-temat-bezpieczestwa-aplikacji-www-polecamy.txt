Interesuje Cię bezpieczeństwo aplikacji webowych? Chcesz zacząć je poznawać lub rozwinąć swoją wiedzę i umiejętności? Polecamy w tym celu lekturę świetnie opracowanej paczki materiałów prosto od sprawdzonego dostawcy – Sekuraka. Sekurak opublikował wczoraj pierwszy numer swojego magazynu Sekurak Offline, poświęconego bezpieczeństwu aplikacji WWW. Dwanaście tekstów porusza tematy od podstawowych, wyjaśniających najpopularniejsze kategorie błędów, po zaawansowane, zgłębiające niuanse niektórych ataków. Wszystko podane jest w przyjemnej wizualnie i technicznie formie – nic, tylko brać i czytać. Od kilku miesięcy słyszeliśmy, że premiera zina zbliża się wielkimi krokami, ale jak to w życiu, na wszystko co dobre trzeba trochę poczekać. Koledzy z Sekuraka nie zawiedli naszych oczekiwań – publikacja wyznacza i przekracza standardy naszego rynku. Obszernie, merytorycznie, w wielu formatach, nie upstrzone reklamami i za darmo – takich publikacji w języku polskim traktujących o bezpieczeństwie informacji nie spotyka się na każdym rogu. Mamy wielką nadzieję, że numer pierwszy nie pozostanie jedynym i za kilka miesięcy będziemy mieli przyjemność napisać o kolejnym wydaniu. Okładka magazynu Kolegom z Sekuraka gratulujemy publikacji a wszystkich zainteresowanych tematem zapraszamy do pobierania i czytania – materiał dostępny jest w wielu formatach, również przyjaznych dla urządzeń mobilnych. Sami zapewne spędzimy nad nim kilkanaście godzin. Firma Securitum, wydawca Sekuraka, jest w tym miesiącu patronem naszego serwisu. Za powyższy tekst nie wzięliśmy ani złotówki – to świetny materiał edukacyjny i naszym naturalnym obowiązkiem jest jego promowanie :),Adam