Spędzamy sporo czasu na wyszukiwaniu dla Was ciekawych informacji, a potem jeszcze więcej na ich weryfikowaniu i opisywaniu w atrakcyjny sposób. A potem przychodzi anonimowy redaktor Wirtualnej Polski i kradnie nasz tekst. Zdarza się (ostatnio nawet dość często), że duże tytuły prasowe czy portale inspirują się naszymi publikacjami. Nie mamy nic przeciwko – pod warunkiem, że przynajmniej wspomną o źródle. Niektóre wspominają, inne nawet linkują. Niestety nie wszyscy mają tyle klasy i nadal są na świecie pożal się Boże redaktorzy, którzy po prostu kradną cudze teksty (mirror) i myślą, że nikt nie zauważy. Myśleliśmy, że nikt nie będzie aż tak bezczelny, ale spójrzcie sami na poniższe fragmenty. Tekst nasz Tekst kradziony Żeby było śmiesznie, złodziej, kradnąc tekst, „poprawił” nazwę biletu a prawidłowego „AAirpass” na błędny „Airpass”. Tekst nasz Tekst kradziony Bardzo miło, że jedyna zmiana, jaką w tym fragmencie wprowadził złodziej, dotyczy źródła tekstu – oczywiście złodziej wskazał na oryginalną publikację, na której opieraliśmy nasz materiał. Droga Wirtualna Polsko, jeśli chcesz zachować resztki twarzy, to proponujemy – godnym pochwały zwyczajem Niebezpiecznika – przekazać wybrane pozycje książkowe z obszaru bezpieczeństwa informacji do dowolnej biblioteki. Niech przynajmniej ktoś na tym pożałowania godnym incydencie zyska. Dla upamiętnienia – jeszcze skradzione fragmenty na witrynie WP. Skradzione fragmenty,Adam