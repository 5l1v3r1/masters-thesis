Zapewne słyszeliście o Hakin9, wydawanym w Polsce anglojęzycznym miesięczniku, poświęconym bezpieczeństwu komputerowemu. Jego redakcja padła właśnie ofiarą okrutnego żartu i własnej ignorancji, publikując przezabawny artykuł o Nmapie. Wczoraj ukazał się dodatek do magazynu Hakin9 pod nazwą NMAP Guide. Poświęcony tylko jednemu narzędziu, ma opisywać różne metody jego wykorzystania. Otwiera go niezwykle ciekawy artykuł pod tytułem Nmap: The Internet Considered Harmful – DARPA Inference Cheking Kludge Scanning. Zapytacie pewnie, o co chodzi? Spójrzcie zatem na pierwsze litery drugiej części tytułu. DICKS? Najwyraźniej sygnał był niewystarczająco wyraźny dla redakcji, a to tylko początek. Wstęp artykułu mówi sam za siebie: Dlaczego ktoś miałby specjalnie dla polskiego czasopisma ujawniać szczegóły tajnego amerykańskiego projektu rządowego, którego celem jest wykorzystanie Nmapa do zdalnego zakładania tylnych furtek? Całemu zespołowi odpowiedzialnemu za korektę artykułów dalej nie zapala się żadne czerwone światełko. Zdalne wstrzykiwanie mikrokodu do jądra Windows 8 przy użyciu skanera portów? Halo? Jeśli redakcja jeszcze się nie zorientowała, że tekst pochodzi w większości z generatora pseudonaukowych artykułów, to znaczy, że nie rzuciła okiem nawet na pierwszą stronę. Spójrzmy jeszcze na kilka naszych ulubionych fragmentów. Oszczędzimy już Wam cytatów – całość artykułu możecie przeczytać tutaj. Autorami artykułu są Jon Oberheide, Nico Waisman, Matthieu Suiche, Chris Valasek, Yarochkin Fyodor, the Grugq, Jonathan Brossard oraz Mark Dowd. Prawdopodobnie mieli już dość próśb od redakcji Hakin9 o treści napiszcie dla nas za darmo poważny artykuł po angielsku a my damy wam prenumeratę naszego magazynu na 3 miesiące i postanowili zareagować pozytywnie. Gratulujemy redakcji magazynu Hakin9 zostania największym międzynarodowym pośmiewiskiem roku w świecie bezpieczeństwa komputerowego. Na zakończenie zrzut strony z artykułem, na wypadek, gdyby znienacka zniknął.   Fałszywy artykuł w spisie treści  ,Adam