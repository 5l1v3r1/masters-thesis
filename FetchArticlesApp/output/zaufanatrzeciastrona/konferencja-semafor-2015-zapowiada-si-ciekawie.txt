Jedna z najlepszych polskich konferencji poświęconych tematowi bezpieczeństwa doczekała się już ósmej edycji. SEMAFOR – Forum Bezpieczeństwa i Audytu IT odbędzie się w Warszawie w dniach 26 i 27 marca 2015 roku. Organizatorzy imprezy: ISSA Polska, ISACA Warsaw Chapter oraz magazyn Computerworld gwarantują, że nie zabraknie ciekawych prezentacji. Co jest najważniejsze na konferencji oprócz bufetu i spotkań ze znajomymi? Nie, nie chodzi o afterparty ani gadżety od sprzedawców. Na myśli mamy prelegentów i ich wykłady. Nie znamy jeszcze całego programu tegorocznego Semafora, ale organizatorzy uchylili już rąbka tajemnicy. Zacznijmy od wykładu który zapowiada się bardzo ciekawie. W naszej branży brakuje prawdziwych case study opisujących problemy i wpadki związane z bezpieczeństwem informacji. Na szczęście ta tendencja powoli zaczyna się zmieniać, a przyczynia się do tego między innymi Piotrek Konieczny z Niebezpiecznika, który zapowiedział już wykład pod tytułem Chińczycy od dawna atakują polskie firmy. Historia ataku ukierunkowanego na jednego z klientów Niebezpiecznika, który w wyniku działań chińskich włamywaczy poniósł ponad milionowe straty. Techniki pracy chińskiego gangu okradającego polskich przedsiębiorców sprawią, że na sali pewnie zabraknie miejsc stojących. Oczywiście nie będzie to jedyna ciekawa prezentacja tej konferencji. Wiemy już, że wystąpi także główny animator frontu walki ze złośliwym oprogramowaniem atakującym klientów bankowości elektronicznej, Przemysław Skowron z Alior Banku. W wykładzie pod prowokującym tytułem Złośliwe oprogramowanie w bankowości: „żaden problem…” autor ma nam opowiedzieć o rozwiązaniu problemu ataków na klientów banków, które jest prostsze, tańsze i skuteczniejsze od stosowanych do tej pory. Zapowiada się ciekawie. Podobne tematy poruszy także Jarosław Sordyl z Europolu, który przedstawi wykład pod hasłem CaaS (Crime-as-a-Service) – czy każdy może zostać cyberprzestępcą? Analiza tego specyficznego rynku usług dla przestępców zapowiada się całkiem interesująco. Z góry możemy także polecić prezentację Marcina Marciniaka, dziennikarza Computerworldu, pod tytułem Czym ONI nas atakują? Analiza prawdziwych zagrożeń pochodzących z Internetu. Opisze on wynik eksperymentu, w którym rejestrowano i analizowano próby ataków internetowych na rzeczywisty serwis www wystawiony do sieci publicznej. Zaproszenie na konferencję Oprócz opisanych powyżej prezentacji w trakcie konferencji można spodziewać się takich tematów jak wymagania audytu IT w zmieniającym się świecie IT, wyzwania stojące przed IT Governace, zarządzanie bezpieczeństwem informacji i ryzykiem operacyjnym, wyzwaniami regulacyjnymi, ochroną danych osobowych i prywatności a także cyberbezpieczeństwo, zagrożenia, ataki, informatyka śledcza, a także zabezpieczenia aplikacji, infrastruktury IT w tym infrastruktury krytycznej oraz bezpieczeństwo w rozwoju aplikacji. Do 13 marca 2015 udział w konferencji kosztuje 1250 PLN netto (dla członków ISACA/ISSA 799 PLN). Oczywiście swój udział można zgłaszać przez odpowiedni formularz, a że jak co roku Zaufana Trzecia Strona patronuje konferencji Semafor, to specjalnie dla naszych czytelników mamy 10% zniżkę na udział w konferencji. Prosimy o wpisaniu kodu promocyjnego ZTS w formularzu zgłoszenia. Mamy też dobrą wiadomość dla tych, którzy zbierają punkty edukacyjne: udział w Semaforze umożliwia zdobycie do 12 punktów CPE do certyfikatów CISSP, CISA, CISM. Do zobaczenia na miejscu.,adamh