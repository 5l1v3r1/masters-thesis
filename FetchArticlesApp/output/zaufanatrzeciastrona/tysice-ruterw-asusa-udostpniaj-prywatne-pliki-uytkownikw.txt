Czasem użytkownicy nieświadomie udostępniają w sieci swoje prywatne pliki z powodu własnej niewiedzy lub głupoty. Czasem jednak współwinnym jest producent sprzętu lub oprogramowania, którego domyślne ustawienia powodują taką sytuację. Niektóre modele domowych ruterów Asusa umożliwiają udostępnianie w sieci lokalnej podłączonych do nich dysków USB. Niestety wielu użytkowników (w tym ponad 300 Polaków) nie zwraca uwagi na fakt, że pliki udostępniane są przy okazji całemu światu. Szwedzki serwis TechWorld opisał problem z konfigurację ruterów Asusa. Niektóre modele posiadają funkcję AiDisk, która umożliwia łatwe udostępnienie plików z podłączonego do urządzenia dysku USB w sieci lokalnej. Udostępnienie następuje za pomocą protokołu FTP – ruter otwiera port 21 i serwuje pliki z dysku. Problem polega jednak na tym, że domyślnie sugerowana konfiguracja usługi otwiera port 21 nie tylko dla sieci lokalnej, ale od razu dla całego internetu i pozwala na logowanie bez hasła użytkownikowi anonymous. Domyślnie aktywna opcja „limitless” (źródło: Security Affairs) Według serwisu Security Affairs takie ustawienia można spotkać w następujących modelach Asusa: Niewykluczone, że podobny problem może występować również w innych modelach, w tym RT-N10U, RT-N13U, RT-N14U i RT-AC68U. Serwis ShodanHQ z łatwością wyszukał nam ponad 300 podatnych urządzeń w Polsce i ponad 20 000 na całym świecie. Podatne urządzenia w Polsce Nie da się ukryć, że problem leży zarówno po stronie użytkowników, którzy nie czytając lub nie rozumiejąc ustawień uruchomili usługę, jak i po stronie producenta oprogramowania, który wybrał jako domyślną najmniej bezpieczną opcję. Trzeba jednak mieć na uwadze fakt, że użytkownicy nie muszą mieć pojęcia o bezpieczeństwie komputerowym, podczas kiedy producent ruterów powinien zdawać sobie sprawę z tego, że nie każdy jego klient jest informatykiem. Asus obiecał już wydanie poprawki oprogramowania, jednak lepiej nie czekajcie i sprawdzicie rutery swoje i rodziny. Wystarczy wyłączyć anonimowy dostęp po FTP.,Adam