Rzadkością są dzisiaj aplikacje, które nie mają przynajmniej interfejsu WWW. Podobną rzadkością są aplikacje WWW, które nie mają żadnych błędów. Jak je tworzyć bezpiecznie i jak błędów w nich szukać? Wskazówki znajdziecie poniżej. Bezpieczeństwo aplikacji WWW to temat – rzeka. Większość z Was pewnie kojarzy co najmniej podstawy, jednak nie jest prosto znaleźć kogoś, kto wie już wszystko. Warto czasem posłuchać specjalistów i razem z nimi poćwiczyć – a jeśli o specjalistach mowa, to chcieliśmy Wam przedstawić (lub przypomnieć) szkolenia Securitum. Securitum proponuje trzy różne warsztaty, tworzące wspólnie jedną ścieżkę szkoleniową. Pierwszy z nich, trzydniowy, to bezpieczeństwo aplikacji WWW. Warsztat ten pozwala poznać temat od podstaw i uporządkować posiadana już wiedzę. Doceniła go także firma PortSwigger, tworząca narzędzie Burp Suite:  Drugi warsztat to nowość w ofercie Securitum, czyli zaawansowane bezpieczeństwo aplikacji WWW. Opisalibyśmy, co zawiera, ale spora część programu przekracza nasze umiejętności pojmowania pojęć związanych z bezpieczeństwem WWW. Możecie sami przejrzeć program i ocenić, czy faktycznie zasługuje na słowo „zaawansowany”. Trzecim warsztatem z tego cyklu jest opisywany już kiedyś przez nas kurs Mario Heidericha Offensive HTML, SVG, CSS and other Browser-Evil. Ten poziom specjalizacji pewnie już zawsze pozostanie poza naszym zasięgiem (nawet gdybyśmy wybrali się na dwie wcześniejsze części), ale nie wątpimy, że są wśród Was osoby, które mogą nie tylko zrozumieć, o czym mówi Mario, ale także sporo ze spotkania z nim wynieść. Jeden ze slajdów szkolenia Więcej informacji znajdziecie na stronach Securitum zlinkowanych w tekście lub na Sekuraku. Jeśli kogoś temat zainteresuje na tyle, by przejść całą ścieżkę szkoleniową, twórcy kursu oferują 10% rabatu od cen katalogowych przy zakupie wszystkich odcinków. Znamy Michała Sajdaka prowadzącego szkolenia, zatem możemy śmiało powiedzieć, że będziecie zadowoleni. Zachowując pełną przejrzystość: otrzymujemy wynagrodzenie za promocję tych szkoleń.,Adam