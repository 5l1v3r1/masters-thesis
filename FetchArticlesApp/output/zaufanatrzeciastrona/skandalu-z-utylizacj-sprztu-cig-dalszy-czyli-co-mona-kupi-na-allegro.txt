(źródło: torkildr) Na Allegro nadal można kupić urządzenia sieciowe z konfiguracją wskazującą na pochodzenie z banku PKO BP. Firma nimi handlująca nie przejęła się naszym artykułem sprzed pół roku i ciągle sprzedaje sprzęt, który powinien był trafić na przemiał. Kilka miesięcy temu opisaliśmy, jak na Allegro za 50 PLN można kupić rutery banku PKO BP z danymi o konfiguracji sieci, w tym hasłach. Dzięki temu udało się skontaktować z osobą, która opowiedziała nam o tym, jak wygląda w Polsce proces utylizacji sprzętu komputerowego i w jaki sposób teoretycznie zutylizowane urządzenia trafiają na Allegro wraz z danymi w nich zawartymi. Gdy nasz artykuł trafił z płomieniem na stronę główna Wykopu, pojawiło się pod nim kilka ciekawych komentarzy. Poniżej cytujemy kilka z nich.    Jak więc widać, proceder odsprzedawania używanego sprzętu bez wcześniejszego usunięcia informacji trwa w naszym kraju w najlepsze, a nasi kreatywni rodacy zaczęli nawet importować sprzęt „utylizowany” w Wielkiej Brytanii. Oddajmy głos osobie, która zna ten proceder od podszewki i na naszą prośbę zgodziła się go opisać:  Można by pomyśleć, że po naszym poprzednim artykule przynajmniej urządzenia banku PKO BP znikną z internetowych aukcji. Nic bardziej mylnego. Kilka dni temu jeden z naszych Czytelników kupił na tej aukcji ruter Cisco 2651, zawierający konfigurację wskazującą na pochodzenie urządzenia z PKO BP. Jeśli plik konfiguracyjny nie kłamie, konfiguracja rutera była ostatni raz aktualizowana w lipcu 2011 a samo urządzenie działało w oddziale w Białymstoku lub okolicach. Łączących się z urządzeniem wita nieco inny komunikat niż w przypadku rutera opisywanego przez nas w sierpniu: Sama konfiguracja dla osób postronnych nie ma wielkiej wartości – ot, maszyna obsługująca komputery, telefony IP i bankomaty. Trochę list dostępowych, kilka haseł, map rutingu, typowa zawartość rutera przydatna tylko dla kogoś, kto chciałby po włamaniu do sieci banku poznać ją trochę lepiej. Można by jednak sądzić, że po poprzednim incydencie podobne nie powinny się zdarzyć. Jak mówił w sierpniu odpowiedzi na nasze pytania poszkodowany:  Niestety jak widać dalsze działania nie były takie skuteczne. Poprosiliśmy bank o komentarz dotyczący efektów działań podjętych w sierpniu, a w odpowiedzi usłyszeliśmy:  Może warto w końcu ukrócić odbywający się od wielu lat proceder, zanim ktoś na Allegro kupi dysk twardy wymontowany z bankomatu lub komputera kasjera?,Adam