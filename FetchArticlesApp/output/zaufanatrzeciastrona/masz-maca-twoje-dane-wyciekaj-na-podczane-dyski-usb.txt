Używasz Maca? Jeśli tak, to prawdopodobnie na każdym nośniku USB wpiętym do Twojego komputera zostało trochę Twoich prywatnych danych. Problem występuje losowo, a Apple, jak to Apple w swoim tempie „nadal zajmuje się tym problemem”. Historia którą opisał Sean Sullivan na blogu F-Secure zaczyna się dosyć standardowo. Jako że Sean zmienił imiona bohaterów, to i my to uczynimy aby mieć pewność, że nie będziecie wiedzieć o kogo chodzi. U nas bohaterami będą Piotr i Asia. Piotr ma Macbooka, Asia używa Linuksa. Asia dała Piotrowi przenośną pamięć, którą ten włożył do swojego Maca. Zgrał od niej kilka plików, po czym Asia wróciła do swojego komputera z systemem Linux. Pliki zapisane na dysku USB przez Mac’a (źródło: F-Secure) Oprócz plików, których spodziewała się na nośniku, jej oczom ukazała się długa lista innych, które automatycznie utworzył na pendrivie Macbook Piotra. Asia, jako że znała się na inżynierii wstecznej, miała bzika na punkcie bezpieczeństwa oraz sama stworzyła odmianę systemu Linux na którym pracuje, z chęcią sprawdziła do czego te pliki służą. Ku jej zdziwieniu odkryła plik „.store.db” który podejrzany w hexedytorze zawierał adresy e-mail, linię tematu oraz kilka zdań z wiadomości pochodzących z komputera Piotra. Takiego pendrive’a otrzymali również eksperci z F-Secure i po jego analizie potwierdzili obecność danych, które nigdy nie powinny znaleźć się na obcych urządzeniach. Niestety w środowisku testowym nie udało się odtworzyć tego problemu, ale powiodło się to w wykonaniu użytkowników reddita i Hacker News. Jeden z nich również w najnowszej wersji OS X Yosemite odnalazł we wspomnianych plikach linki z historii przeglądania Safari oraz kilka tematów z wiadomości e-mail. Każdy kto kiedykolwiek wymieniał jakieś dane przy użyciu zewnętrznych pamięci widział te pliki i zapewne najczęściej je usuwał. Użytkownicy Macbooków tych plików nie widzą. Są one elementem mechanizmu wyszukiwania Spotlight, które to pełnotekstowo przeszukuje pliki i ustawienia na komputerze użytkownika. Indeksowanie plików przez Spotlight Tworzone katalogi mają następujące zastosowanie: Możecie sprawdzić na różnych urządzeniach zewnętrznych (także np. na podłączanych w trybie pamięci masowej telefonach komórkowych) plik (bądź przesłać go do redakcji w celu weryfikacji :) ): Użytkownicy Maców mogą również wyłączyć funkcję Spotlight w zakładce w ustawieniach prywatności Spotlight. Zmiana ustawień prywatności Spotlight Niestety zdecydowanie ograniczy to funkcję wyszukiwania systemu. Można również skorzystać z rozwiązania pośredniego, bądź aplikacji CleanMyDrive dostępnej w App Store. Jeśli i to nie jest dla was rozwiązaniem – pozostaje czekać, aż Apple załata ten problem, a tak naprawdę najpierw zgadnie, co jest powodem wycieku informacji.,Marcin Rybak