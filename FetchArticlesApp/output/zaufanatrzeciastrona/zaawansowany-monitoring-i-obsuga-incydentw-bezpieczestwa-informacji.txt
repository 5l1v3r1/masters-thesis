Obrona sieci i systemów często traktowana jest po macoszemu – znacznie ciekawsze jest ich atakowanie. Sprawia to, że gdy napastników wielu, a obrońców garstka, lepiej, by ta garstka była dobrze przygotowana i wyszkolona. Podstawowymi elementami dobrej obrony jest wykrywanie incydentów i odpowiednie na nie reagowanie. Na polskim rynku trudno znaleźć autorskie szkolenie poruszające tematykę monitoringu bezpieczeństwa sieci. Tę lukę wypełnia Przemek Skowron – wieloletni praktyk i zagorzały zwolennik defensywnej ścieżki w bezpieczeństwie IT. Na dwudniowych warsztatach „Zaawansowany monitoring i obsługa incydentów bezpieczeństwa informacji” poznacie zarówno istotną teorię jak i pod czujnym okiem praktyka wykonacie ćwiczenia, które nauczą Was jak rozpocząć wdrażania monitoringu bezpośrednio po szkoleniu. Podczas szkolenia Przemek nie poświęca czasu na to co każdy może zrobić samemu (np. czytanie dokumentacji), ale zajmuje się realnymi wyzwaniami z jakimi musi się zmierzyć każdy obrońca. Prowadzący upraszcza to, co wydaje się skomplikowane lub nieosiągalne (np. obrona przed APT) i zwraca uwagę na pułapki, w jakie możecie wpaść. Pokazuje też narzędzia, które mogą Was wesprzeć i co najważniejsze – wręcza wędkę i uczy jak z niej korzystać. Dzięki jego wsparciu będziecie mogli, jako dumni obrońcy, adaptować zdobytą wiedzę w każdych warunkach. Fragment prezentacji szkoleniowej Wprowadzenie Mini SOC (Security Operation Center) w 10 min. Monitoring systemu i usług Praktyczna analiza scenariusza: Advanced Persistent Threats w firmie Praktyczna analiza scenariusza: (D)DoS Dodatkowe informacje znajdziecie w opisie warsztatów na stronie organizatora. Dostępne są także inne warsztaty z bezpieczeństwa IT organizowane przez Securitum. Informujemy, że za powyższy wpis bierzemy pieniądze od organizatora szkolenia (ale niedużo, bo to wartościowe warsztaty, na których Wy też możecie skorzystać).,Adam