Każda aktualizacja systemu ma to do siebie, że potrafi przywracać stare błędy, o których wszyscy myśleli, że je dawno usunięto. Tak też jest w przypadku systemu IOS, w którym już trzeci raz odkryto możliwość ominięcia ekranu logowania. Jak opisuje serwis The Verge, najnowsza wersja systemu operacyjnego Apple, IOS 6.1, oprócz kilku usprawnień, wprowadziła także małe zamieszanie. Ktokolwiek wejdzie w posiadanie cudzego iPhona z tą wersją oprogramowania, może – pomimo blokady ekranu – przeglądać kontakty właściciela urządzenia, historię połączeń a nawet zdjęcia przechowywane w telefonie. Problem pierwszy raz pojawił się w wersji 2.0 w roku 2008. Dodano wtedy funkcjonalność podwójnego kliknięcia guzika „Home”, które domyślnie wyświetlało ulubione kontakty. Wystarczyło w zablokowanym telefonie uruchomić opcję połączeń alarmowych, a następnie dwa razy nacisnąć przycisk „Home”, by móc przeglądać kontakty, smsy czy historię połączeń właściciela urządzenia. Błąd został usunięty w wersji 2.1, ale powrócił jak bumerang dwa lata później w wersji 4.1. Wtedy wymagał nawiązania połączenia z numerem alarmowym i naciśnięcia guzika blokady telefonu. Błąd oczywiście po raz kolejny naprawiono. Podtrzymując tradycję, błąd powrócił po kolejnych dwóch latach. Tym razem sekwencja czynności niezbędnych do uzyskania dostępu do zawartości telefonu jest trochę bardziej skomplikowana, ale jak można zobaczyć na poniższym filmie, metoda nadal jest skuteczna. Metoda działa bez względu na to, czy ustawiony jest PIN czy hasło.  Użytkownikom iPhonów pozostaje czekać na poprawkę, a my pewnie wrócimy do opisu tego błędu za dwa lata, w okolicy wersji 8.0. Aktualizacja: Patent działa rzekomo na następujących wersjach oprogramowania: 6.0.1, 6.0.2 i 6.1. Poniżej kolejne wideo z dokładna instrukcją.  Opis metody to: W serwisie Youtube można znaleźć więcej filmów pokazujących, że metoda ta rzeczywiście działa.,Adam