W dawnych czasach internetowi szantażyści najczęściej żądali pieniędzy (najlepiej BTC). Dzisiaj jednak ich potrzeby wyewoluowały – posiadacz bazy danych użytkowników dobreprogramy.pl chce tylko publikacji artykułu na temat pewnego serwisu. Od anonimowego informatora otrzymaliśmy treść listu, jaką jeden z użytkowników forum ToRepublic działającego w sieci TOR wysłał do redakcji popularnego serwisu www.dobreprogramy.pl. W liście tym szantażysta, działający pod pseudonimem lucypher, żąda opublikowania przez serwis artykułu na temat forum, którego jest użytkownikiem. W przypadku niespełnienia jego żądań do dnia 5 października grozi opublikowaniem bazy użytkowników dobreprogramy.pl, którą pozyskał jakiś czas temu. Fragment przesłanej bazy Do wiadomości załączony jest fragment bazy danych forum serwisu. Na podstawie przedstawionych danych można oszacować, że dane pochodzą z okolic sierpnia 2012 (obecnie forum ma ponad 230 tysięcy użytkowników, a 205 tysięcy miało ponad rok temu). Zawarte w wiadomości hasze haseł przechowywane są w standardowym formacie phpBB (wielokrotne MD5 z solą o długości 8 znaków), zatem ich połamanie będzie dość kosztowne i pracochłonne. Niemniej, jeśli macie konto na forum dobreprogramy.pl, to rekomendujemy zmianę hasła we wszystkich miejscach, gdzie użyliście identycznego jak tam. Skontaktowaliśmy się także z redakcją dobreprogramy.pl – jak tylko będziemy mieć ich oficjalny komentarz, dodamy go do artykułu. Otrzymaliśmy stanowisko serwisu dobreprogramy.pl  To ciekawe podejście. Tłumacząc na polski, „baza była stara, więc skoro i tak wszyscy zmieniają regularnie hasła i nie używają ich w innych serwisach, nie ma problemu”. Ocenę zostawiamy Czytelnikom.,Adam