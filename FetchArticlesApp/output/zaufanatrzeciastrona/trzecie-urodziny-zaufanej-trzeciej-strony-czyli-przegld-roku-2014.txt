Trzy lata temu w nocy z 6 na 7 stycznia 2012 opublikowaliśmy pierwszy artykuł. Z okazji tej rocznicy chcieliśmy podziękować Wam za regularne odwiedziny i podsumować rok 2014 oraz pokazać kilka statystyk na zarówno nasz, jak i Wasz temat. Nasz pierwszy artykuł przeczytało w ciągu pierwszego miesiąca 11 (słownie: jedenaście) osób i to pewnie tylko dlatego, że mamy kilku znajomych. Dzisiaj oglądalność serwisu wygląda trochę lepiej. O ile lepiej, kto za to odpowiada i o czym czyta najchętniej? Odpowiedzi na te pytania znajdziecie poniżej. Dziesięć najchętniej przez Was czytanych artykułów w roku 2014 to: Nie jest chyba dla nikogo zaskoczeniem, że każdy w powyższych linków znalazł się na tej liście z powodu pojawienia się na głównej stronie Wykopu. Wszystkich wykopujących serdecznie pozdrawiamy :)  Nie rozumiemy, czemu tak niewiele serwisów internetowych publikuje swoje szczegółowe statystyki. My nie mamy nic do ukrycia, zatem poniżej tabelka przedstawiająca nas i Was.     W 2014 mieliśmy szansę pokonać barierę 2 milionów wizyt, jednak brak aktywności w maju i czerwcu (istnieje życie poza z3s ;)) poważnie nadszarpnął statystyki. Za to w grudniu 2014 ustanowiliśmy rekord odnotowując 226 tysiące wizyt. Dużo ciekawsze niż nasze osiągnięcia są trendy, a w zasadzie jeden trend po stronie Czytelniczek i Czytelników. Jest spora szansa, ze czytasz ten artykuł na telefonie lub tablecie. Spora oznacza aż 24% (to wynik z grudnia, średnia za 2014 to nieco ponad 20%). Ten fakt ma kilka konsekwencji. Chrome stał się najpopularniejszą przeglądarką (Android!) a na Windowsie czyta nas jedynie 65% użytkowników (trzeba będzie zrekonfigurować nasz ultracichy exploit pack). Cieszy nas bardzo 9% użytkowników korzystających z platform linuksowych. Ciekawe, co przyniesie nam 2015 i kiedy udział użytkowników mobilnych przekroczy 50%. 2014 był wyjątkowy – po raz pierwszy w składzie redakcji pojawiła się druga osoba. Marcin Rybak wyprodukował już 20 artykułów i jego pomoc była nieoceniona po latach samotnych zmagań. Może wśród Was są inni chętnie do pisania? Wiecie gdzie się zgłosić. Drugą ważną zmianą było wprowadzenie reklam (jeśli ich nie widzisz to prosimy, dodaj wyjątek do Adblocka). Na razie przychody są symboliczne, ale pozwalają powoli odzyskiwać środki zainwestowane do tej pory w serwis i myśleć o jego rozwoju w przyszłości. Może Wasza firma chce się u nas reklamować? Zapraszamy do kontaktu, jesteśmy otwarci na propozycje. Trzecią nowinką jest w miarę (jak na umierające medium) aktywny kanał IRC, na którym bywają różne mniej lub bardziej słynne osoby. Jeśli potraficie jeszcze korzystać z tej usługi to zapraszamy na #z3s na IRCnecie. Czeka na nas w kolejce kolejne kilkaset nagłówków do przefiltrowania, zatem kończymy wpis i wracamy do lektury. Jeśli macie pytania – piszcie w komentarzach, odpowiemy. I pamiętajcie o Adblocku! :),Adam