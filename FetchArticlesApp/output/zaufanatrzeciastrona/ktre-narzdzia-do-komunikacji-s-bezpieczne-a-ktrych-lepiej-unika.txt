W czasach, kiedy rewelacje Snowdena zmieniły spojrzenie na skalę zagrożeń dla naszej prywatności, pojawia się wiele narzędzi komunikacyjnych, mających zapewnić nam prywatność. Które z nich warte są stosowania, a które nie? Organizacja ProPublica przeprowadziła podstawową, ale ciekawą analizę popularnych rozwiązań służących do wymiany informacji w sieci. Nie obejmuje ona wszystkich dostępnych rozwiązań, ale używa praktycznych kryteriów i jest dobrą podstawą do dalszych analiz. Czym musi się charakteryzować dobry komunikator? Oceniający rozwiązania przyjęli siedem podstawowych kryteriów oceny: Oczywiście to tylko niektóre z możliwych kryteriów oceny. Brakuje w nich chociażby informacji o wygodzie używania danej platformy, możliwości popełnienia błędów przez użytkownika które zagrożą bezpieczeństwu komunikacji czy też chociażby oceny jakości audytu kodu źródłowego. Trzeba jednak przyznać, że te kryteria dają dobrą podstawę do podjęcia decyzji,z której platformy nie korzystać. Wygląd Cryptocata Za każde w powyższych kryteriów można było otrzymać 1 lub 0 punktów. Oto lista rozwiązań, które otrzymały 7 pozytywnych odpowiedzi: Kto nie dostał się na podium? Między innymi Pidgin+OTR za rzekomy brak zewnętrznego audytu (chociaż kod audytował Jacob Appelbaum), PGP za brak niezależnego audytu kodu oraz możliwość odczytania wcześniejszych wiadomości w przypadku utraty klucza czy też usługa Mailvelope (ten sam powód co PGP). Z kolei na końcu listy z 1 punktem znaleźć można czat Facebooka, WhatsApp, Viber, Google Hangouts, BlackBerry Messenger, Yahoo! Messenger, AIM, Snapchat czy Hushmail. Jak widać najwięksi gracze na rynku mają wiele pracy przed sobą, jeśli chcą świadczyć naprawdę bezpieczne usługi. Ocenie nie zostało poddanych co najmniej kilka projektów komunikatorów, o których pisaliśmy kilka miesięcy temu a które ciągle znajdują się dopiero w fazie rozwoju lub pierwszych wersji. Na liście nie znalazły się także systemy komunikacyjne działające w całości w sieci Tor. Warto pamiętać, że lista stanowić powinna jedynie wskazówkę, od których platform trzymać się z daleka, a droga do pełnej prywatności i anonimowości jest daleka i nie polega wyłącznie na stosowaniu odpowiedniej technologii.,Adam