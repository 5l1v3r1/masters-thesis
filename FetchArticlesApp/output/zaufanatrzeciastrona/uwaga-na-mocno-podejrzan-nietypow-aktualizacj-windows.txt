Na całym świecie użytkownicy systemu Windows zgłaszają, że na ich komputerach pojawiła się bardzo dziwna aktualizacja systemu. Serwowana przez usługę Windows Update, wygląda niecodziennie i uszkadza system. Od kilku godzin na forach na całym świecie pojawiają się wpisy osób zaniepokojonych pojawieniem się w Windows Update bardzo dziwnie wyglądającej aktualizacji. Na razie nie znamy stanowiska Microsoftu w tej sprawie, ale zalecamy unikanie instalowania do czasu wyjaśnienia sprawy. Nowa aktualizacja już na pierwszy rzut oka wygląda podejrzanie. Jej nazwa oraz treść opisu mają dość niecodzienna formę. Podejrzana aktualizacja Podejrzana aktualizacja pojawia się we wszystkich regionach – także w Polsce. Według różnych relacji odświeżenie listy dostępnych aktualizacji powodu jej zniknięcie. Niektórzy mają problem z jej pobraniem, inni, którym się to udało i ją zainstalowali, narzekają, że system przestał działać. Niestety na razie brak jakiejkowliek informacji od samego Microsoftu, nie widzieliśmy także wyników analizy serwowanych plików. Cała historia wygląda raczej na dziwną awarię niż na przejęcie kontroli nad serwerami Windows Update – w tym drugim możliwym scenariuszu atakujący raczej próbowaliby lepiej ukryć swoje działania. Jest to jednak bardzo dziwna sytuacja, zatem zalecamy omijanie tej aktualizacji, a najlepiej wstrzymanie się z aktualizowaniem Windowsa w najbliższych godzinach. Aktualizacja 21:46 Microsoft twierdzi, że był to wynik błędnie przeprowadzonego testu aktualizacji. Linki do poczytania: forum Microsoft, wątek Hacker News, StackExchange.,Adam