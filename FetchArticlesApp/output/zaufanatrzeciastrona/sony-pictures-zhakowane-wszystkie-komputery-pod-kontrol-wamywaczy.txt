Jeśli mieliście dzisiaj zły dzień w pracy, to pomyślcie o administratorach w Sony Pictures a od razu zrobi się Wam lepiej. Na wszystkich komputerach firmy na całym świecie pojawił się komunikat od włamywaczy wraz z ogromną listą plików. Pracownicy Sony Pictures zostali dzisiaj wypuszczeni do domów gdy okazało się, że cała sieć firmowa jest pod kontrolą bliżej niezidentyfikowanych hakerów. Grożą oni ujawnieniem tajemnic firmy jeśli ich żądania nie zostaną spełnione w ciągu najbliższych godzin. Na ekranach wszystkich komputerów w Sony Pictures pojawił się dzisiaj następujący komunikat: Komunikat na komputerach Sony Pictures   Warning: We’ve already warned you, and this is just a beggining. We continue till our request be met. We’ve obtained all your internal data, Including your secrets and top secrets. If you don’t obey us, we’ll release data shown below to the world. Determine what will you do till November the 24th, 11:00 PM (GMT). W komunikacie haker/rzy opisujący się jako #GOP (Guardians of Peace) informują, że są w posiadaniu wielu tajemnic firmy i są gotowi je ujawnić jeśli ich bliżej niesprecyzowane żądania nie zostaną spełnione. Pod komunikatem znajdują się linki do kopii pliku o rozmiarze ponad 200MB, zawierającego dwie ogromne listy plików znajdujących się rzekomo w rękach hakerów. Same listy po rozpakowaniu mają ponad 1GB, co oznacza, ze włamywacze co najmniej zindeksowali albo wielkie zasoby sieciowe, albo osobiste komputery wszystkich pracowników firmy. Analiza zawartości archiwów przeprowadzona na Reddicie wskazuje, że faktycznie nazwy plików wskazują na ich pochodzenie z komputerów pracowników Sony Pictures. Przykładowy fragment listy: Wśród plików wymienionych z nazwy znajdują się także informacje finansowe, klucze prywatne, kopie skrzynek pocztowych, kopie dowodów tożsamości, bazy menedżerów haseł, umowy, diagramy sieci czy wyciągi bankowe. Jeśli wierzyć nazwom plików znajdują się tam także paszporty gwiazd a także trochę ironicznie wyglądająca w tym kontekście polisa Prawdziwość danych potwierdza także fakt włamania na liczne konta Twittera związane z filmami wytwórni. Najwyraźniej pracownicy Sony Pictures odzyskali już dostęp do kont, ponieważ wpisy poznikały, jednak zachowały się ich kopie.  Jak donoszą magazyny Deadline oraz Variety wszystkie komputery w biurach zostały wyłączone. Pracownicy dostali zakaz uruchamiania swoich komputerów lub zdalnego łączenia się z biurami i zostali wypuszczeni do domów. Zostali także podobno poproszeni o wyłączenie WiFi w swoich telefonach. Wygląda na to, ze mamy do czynienia z jednym z najbardziej spektakularnych ataków komputerowych w historii. Spodziewajcie się aktualizacji tego wpisu.,Adam