Źródło: MilitarySingles.com Po aresztowaniu kilka członków grupy LulzSec FBI ogłosiło, że obcięło głowę organizacj. Najwyraźniej LulzSec ma kilka głów, ponieważ po włamaniu do Panda Security kolejną ofiarą dowcipnisiów padł serwer matrymonialny dla amerykańskich żołnierzy. Wczoraj na Twitterze Operation Digiturk ogłoszono kolejny poważny wyciek informacji. Tym razem ofiara ataku został serwis MilitarySingles.com, ułatwiający samotnym żołnierzom i żołnierkom poznanie przyszłych partnerów (oraz cywilom z zamiłowaniem do wojska znalezienie swojej drugiej połówki). W sieci pojawił się zrzut bazy użytkowników. I to nie byle jaki, bo zawierający ponad 163 tysiące wpisów. Dla każdego z użytkowników opublikowano takie dane jak: W komentarzu dla DataBreaches.net przedstawiciel MilitarySingles.com napisał, że serwis bada sprawę i jak na razie brak dowodów włamania. LulzSec nie czekał długo, tylko podrzucił link do strony, której zrzut zamieszczamy poniżej na wypadek, gdyby zniknęła już z serwera.  Źródło: MilitarySingles.com  Bez wątpienia istotne w przypadku tego wycieku jest przede wszystkim to, że ponad 5 tysięcy kont w bazie pochodzi z domeny .mil i prawdopodobnie zawiera prawdziwe dane amerykańskich żołnierzy (oraz być może ich hasła). Baza stanowi więc łakomy kąsek dla wywiadów całego świata oraz innych wszystkich miłośników celowanego phishingu.,Adam