Internet Explorer idzie w ślady swoich konkurentów i od 12 sierpnia zaczyna blokować niezaktualizowane wtyczki. Wszystko to w „trosce” o użytkownika, gdyż zgodnie z raportami do większości infekcji dochodzi poprzez nieaktualną wtyczkę Javy. Czy wyjdzie to na dobre przeglądarce która obecnie posiada 56% rynku, czas pokaże. Z pewnością ociepli to jej „bezpieczny” wizerunek, który do pozytywnych nie należy (choć niesłusznie). Dwa dni temu na na IEBlogu pojawiła się informacja, że wraz z następnym „łatkowym wtorkiem” do Internet Explorera zostanie opublikowana aktualizacja która blokuje nieaktualne wtyczki ActiveX. Zadaniem wtyczki będzie: Aktualizacja Microsoftu działać będzie w Windows 7 SP1 (Internet Explorer w wersji 8 do 11) oraz wszystkich wersjach Windows 8. Dodatek będzie obsługiwał wszystkie strefy bezpieczeństwa poza zaufaną (Zaufane witryny) i Intranetową (Lokalny intranet). Użytkownicy objęci aktualizacją zobaczą komunikaty informujące o zablokowaniu wtyczki. Internet Explorer 11 i zablokowana Java Z poziomu komunikatu użytkownicy będą mieli możliwość zainstalowania najnowszej aktualizacji (wybór opcji Update/Aktualizuj przeniesie na stronę z aktualizacją). Internet Explorer 8 i zablokowana Java, dająca możliwość aktualizacji Dodatkowo wyświetlany będzie komunikat, gdy strona będzie próbowała skorzystać z nieaktualnej wersji dodatku poza przeglądarką. Zablokowana próba uruchomienia zewnętrznej nieaktualnej wersji oprogramowania Java Ciężko zarzucić Microsoftowi wspieranie nieaktualnego oprogramowania, ale jeśli już miało być dużo bezpieczniej, warto byłoby pomyśleć o Windowsie XP, czy choćby Windows Vista, których miejsce na rynku wciąż jest znaczące. W małym pliku versionlist.xml aktualizacja przechowywać będzie informacje które kontrolki ActiveX powinny być blokowane. Początkowo będzie blokować następujące wersje Javy: Lista ta z czasem będzie rozszerzana o najczęściej wykorzystywane podatności. Dodatkowo działy IT mają możliwość skorzystania ze specjalnie przygotowanych schematów , które pozwolą na centralne raportowanie zdarzeń, gdy jakaś wtyczka zostanie zablokowana. Administratorzy będą mogli również pozbawić użytkowników wyboru opcji „uruchom tym razem”. Do pełni szczęścia przydałoby się, aby przeglądarka informowała również o próbie zmiany jej ustawień (strony startowej, instalowaniu dodatków) przez aplikacje zewnętrzne (aby zapobiec np. podmianie tych ustawień przez instalowane aplikacje, które z chęcią wprowadzają zmiany gdy tylko użytkownik nieopatrznie nie odznaczy takiej opcji). Informacja o dostępności aktualizacji Javy Z całą pewnością ten pomysł Microsoftowi się udał. Po pierwsze zadowoli po części korporacyjne działy IT, które często ze względu na kompatybilność posiadanych aplikacji muszą używać nieaktualnych wtyczek, a nie koniecznie chciałyby, by wtyczki te były aktywne również podczas surfowania po Internecie (oczywiście, da się to ograniczyć również w inny sposób, ale wraz z aktualizacją będzie zdecydowanie łatwiej). Po drugie gdy użytkownik nie będzie mógł z czegoś skorzystać ze względu na nieaktualną wtyczkę, spojrzy w końcu na pasek zadań i zaktualizuje proszącą go o to od wielu lat Javę, dzięki czemu ogólne bezpieczeństwo się podniesie – a to w dzisiejszym świecie jest bardzo potrzebne.,Marcin Rybak