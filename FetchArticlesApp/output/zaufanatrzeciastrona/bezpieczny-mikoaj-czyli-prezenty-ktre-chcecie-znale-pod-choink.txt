Święta tuż tuż, a ryzyko na znalezienie pod choinką skarpetek i czekolady rośnie. Nie mamy nic przeciwko czekoladzie, ale postanowiliśmy stworzyć listę prezentów, które mogą sprawić Wam więcej radości. Pozostaje już tylko podesłać ją rodzinie. Stworzenie listy prezentów związanych z bezpieczeństwem informacji nie jest proste. Potencjalni kandydaci kryją się w zakamarkach przeróżnych sklepów i nigdzie nie leżą na jednej stercie. Jeśli zatem czegoś tu brakuje, to czekamy na Wasze sugestie. Choć większość najlepszych produktów związanych z szyfrowaniem to darmowe programy, to jest kilka takich, których nie da się ściągnąć z internetu. Małego pendrajwa łatwo zgubić, a nie każdemu nie zawsze chce się wszystko na nim szyfrować. Przyda się zatem pendrajw z wbudowanym sprzętowym szyfrowaniem. Przykładowi producenci: Integral, Kingston, Corsair. Przedział cenowy: 100-500 PLN w zależności od pojemności. Corsair Kiedy 64GB nie wystarcza, a do danych trzeba mieć stały dostęp, do gry wchodzą dyski twarde z wbudowanym szyfrowaniem sprzętowym. Oczywiście idziemy z duchem czasu i proponujemy już tylko dyski SSD, oferujące szyfrowanie AES z kluczem 256 bitów. Przykładowi producenci: Samsung, Intel, Plextor, Transcend, ADATA. Przedział cenowy: 500-2000 PLN w zależności od pojemności. Jeśli macie bogatego wujka z USA to zawsze możecie także poprosić o wersję luksusową – dysk Autothysis128s, który jest odporny na wszelkie próby nieautoryzowanego odczytania jego zawartości a do tego potrafi przeprowadzić fizyczną autodestrukcję. Cena – ok. 5 000 PLN. Dobrze jest szyfrować dane „w spoczynku”, ale jeszcze lepiej do tego dołożyć szyfrowanie danych „w ruchu”. Tora podsłuchują, nie wszystkie usługi dostępne są po HTTPS, zatem co może rozwiązać ten problem? Najprostszą odpowiedzią jest VPN. Usług tego typu na rynku nie brakuje, ale który wybrać? Jedyna sensowna odpowiedź brzmi „to zależy”. Duży wybór propozycji posortowanych w zależności od zastosowania znajdziecie w serwisie BestVPN.com. Większość dostawców zapewni Wam prywatność w trakcie korzystania z sieci oraz pomoże ominąć ograniczenia w regionalizacji dostępu do zasobów multimedialnych. Większą szansę zachowania prywatności macie również u większych dostawców usług – nawet jeśli ktoś czyta logi, to nie zdąży przeczytać wszystkich. Przedział cenowy: od darmowych do ok. 30 PLN miesięcznie. W ramach prezentu sugerujemy zakup rocznego abonamentu. Ofert VPNów nie brakuje Jeśli zaś chcecie po prostu ukryć się przed organami ścigania, to proponujemy takie rozwiązanie. Oprócz rozwiązań programowych jest także kilka propozycji sprzętowych, lecz żadnych nie testowaliśmy, zatem liczymy na ewentualne Wasze sugestie. Ważnym elementem bezpieczeństwa komunikacji jest szyfrowanie połączeń telefonicznych i wiadomości tekstowych. Choć są dostępne darmowe rozwiązania (np. RedPhone i TextSecure), to jest tez spora pula gotowych rozwiązań sprzętowych. Miłośnikom gadżetów i wykrywania ataków na sieci GSM polecamy takie produkty jak Blackphone (ok. 2000 PLN), XCell Dynamic (ok. 3500 PLN) lub Boeing Black (cena nieznana). Można także skorzystać z usług Silent Circle (ok. 60 PLN miesięcznie). Blackphone Wkładanie końcówki swojego kabla USB w porty urządzeń, do których nie mamy zaufania, to ryzykowne hobby. Ryzyko występuje w wielu wariantach. Podłączenie do własnego komputera sprzętu takiego jak cudzy telefon czy nawet elektroniczny papieros może zakończyć się infekcją systemu. To samo dotyczy podłączania naszego smartfona do niezaufanych ładowarek. Jak zatem zabezpieczyć kabel USB, by służył tylko do zasilania, a nie transmisji danych? Do tego celu służy odpowiednia „prezerwatywa”, czyli przejściówka blokująca część połączenia odpowiedzialną za transmisję danych. Przykładowi producenci: Plugable, Portapow, Sabrent. Cena: około 20-30 PLN. Ktoś widział to w sprzedaży w Polsce? Prezerwatywa na USB O atakach na karty zbliżeniowe napisano już setki artykułów, więc nie będziemy powtarzać ich wniosków. Choć nie słychać o atakach prowadzonych w świecie rzeczywistym, to ich demonstracje były dość przekonujące. Lepiej dmuchać na zimne i zaopatrzyć się w pokrowiec lub portfel blokujący sygnał radiowy i zabezpieczający kartę przed zdalnym odczytem. Dostawców tego typu produktów nie brakuje: Pacsafe, Samsonite czy nasz polski BezpieczneKarty.pl. Do wyboru, do koloru Jeśli nie wiesz, co kupić informatykowi, kup śmieszną koszulkę. To hasło w wielu przypadkach jest nadal aktualne, jednak trzeba wiedzieć, która koszulka może być śmieszna. Co prawda tshirt to nie jest szczyt elegancji, ale i tak wygląda często lepiej niż flanelowa koszula w kratę. Poniżej kilka naszych propozycji.  Podobno sztuka lektury powoli zanika, ale mamy nadzieję, że są wśród Was osoby lubiące książki. Co zatem warto znaleźć pod choinką? Mamy dla Was kilka propozycji z działu „Nowości” oraz „Klasyka”. Nowości: Klasyka: (tytuły anglojęzyczne z działu „Klasyka” są również dostępne po polsku, jednak albo wyprzedane, albo niekoniecznie w najlepszym tłumaczeniu) Nowości wydawnicze Powyższa lista to tylko niektóre z pomysłów, które nam do tej pory podrzuciliście lub które sami chętnie znaleźlibyśmy pod naszą choinką. Czekamy na kolejne propozycje – Mikołaj potrzebuje inspiracji! Za powyższy artykuł nie wzięliśmy od nikogo ani złotówki a wybór towarów i usług jest wypadkową doświadczeń, oczekiwań oraz nielosowych rzutów monetą.,Adam