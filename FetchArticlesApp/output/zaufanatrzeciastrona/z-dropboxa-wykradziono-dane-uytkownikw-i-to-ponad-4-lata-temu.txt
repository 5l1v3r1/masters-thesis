Niestety potwierdziły się plotki z ostatnich tygodni – w rękach włamywaczy znajduje się baza ponad 68 milionów loginów i skrótów haseł uzytkowników Dropboxa pochodząca z połowy roku 2012. Czas zatem znowu przejrzeć swoje hasła. Kilka dni temu Dropbox zaczął niektórym użytkownikom rozsyłać komunikat sugerujący konieczność zmiany hasła, jednak wiadomość była sformułowana bardzo łagodnie i nie sugerowała nagłej konieczności. Dopiero dzisiaj dostaliśmy ostateczne potwierdzenie wskazujące, że dane uzytkowników zostały faktycznie ujawnione. Gdy 4 lata temu, w lipcu 2012 napisaliśmy o podejrzeniu wycieku danych klientów Dropboxa przedstawiając całkiem przekonujące dowody, musieliśmy czekać aż dwa tygodnie na to, by Dropbox przyznał się do tego, co się stało. Wielu internautów dostawało dedykowany spam na adresy email używane wyłącznie w Dropboxie a do tego język spamu był zgodny z informacją o kraju, którą Dropboxowi podali – a niekoniecznie wynikał z ich danych personalnych lub adresu email. Po długim śledztwie Dropbox poinformował, że dane pochodziły z konta jednego z pracowników, do którego przestępcy dostali się, ponieważ używał tego samego hasła w innym serwisie. Wykradzione wówczas miały być tylko adresy email. Niestety to też okazało się nieprawdą. Kilka dni temu Dropbox rozesłał do części uzytkowników wiadomość o następującej treści:   chcemy Cię poinformować, że nie aktualizowałeś(aś) swojego hasłaDropbox od połowy 2012 r.; poprosimy Cię o zaktualizowanie go przy następnym logowaniu. Jest to działanie wyłącznie zapobiegawcze, bardzo przepraszamy za ewentualne niedogodności. Aby dowiedzieć się więcej na temat tego, dlaczego wprowadzamy takie środki ostrożności, odwiedź tę stronę w naszym centrum pomocy. Jeśli masz jakieś pytania, skontaktuj się z nami pod adresempassword-reset-help@dropbox.com. Dziękujemy Zespół Dropbox  Zwróćcie uwagę na fragment „jest to działanie wyłącznie zapobiegawcze”, które jest miękkim kłamstwem. W artykule, do którego prowadzi link, możemy już przeczytać:  Zatem „działanie zapobiegawcze” oznacza w tym kontekście, że wg Dropboxa nikt nie zaglądał na Wasze konta, a jedynie mógł poznać Wasz adres email oraz hasło. No tak, to faktycznie nie ma problemu. Szkoda, że firma zapomniała o tym wspomnieć w roku 2012. Znany badacz wycieków danych Troy Hunt otrzymał paczkę zawierającą dane ponad 68 milionów kont uzytkowników Dropboxa zawierającą oprócz adresów email także hasze haseł. Jest to bardzo zła informacja – choć na szczęście jest także nutka nadziei dla osób, które miały silne hasła. Otóż w bazie znajdują się dwa rodzaje haszy – jeden z nich to SHA1 (ujawniony bez soli, choć nie mamy pewności, czy sól nie trafiła w ręce włamywaczy) a drugi to bardzo silny bcrypt, znacząco utrudniający odgadywanie zahaszowanych nim haseł. Aby potwierdzić prawdziwość wycieku Troy znalazł w nim i złamał hasło swojej żony:  Jeśli nie wiecie, czy Wasz adres znalazł się w tym wycieku, możecie to sprawdzić na stronie Troya Hunta (tak, możecie mu podać swój adres, jest osobą zaufaną).,Adam