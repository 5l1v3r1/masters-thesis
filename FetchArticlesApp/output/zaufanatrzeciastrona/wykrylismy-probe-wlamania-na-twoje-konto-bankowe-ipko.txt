Tradycyjną już metodą działania internetowych przestępców jest podszywanie się pod znane instytucje i wyłudzanie od użytkowników haseł oraz kodów dostępu. W kolejnej fali ataków tego typu celem są tym razem klienci bankowości elektronicznej PKO. Od jednego z Czytelników (dziękujemy!) otrzymaliśmy próbkę emaila, podszywającego się pod serwis iPKO. Treść emaila to: Link zawarty w treści wiadomości odsyła na stronę łudzące podobną do oryginalnej (zawierającą nawet to samo ostrzeżenie przed możliwymi wyłudzeniami kodów jednorazowych…).   Fałszywa strona iPKO   Po próbie zalogowania do fałszywego serwisu jesteśmy przekierowywani na kolejną stronę, gdzie zostajemy poproszeni o podanie kodów jednorazowych z kart – zdrapek.  Fałszywa strona iPKO   W kolejnym kroku oszustowi zabrakło już inwencji, ponieważ po podaniu kodów lądujemy na stronie Google. Brzmienie wiadomości (Dział Intendentury i Monitoringu) przypomina działanie opisywanego wielokrotnie przez Niebezpiecznika niejakiego Armaged0na (choć może ktoś po prostu skopiował jego pomysł). Czytelnik, który otrzymał wiadomość, nie jest klientem PKO, zatem rozsyłane emaile są najprawdopodobniej „strzałami w ciemno”. Użytkownikom tego banku oraz wszystkich innych przypominamy, by nie wierzyć treści otrzymywanych emaili i adres banku wpisywać własnoręcznie do przeglądarki (lub wybierać z zakładek).,Adam