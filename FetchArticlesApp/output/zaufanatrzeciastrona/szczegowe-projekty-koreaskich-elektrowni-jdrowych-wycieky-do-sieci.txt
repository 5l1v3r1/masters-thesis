Niektóre incydenty bezpieczeństwa, choć dotyczą obiektów znajdujących się bardzo daleko od Polski, są ważne, ponieważ mogą któregoś dnia dotknąć również naszego terytorium. Weźmy na przykład plany koreańskich elektrowni jądrowych. Tajemniczy włamywacz od tygodnia publikuje w sieci poufne dokumenty opisujące szczegóły konstrukcyjne dwóch koreańskich elektrowni jądrowych. Rząd Korei Południowej próbuje bagatelizować wagę ujawnionych materiałów, a włamywacz żąda zamknięcia elektrowni. Pierwsza publikacja materiałów miała miejsce 15 grudnia na Twitterze. Na jednym z kont w tym serwisie od tego dnia zamieszczane są linki do wpisów na Pastebinie, które z kolei prowadzą do dokumentów na Dropboksie. Lista ujawnionych materiałów wygląda dość ciekawie, a włamywacz zapowiada kolejne wycieki. Jak do tej pory opublikował: Fragment opisu instalacji chłodzącej Włamywacz żąda zamknięcia reaktorów Gori 1, Gori 3 i Wolsong 1 na trzy miesiące i daje firmie czas do pierwszego dnia świąt na spełnienie jego żądań. W przeciwnym razie grozi ujawnieniem archiwum liczącego sobie 100 000 różnych materiałów wykradzionych z elektrowni. Firma wskazuje, że jeśli faktycznie doszło do włamania, to musiało ono mieć miejsce przed ponad rokiem, ponieważ od wielu miesięcy sieć wewnętrzna elektrowni nie jest dostępna z zewnątrz (co oznacza jednocześnie, że wcześniej była dostępna…). Fragment ogólnego planu elektrowni Incydent wycieku informacji jak do tej pory nie powoduje bezpośrednich skutków, jednak może wpłynąć chociażby na obniżenie atrakcyjności eksportu technologii jądrowych z Korei w oczach ekspertów z uwagi na niski poziom zabezpieczeń kluczowych informacji. Firma obsługująca elektrownie na wszelki wypadek rozpoczęła dzisiaj dwudniowe ćwiczenia możliwych scenariuszy cyberataków na swoja infrastrukturę. Fragment pulpitu sterującego Powyższy incydent pokazuje, że nawet teoretycznie najlepiej chronione instytucje, w których awaria może przynieść najpoważniejsze skutki, nie są dostatecznie dobrze zabezpieczone przed wyciekami informacji. Warto o tym pamiętać również w kontekście ujawnionego niedawno ataku na niemiecką hutę stali, w której doszło do poważnych uszkodzeń pieca do wytopu surówki. Aktualizacja 2014-12-24 Wygląda na to, że sieć przynajmniej jednej z elektrowni padła ofiarą ataku złośliwego oprogramowania kasującego sektory rozruchowe dysków twardych – zupełnie jak w przypadku Sony.,Adam