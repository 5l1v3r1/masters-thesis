Obserwacja sceny polskich „grup hakerskich”, podmieniających strony www, przypomina obserwacje nieba. Co jakiś czas pojawi się meteor, który poświeci chwilę i znika. Ciekawe, czy podobny los spotka „grupę” o nazwie Polska Inwazja Sieciowa. Najnowszą ofiarą włamywaczy padła strona niezwykle ważnej instytucji rządowej, jaką jest Regionalna Izba Obrachunkowa w Rzeszowie. W gronie poprzednich ofiar byli tacy potentaci polskiego rynku jak firma sprzedająca felgi samochodowe, kresowe biuro podróży, biuro nieruchomości z Sosnowca czy Głogowski Portal Informacyjny.   Podmieniona witryna RIO   „Grupa” oczywiście posiada swoje konto Twittera, które śledzą dwa inne konta (w tym z jednym śledzą się nawzajem). Najzabawniejszy jest jednak obowiązkowy dla każdej grupy zaangażowanej ideologicznie manifest. Nasz ulubiony fragment to: No właśnie, skąd? Może Wy znacie odpowiedź?  Aktualizacja 19:40 Jak słusznie wskazał w komentarzach Karekan, błąd typu SQLi na stronie rzeszowskiej RIO został kilkanaście godzin temu opublikowany na forum devilteam.pl. Aktualizacja 2 22:20 Na forum devilteam.pl znaleźć można niezwykle zabawny wątek, w którym opisywany przez nas „haker” tak odpowiada na propozycję opublikowania jego danych:  Otrzymaliśmy link do dokumentu, zawierającego rzekome dane osobowe założyciela grupy (którego oczywiście nie opublikujemy). Jeśli dane te są prawdziwe, to pozostaje pogratulować hakerowi profesjonalizmu.,Adam