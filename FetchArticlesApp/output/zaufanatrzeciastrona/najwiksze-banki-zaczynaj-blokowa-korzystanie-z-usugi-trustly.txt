Docierają do nas sygnały od Czytelników, że pierwsze banki zareagowały na uruchomioną wczoraj współpracę pomiędzy Paypalem i Trustly i uniemożliwiły temu dostawcy logowanie na konta swoich klientów. Paypal wywołał wczoraj małą burzę zmieniając firmę obsługującą płatności ekspresowe. Zamiast Bluemedia korzystającego z linków prowadzących do serwisów banków obsługę przejęła firma Trustly, która chciała pobierać od klientów loginy i hasła i w ich imieniu logować się do interfejsów banków i zlecać przelewy. Bankom się to bardzo nie spodobało i widać pierwsze efekty. Po sygnałach od Czytelników spróbowaliśmy zalogować się do Paypala i zasilić nasze konto za pośrednictwem każdego z obsługiwanych banków. W przypadku mBanku oraz iPKO otrzymaliśmy następujący komunikat: Komunikat od Trustly Jak na razie działają jeszcze takie banki jak Credit Agricole, Alior, Millennium, BPH, Getin, ING, Inteligo, Pekao oraz BZ WBK ale wygląda na to, ze ta lista również może wkrótce ulec skróceniu. Nie jest pewnie także zbiegiem okoliczności fakt, że na stronie PKO BP własnie pojawił się komunikat o następującej treści: Komunikat PKO BP Co prawda nie pada w nim nazwa Trustly ale pierwszy punkt brzmi jasno:  Wygląda zatem na to, że banki postanowiły bronić bezpieczeństwa swoich klientów (oraz zdrowego rozsądku) w bardziej aktywny sposób. Dziękujemy.,Adam