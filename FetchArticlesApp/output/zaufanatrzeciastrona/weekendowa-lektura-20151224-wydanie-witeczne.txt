Witamy serdecznie w świątecznym wydaniu Weekendowej Lektury. Co prawda obżarstwo nie sprzyja koncentracji, ale mamy nadzieję, że znajdziecie przez najbliższe dni czas, by przegryźć się przez tradycyjną listę ciekawych lektur. W dzisiejszym zestawieniu znajdziecie kilka dłuższych tekstów specjalnie na dłuższy weekend. W części fabularnej polecamy świetną historię szpiegowską z czasów bardzo zimnej wojny (pkt. 3), fantastyczną analizę skutków walki z mafią narkotykową (pkt. 8) oraz historię największego przekrętu bitcoinowego w historii (pkt. 9). Z kolei w części technicznej polecamy zestawienie artykułów o tylnej furtce w szyfrowaniu Junipera (pkt. 8-12), bardzo ciekawy mechanizm omijania zabezpieczeń sieci korporacyjnych (pkt. 20), przegląd ransomware (pkt. 23), przyszłościową koncepcję komputera bez nośników danych (pkt. 27) oraz opis wyzwań obrońcy infrastruktury (pkt. 28). Miłej lektury! Sponsorem Weekendowej Lektury jest firma IMMUSEC.,Adam