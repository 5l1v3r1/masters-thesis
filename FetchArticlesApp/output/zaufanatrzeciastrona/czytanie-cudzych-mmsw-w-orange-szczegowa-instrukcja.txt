Wczoraj opisaliśmy błąd, występujący w serwisie www Orange, który umożliwiał dowolnemu zarejestrowanemu użytkownikowi oglądanie cudzych wiadomości MMS. Orange po naszym zgłoszeniu błąd już naprawił, więc poniżej publikujemy szczegóły odkrycia. Co ciekawe, błędy opisane poniżej nie wymagały od użytkownika żadnej wiedzy tajemnej. Nie jest to ani SQLi, ani XSS, lecz prosty błąd logiki aplikacji oraz nieprawidłowa obsługa komunikatów o błędach. Przykłady te pokazują, że standardowe testy penetracyjne nie odnajdą wszystkich problemów. Gratulujemy także Orange szybkiej reakcji – błąd został poprawiony ekspresowo. Aby przetestować informacje o błędzie otrzymane od naszego Czytelnika, wykorzystaliśmy dwa konta w systemie Orange i jeden telefon spoza sieci. Najpierw na Konto1 aktywowaliśmy usługę Multi Box (darmową).   Usługa Multi Box   Następnie wyłączyliśmy telefon Konta1, by MMS nie dotarł na telefon. Z Konta0 wysłaliśmy MMSa na Konto1. Po około kwadransie w jego skrzynce MultiBox Konta1 pojawił się nasz MMS od Konta0.   MMS przychodzący – numer w lewym dolnym rogu   Następnie wylogowaliśmy się z Konta1 i zalogowaliśmy się na Konto2. W kolejnym kroku otwarliśmy linka http://mmsalbum.orange.pl/mmsalbum-web/mms_preview.htm?contentId=124041xxxxx&folderId=xxx gdzie oprócz komunikatu „Wiadomość MMS nie istnieje. Być może została usunięta.” Zobaczyliśmy także numer nadawcy MMSa, datę i godzinę jego wysłania oraz rozmiar.   Dane nadawcy oraz wiadomości   Następnie wybraliśmy opcję „Prześlij dalej”, która pokazała nam również numer odbiorcy smsa.   Dane odbiorcy wiadomości   To był jednak tylko początek… Konto2 posiada usługę Multi Box Gold lub Platinium, która umożliwia zapisanie MMSa w formie pliku w wydzielonym folderze na serwerze. Utworzyliśmy zatem folder (zarządzanie folderami -> nowy folder) i otwarliśmy link http://mmsalbum.orange.pl/mmsalbum-web/mms_preview.htm?contentId=124041xxxxx&folderId=xxx Co prawda MMS dalej pozostawał niewidoczny, ale wystarczyło wybrać opcję „Przenieś” i wskazać utworzony wcześniej folder. Następnie trzeba było otworzyć folder i… Bingo!   Ukradziony MMS na naszym koncie   Ukradziony MMS właśnie pojawił się w naszym folderze. Mogliśmy go oczywiście otworzyć i obejrzeć.   Zawartość ukradzionego MMSa   Jednocześnie ukradziony MMS zniknął ze skrzynki oryginalnego odbiorcy. Jeśli zatem nie dotarł do Ciebie jakiś MMS w Orange, to wiedz, że coś się dzieje!,Adam