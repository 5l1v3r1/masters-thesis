W ramach nigdy niekończącej się sagi Wieści z Krainy Tylnych Furtek w Domowych Urządzeniach Sieciowych przedstawiamy kolejny odcinek, w którym nepalscy badacze natrafiają na wbudowane konto administratora. Niżej opisane odkrycie zostało po raz pierwszy upublicznione na Międzynarowowej Konferencji Cyberbezpieczeństwa i Cyberprawa w hotelu Yak i Yeti w Katmandu. Na szczęście autorzy publikacji streścili ją także na swoim blogu, dzięki czemu trafiło ono do nieco szerszej widowni. Nepalscy badacze na problem natrafili, kiedy próbowali naprawić ruter, który miał problem z ilością ruchu przez niego przechodzącą w trakcie skanowania nmapem sieci zewnętrznej. Początkowo próbowali zainstalować alternatywne oprogramowanie, ale gdy ta operacja się nie powiodła, zabrali się za analizę wbudowanego oprogramowania. W jej trakcie znaleźli klasyczną tylną furtkę, czyli wbudowane konto administratora z loginem super i hasłem super. Fragment tylnej furtki Badacze poszli dalej by spróbować zidentyfikować, czy podobne konto istnieje także w innych ruterach niż ten, który posiadali. Twierdzą, że znaleźli kilkanaście różnych podatnych modeli, występujących w ilości ok. 200 000 egzemplarzy dostępnych w sieci. Na pewno podatne są wg nich modele: Choć badacze twierdzą, że może to oznaczać złośliwie zmodyfikowane oprogramowanie, prawda może leżeć gdzie indziej. Jak zauważa jeden z czytelników Hacker News, wszystkie te modele oparte są o układ RTL8196C firmy Realtek i prawdopodobnie tylna furtka znajduje się paczce domyślnego oprogramowania go obsługującego. Z tego samego układu korzystają także niektóre modele ruterów Asusa, Netgeara, D-Linka czy Belkina, ale na razie w żadnym z nich nie potwierdzono istnienia tylnej furtki. Jeśli nie jesteście pewni, jaki model procesora znajduje się w Waszym ruterze, spróbujcie po prostu zalogować się do niego loginem i hasłem super (i dajcie znać, jeśli zadziała). Tak czy inaczej pamiętajcie, by nie wystawiać do świata interfejsu do zarządzania ruterem a jeśli możecie, to wgrajcie alternatywne oprogramowanie (RTL8196C jest kompatybilny z OpenWRT).,Adam