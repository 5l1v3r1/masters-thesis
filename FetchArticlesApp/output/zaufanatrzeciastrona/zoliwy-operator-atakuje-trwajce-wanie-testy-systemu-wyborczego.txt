W całej Polsce trwają właśnie testy nowego systemu wyborczego. Według otrzymywanych przez nas informacji testy przebiegają zaskakująco dobrze – sami testujący nie mogą się nachwalić. Zdarzają się jednak drobne, zabawne problemy. Na dzisiaj zaplanowano testy systemu wyborczego (WOW – Wsparcie Organów Wyborczych) zbierającego informacje o frekwencji oraz protokoły obwodowe. Po doświadczeniach z zeszłorocznych wyborów operatorzy i informatycy zostali bardzo miło zaskoczeni brakiem poważnych problemów z systemem. Aby umożliwić udział w teście maksymalnej liczbie operatorów systemu, tym, którzy jeszcze nie pobrali swojego osobistego loginu i hasła, udostępniono login i hasło testowe. Problem jednak polega na tym, że każdy posiadacz tego hasła może zalogować się do systemu i je zmienić. Najwyraźniej w okolicach Wrocławia ktoś ze złośliwości – lub niewiedzy – walczy z obsługą systemu. Złośliwy operator Na stronie Urzędu Miejskiego Wrocławia pojawił się komunikat wzywający „złośliwego operatora” by ten zaprzestał ciągłego zmieniania hasła, które utrudnia dostęp innym użytkownikom. Użytkownicy zostali z kolei poproszeni o cierpliwe próby logowania – najwyraźniej administrator systemu co chwilę przywraca prawidłowe hasło, by można się było zalogować. W obwodach, z których spływają do nas informacje o przebiegu testów, nie było prawie żadnych problemów. Raporty o frekwencji zostały pomyślnie wysłane, tak samo udało się z protokołami. Najczęściej spotykane problemy użytkowników to niepotrzebne dopisywania ciągu „www” przed adresami witryn używanych do testów (twórca systemu nie przewidział takich aliasów) czy też przełączenie się kalkulatora w tryb offline (znika przycisk „Wyślij”) lub problemy z formatowaniem wydruków. W większości przypadków wystarcza usunięcie ciasteczek oraz pamięci podręcznej i odświeżenie okna przeglądarki. Nauczona doświadczeniami poprzednich wyborów Państwowa Komisja Wyborcza tym razem postanowiła dmuchać na zimne i wobec braku możliwości zbudowania sensownego, działającego systemu obsługującego kompleksowo wybory (głównie ze względu na brak czasu) ustaliła, że w zasadzie systemu zliczającego głosy nie będzie. Używany obecnie system ma jedynie: Jak informuje sama PKW,  Choć rozwiązanie problemu awarii systemu przez jego usunięcie trudno nazwać dobrą praktyką, to lepsze to chyba niż walka, która odbywała się w zeszłym roku. Dalej wstyd, ale przynajmniej nie będzie trzeba nikogo zwalniać.,Adam