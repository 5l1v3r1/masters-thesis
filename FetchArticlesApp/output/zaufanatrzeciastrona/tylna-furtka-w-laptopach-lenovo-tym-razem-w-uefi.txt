Niektórzy producenci sprzętu komputerowego starają się na siłę uszczęśliwić użytkownika lub zarobić na nim dodatkowe kilka groszy. Na szczęście użytkownicy szybko odkrywają podstępy producentów i je nagłaśniają. Lenovo nie przestaje nas zaskakiwać. Po oprogramowaniu podsłuchującym połączenia użytkownika i funkcjach keyloggera tym razem użytkownicy odkryli, że w oprogramowaniu wbudowanym UEFI znajduje się funkcja wpływająca na działanie systemu operacyjnego. Użytkownicy modeli takich jak G50-80 czy Y40-80 zauważyli, że pomimo wymiany dysku twardego, instalacji systemu Windows z oryginalnych obrazów Microsoftu i odłączenia komputera od internetu ciągle widzą okienko z pytaniem od Lenovo. Ich komputery uparcie zadawały pytanie o treści:  Okienko stanowi zachętę do zainstalowania oprogramowania Lenovo optymalizującego działanie systemu operacyjnego OneKey Optimizer (możecie z góry określić jego przydatność i skuteczność). Biorąc pod uwagę warunki testowe (czysty dysk, system operacyjny, brak internetu) jego pojawienie się musiało wiązać się z konkretnym działaniem programu zapisanego we wbudowanej pamięci startowej komputera – UEFI. Lenovo Y40 Jeden z użytkowników przeanalizował skąd bierze się komunikat. Okazuje się, że w oparciu o instrukcje zapisane w UEFI komputer Lenovo sprawdza, czy program C:\Windows\system32\autochk.exe to oryginalny plik Microsoftu. Jeśli tak, to oryginał przenosi do C:\Windows\system32\0409\zz_sec\autobin.exe i podmienia go na plik autorstwa Lenovo. Z kolei podmieniony program instaluje pliki LenovoUpdate.exe oraz LenovoCheck.exe. Jedyna metoda usunięcia kontrowersyjnego kodu to wyciągnięcie oprogramowania układu pamięci, jego ręczna edycja za pomocą narzędzia UEFITool i ponowne zapisanie. Lenovo, ile jeszcze?,Adam