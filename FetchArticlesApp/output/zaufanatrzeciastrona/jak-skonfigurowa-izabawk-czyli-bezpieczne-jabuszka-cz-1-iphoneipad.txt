Nasze osobiste elektroniczne gadżety takie jak smartfon czy tablet awansują powoli na pozycję najważniejszego urządzenia, którego utrata lub ujawnienie zawartości może faktycznie zaboleć. Warto zatem takim sytuacjom zapobiegać. Poniższy tekst nie opisuje modyfikacji kernela, tylko dość podstawowe zasady bezpieczeństwa urządzeń Apple. Jeśli nie macie iZabawek lub wiecie, jak je skonfigurować, możecie skrollować dalej. Pozostałych – szczególnie nowych posiadaczy gadżetów – zapraszamy do lektury. Autorem poniższego artykułu jest Łukasz Basa – entuzjasta Apple, zawodowo związany z bezpieczeństwem IT. Chciałbym tym postem zacząć cykl wpisów odnośnie bezpieczeństwa waszych iUrządzeń. Nie będą to dogłębne analizy systemów zabezpieczeń implementowanych przez Apple w ich urządzeniach, a zestawy kilku prostych wskazówek prezentujących jak możecie znacząco podnieść poziom bezpieczeństwa (i prywatności) waszych zabawek bez potrzeby instalowania specjalistycznych aplikacji czy też posiadania fachowej wiedzy. Zacznijmy od krótkiej historyjki. Około cztery miesiące temu miałem przyjemność być uczestnikiem konferencji Chaos Communication Camp organizowanej co cztery lata dla pasjonatów z branży bezpieczeństwa (swoją drogą bardzo polecam, ale nie o tym). W trakcie jednego z wykładów zorientowałem się że nie czuję w kieszeni swojego telefonu. Znacie to przerażające uczucie? :) No niestety… telefonu nie było… Przeszedłem się drogą którą dotarłem na wykład z nadzieją że jednak wypadł mi gdzieś po drodze. Wtedy właśnie zacząłem się zastanawiać co na tym telefonie miałem zapisane i co może zrobić z nim osoba która go znajdzie. Jak się okazało – bardzo dużo… Telefon już nie służy nam tylko do prowadzenia rozmów czy pisania smsów. W dobie wszechobecnych smartfonów, telefon to znacznie więcej – to mały komputer, który (o zgrozo) nosimy wszędzie ze sobą. Na naszych komórkach mamy zainstalowane setki aplikacji do praktycznie wszystkiego (jak to mawiał Steve Jobs: „I am sure there is an app for that”). Co więcej aplikacje te mają najczęściej wpisane (i zapamiętane!) loginy i hasła do wszelkiej maści używanych przez nas serwisów społecznościowych (Facebook, Twitter, LinkedIn), zakupowych (Allegro, Groupon, Zalando), finansowych (SkyCash, PayPal), skrzynki e-mail, czy nawet sparowane (skonfigurowane jako zaufane) aplikacje bankowe. Wracając więc do postawionego wcześniej pytania – osoba która znalazła taki telefon może naprawdę dużo. Od przeczytania naszej korespondencji (e-mail, Snapchat, iMessage, Facebook, LinkedIn) z rodziną, znajomymi czy współpracownikami, po wyrządzenie naprawdę dużych szkód podszywając się pod nas na portalach społecznościowych, wykonanie zakupów na nasze konto, aż po (przy odrobinie szczęścia) dostęp do naszego konta bankowego. Niestety bardzo często nie zdajemy sobie z tego sprawy, bagatelizujemy bądź wręcz ignorujemy fakt jak ważnym urządzeniem w dzisiejszych czasach potrafi być zwykły telefon. Zdaję sobie sprawę że wielu użytkowników (nie tylko) iPhonów zwyczajnie nie wie że można coś zrobić lepiej, bezpieczniej bez konieczności posiadania jakiejś specjalistycznej wiedzy. Dlatego też poniżej znajdziecie kilka kroków które można wykonać aby podnieść poziom bezpieczeństwa Waszego iUrządzenia w przypadku jego kradzieży lub zgubienia. Co więc mogę zrobić? Znane przysłowie mówi, że ludzie dzielą się na tych co robią kopie bezpieczeństwa i na tych którzy będą je robić :). Mam nadzieję że Wy należycie do tych pierwszych. Jeżeli nie, warto skorzystać z tej opcji jaką Apple oferuje jako wbudowany komponent systemu operacyjnego Waszych telefonów i tabletów nawet nie tylko ze względów ochrony przed zgubieniem czy kradzieżą telefonu, ale także w przypadku gdy np. najnowsza aktualizacja oprogramowania zepsuje nam telefon i jedyną opcją naprawy będzie przywrócenie go do ustawień fabrycznych. W przypadku iPhone i i iPada mamy dwie opcje przygotowane przez Apple. Pierwsza (wygodniejsza) to wykonanie kopii bezpieczeństwa do „chmury” iCloud. Każdy posiadacz telefonu czy tabletu z jabłuszkiem dostaje w prezencie od Apple 5GB miejsca na dane które śmiało można przeznaczyć na automatyczne kopie zapasowe. Aby włączyć wykonywanie kopii zapasowych przez nasz telefon/tablet, należy: To wszystko. Po wykonaniu tych prostych 4 kroków nasz iPhone/iPad sam zadba za nas aby wykonać regularną kopię bezpieczeństwa danych na naszym urządzeniu (możemy mu wskazać jakie dokładnie dane mają podlegać kopiowaniu, ale o tym napiszę oddzielnie). Kopie będą wykonywane codziennie w nocy pod warunkiem że będziemy podłączeni do sieci Wi-Fi. Zawsze też możemy wykonać kopię samodzielnie „na żądanie” klikając w przycisk „Archiwizuj teraz” widoczny na powyższym obrazku. Inną (i zarazem bezpieczniejszą) opcją wykonywania kopii naszego urządzenia jest wykorzystanie w tym celu programu iTunes i przechowywanie skopiowanych w ten sposób danych na dysku naszego komputera. Dlaczego bezpieczniejszą? Z dwóch powodów: Jak się do tego zabrać? Po tym zabiegu mamy pewność, że w przypadku utraty czy awarii naszego iPhone/iPada będziemy w stanie przywrócić nasze cenne dane. Pamiętajmy jednak, że o ile opcja kopii w chmurze sama „pamięta” za nas o konieczności jej zrobienia, o tyle w przypadku wykorzystania iTunes musimy być zdyscyplinowani i sami pamiętać o regularnym wykonywaniu kopii. Kolejna rzecz o której warto pamiętać to blokada ekranu. Zabezpieczenie naszego urządzenia hasłem/odciskiem palca (w przypadku modeli iPhone5s i wyższych) skutecznie utrudni wścibskiej osobie dostęp do danych zgromadzonych na naszym urządzeniu w przypadku kradzieży, zgubienia czy też zwykłego pozostawienia bez nadzoru. Jakie mamy opcje? Apple standardowo proponuje nam 3 podstawowe sposoby zabezpieczenia ekranu: W przypadku iPhone’ów nowszej generacji możemy włączyć odblokowywanie ekranu z użyciem odcisku palca: Kolejną funkcją, której z pewnością warto użyć jest „Find my iPhone”. W skrócie pozwala ona na zlokalizowanie naszego telefonu (lub tabletu) w przypadku jego utraty. Oczywiście warunkiem jest aby posiadał on dostęp do sieci. Poza uzyskaniem lokalizacji utraconego urządzenia mamy możliwość jego zdalnego wymazania co w przypadku gdy nie mamy ustawionej blokady ekranu skutecznie utrudni złodziejowi dostęp do naszych danych. Aby włączyć „Find my iPhone” należy: Ten prosty zabieg pozwoli nam na lokalizowanie naszego iPhone’a w przypadku jego utraty oraz umożliwi jego zdalne wymazanie. To oczywiście najprostsze i najszybsze do zastosowania mechanizmy dostarczane przez Apple które pozwolą nam na szybkie podniesienie poziomu bezpieczeństwa naszego urządzenia. W kolejnych artykułach z tej serii opisane zostaną inne warte zastosowania sposoby podnoszące także poziom naszej prywatności.,Adam