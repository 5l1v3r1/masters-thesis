Facebookowi oszuści nie próżnują. Od czytelników dostajemy sygnały o nowej kampanii nabierającej internautów. Tym razem zwabiają nieświadomych zagrożenia użytkowników rewelacyjną ofertą „iPhone 5 komplet sprzedam pilnie” za 750 PLN. Mechanizm działania oszustów jest podobny do wcześniejszych incydentów tego typu – internauta jest zachęcany do kliknięcia w link, a w rzeczywistości zamawia usługę SMS premium i sam reklamuje stronę oszustów na swoim profilu. Wygląda to tak: Oszustwo z iPhone 5 lub tak (tutaj VW Golf 4 1.9 tdi za 3700 PLN): Fałszywe ogłoszenie o sprzedaży Golfa Kliknięcie w „ogłoszenie” przenosi użytkownika na stronę (zwróćcie uwagę na literkę „l” zamiast „i”) gdzie proszony jest o wpisanie kodu captcha, który brzmi – jak widać na powyższym obrazku – „okazja”. Prośba o kod captcha Okienko wpisania kodu captcha to, jak się pewnie już domyśliliście, fragment strony Facebooka. Po wpisaniu „kodu” zostajemy przekierowani na nową stronę gdzie dla odmiany jesteśmy proszeni o wpisanie swojego numeru telefonu. Kolejny etap oszustwa W ostatnim kroku strona prosi o podanie otrzymanego SMSem kodu PIN. Ostatni etap oszustwa Gratulacje, właśnie włączyliście usługę firmy Badabee za 2,46 PLN dziennie, przy okazji wrzucając linka do niebezpiecznej strony na swoim facebookowym profilu z komentarzem „okazja”. Jeśli faktycznie daliście się złapać (lub dał się złapać ktoś ze znajomych) to proponujemy pilnie wysłać SMS o treści „STOP BD” pod numer 60235 i usunąć wpis z Facebooka. Aktualizacja 2013-11-18 Dostaliśmy informację o drugim wariancie ataku – VW Golfie, którego widzicie powyżej. Oszustwo ma jeszcze jedną funkcję – kliknięcie np. na krzyżyk zamykający okienko z propozycją oszustów powodu polubienie profilu Best Vines Polska. Profilu, który lubi już ćwierć miliona użytkowników, a który zebrał w ciągu tygodnia 100,000 fanów. Best Vines Polska Sama strona „ogloszenla.pl” powstała ok. 08 listopada, a kampania ruszyła ok. 16 listopada. Podgląd katalogu serwera  Za informację dziękujemy Rafałowi, Tengo, Pawłowi i Adrianowi.,Adam