Jak prawie co roku w gronie nominacji do najważniejszej nagrody w dziedzinie bezpieczeństwa nie zabrakło polskich akcentów. Na liście kandydatów do nagród znaleźli się: za swoje odkrycia Mateusz „j00ru” Jurczyk i za swoje wpadki Plus Bank. Pwnie Awards to nagrody przyznawane corocznie w trakcie konferencji Black Hat w Las Vegas. W latach 2011, 2012 i 2013 na podium stawiali nasi rodacy. W zeszłym roku pierwszy raz zabrakło Polaków wśród nominacji, lecz w 2015 nadrabiamy te braki. Naszym zdecydowanym powodem do dumy jest Mateusz Jurczyk, który o ile dobrze liczymy już czwarty raz został nominowany do głównej nagrody. Poprzednie dwie nominacje zakończyły się zwycięstwami, zatem i teraz na takie liczymy. W zasadzie można powiedzieć, że Mateusz został nominowany po raz czwarty i piąty, ponieważ jego badania okazały się na tyle interesujące, że otrzymał nominację w dwóch kategoriach. Luka, którą odkrył w bibliotece Adobe i jądrze Windows (ten sam błąd występował w dwóch miejscach) pozwalała na pełne przejęcie kontroli nad atakowanym systemem. Komisja decydująca o nominacjach uznała, że odkrycie kwalifikuje się do kategorii Najlepszy błąd po stronie klienta oraz Najlepszy błąd podniesienia uprawnień. Trzymamy kciuki za przynajmniej jedną statuetkę do kolekcji Mateusza. Słodkie kucyki dla laureatów Niestety, podobnie jak w roku 2013, mamy także nominację w kategorii Największa porażka. Dwa lata temu w tej kategorii wygrał magazyn Hackin9, który opublikował całkowicie fikcyjny i prześmiewczy artykuł w ogóle nie zwracając uwagi na jego treść. W tym roku nominowany został Plus Bank za swoją reakcję dotyczącą włamania i wycieku danych klientów. Mamy nadzieję, że nie powtórzy sukcesu Hakin9 sprzed dwóch lat. Nagrody Pwnie przyznawane są od roku 2007. Wcześniejszy polski wkład wygląda następująco:,Adam