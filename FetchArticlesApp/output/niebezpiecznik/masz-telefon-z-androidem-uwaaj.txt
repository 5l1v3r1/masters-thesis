GingerMaster to nazwa groźnego trojana, infekującego telefony pracujące pod kontrolą systemu Android. Trojan wygląda jak normalna aplikacja, ale po zainstalowaniu wykrada dane użytkownika smartphone’a i przesyła je na zdalny serwer, a następnie oddaje atakującemu całkowitą kontrolę nad telefonem. GingerMaster (i root hack GingerBreak) Trojan wykorzystuje root hack dla Androida 2.3 o nazwie GingerBreak (CVE-2011-1823), dzięki czemu może obejść zarówno wbudowaną w Androida systemową kontrolę uprawnień, jak i wszelkie oprogramowanie firm trzecich z gatunku “antywirus”. Jak radzi Xuxian Jiang, jedyną sensowną metodą na pozbycie się trojana GingerMaster jest całowite wyczyszczenie telefonu i reset do ustawień fabrycznych. Na atak podatna jest wersja Androida 2.3.3 (Gingerbread), ale możliwe że trojan radzi sobie także ze wcześniejszymi wersjami Androida — w sieci znaleźć można bowiem relacje, że wykorzystywany przez niego root hack działa na Android 2.2 (Froyo). Łącznie z Androida 2.3.3 i 2.2 korzysta ok. 80% wszystkich telefonów z Androidem. Google wypuściło co prawda patcha niedługo po tym jak luka wykorzystywana do root hacka została odnaleziona, ale większość producentów telefonów (oraz operatorów sieci GSM) nie wypracowało łatwego sposobu dystrybucji patcha do swoich klientów. Dlatego albo zaktualizujcie się sami, albo nie pobierajcie aplikacji z paniami ;) ,igH