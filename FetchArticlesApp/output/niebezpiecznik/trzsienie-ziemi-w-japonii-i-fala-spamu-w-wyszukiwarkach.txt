Jak to zwykle bywa, po wielkich kataklizmach ludzie szukają informacji w internecie. Osoby, które stoją za pozycjonowaniem złośliwego oprogramowania w wyszukiwarkach internetowych tylko na to czekają… Wysyp fałszywych stron o trzęsieniu ziemi w Japonii Pierwsze fałszywe strony podszywające się pod oficjalne relacje związane z trzęsieniem ziemi w Japonii pojawiły się już w kilka godzin po katastrofie. Obecnie wyszukiwarka Google zapytana o charakterystyczne cechy tych stron zwraca ponad 1.7 miliona rekordów. Większość z nich jest generowana automatycznie i stara się przekonać internautów do instalacji złośliwego oprogramowania, które udaje program antywirusowy. Złośliwe strony wyskakują m.in. na zapytanie: Most Recent Earthquake In Japan i przekierowują internautów na adresy: www4.forucleansimple.rr.nu, www1.safeforsoftor.co.cc, www1.checker-antivir-safe.co.cc, www2.foru-cleanstrong.rr.nu. Skrypty na stronach wykrywają, kto je odwiedza — roboty Google, czy internauci — i tylko tym drugim serwują złośliwą zawartość. Jak sprawdzić, czy strona jest niebezpieczna? Przy okazji wydarzeń w Japonii warto przypomnieć kilka stron internetowych, które pozwalają sprawdzić, czy odwiedzany przez nas URL może być czymś zainfekowany: http://www.virustotal.com/ http://www.google.com/safebrowsing/diagnostic?site=google.com http://browsingprotection.f-secure.com/swp/ http://safeweb.norton.com/ http://www.phishtank.com/ http://reclassify.wrs.trendmicro.com/ http://www.siteadvisor.com/sites/google.com http://www.unmaskparasites.com/security-report/ http://urlblacklist.com/?sec=search http://www.mywot.com/ http://wepawet.iseclab.org/ Najprawdopodobniej niebawem zacznie się także kampania spamowa, zachęcająca do przekazywania datków na rzecz osób, które ucierpiały na skutek trzęsienia ziemi w Japonii (niektórzy już odnotowali ok. setkę nowych domen ze słowami kluczowymi japan i aid). Jeśli chcecie pomóc, lepiej jest to robić przekazując swoje wpłaty na konta uznanych międzynarodowych instytucji, takich jak Czerwony Krzyż. P.S. Gdybyście byli zainteresowani tym, jak trzęsienie ziemi w Japonii wpłynęło na infrastrukturę internetu, rzućcie okiem tutaj. ,igH