Niedawno FBI zakończono operację “Ghost Click“. Trwała kilka lat. Zatrzymano 6 mężczyzn (wiek od 26- 33 lat), którzy podmieniali na zainfekowanych komputerach reklamy i zarobili na tym procederze 14 milionów dolarów. Podmiana DNS-ów (DNS Changer) Estońska szajka infekowała komputery złośliwym oprogramowaniem, który podmieniał DNS-y. Wszystkie requesty idące do oryginalnych serwerów reklam były przekierowywane na serwery Estończyków związanych z firmą Esthost. DNS Changer używany przez przestępców zazwyczaj udawał kodek wideo — trzeba było go pobrać, aby obejrzeć film pornograficzny. DNS Changer był w stanie infekować nie tylko Windows, ale również Apple Mac OS X. (FBI radzi jak usunąć DNS Changera ze swojego systemu) Jak złapano przestępców? W 2009 Trend Micro poddało analizie dyski twarde pochodzące z zajętych przez organy ścigania serwerów, na które kierowane były żądania DNS z zainfekowanych maszyn. Na dyskach znaleziono klucze firmy Rove Digital (dzięki nim pracownicy tej firmy łączyli się z serwerami bez hasła). Jak się później okazało, grupa była także odpowiedzialna za infekowanie komputerów fałszywymi antywirusami (i pobieranie opłat za leczenie z wyimaginowanych wirusów). Ciekawostka Co ciekawe, zdecydowano się na niewyłączanie fałszywych serwerów DNS. Dlaczego? Wyobrażacie sobie 4 miliony zainfekowanych komputerów, które nagle “tracą dostęp do internetu” i co gorsza masowo dzwonią na help-line? Fałszywe serwery zastąpiono działającymi poprawnie. ,vi.curry