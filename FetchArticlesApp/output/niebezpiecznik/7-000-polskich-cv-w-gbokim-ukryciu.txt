Jeden z użytkowników Wykopu znalazł katalogi, w których znajdują się CV dodawane przez użytkowników serwisów terazpraca.pl i loccoevent.pl. CV w internecie Krótka lektura CV przez użytkowników Wykopu pokazuje, że każdy ze starających się o pracę zna Worda, niektórzy mają maile w tak poważnych domenach jak @buziaczek.pl, a część osób jako doświadczenie w pracy podaje “degustację krokietów oraz promocję farb do włosów”. Niektóre z plików zajmują ponad 3,5MB (sic!). “Głębokie ukrycie” to wyrażenie, które znaleźliśmy w wypowiedzi rzecznika PKO BP, kiedy to jeden z internautów zauważył na serwerach banku listę dłużników w katalogu dostępnym dla każdego i zindeksowanym przez wyszukiwarki internetowe. Jak nie przechowywać plików wgranych przez użytkowników? Z tzw. “głębokim ukryciem” można poradzić sobie przede wszystkim odpowiednio ustawiając prawa dostępu do katalogów (i plików), w których przechowywane są wrzucane przez formularze uploadu dane i pliki internautów — samo wyłączenie listingu plików (Options -Indexes w .htaccess) nie wystarczy, bo znając nazwę pliku, dalej będzie się można do niego odwołać — stąd pojawiające się czasem wskazówki, aby zmieniać plikom wgrywanym przez użytkowników nazwę na nieprzewidywalną, co czyni je głębiej ukrytymi, ale ciągle dostępnymi (dostępność jest wprost proporcjonalna do możliwości przewidzenia/zbruteforce’owania nazwy pliku). Dlatego jeśli możecie, to najlepiej w ogóle nie umieszczajcie danych wgrywanych przez użytkowników w obrębie “www root”, czyli katalogów udostępnianych przez webserver :> Aktualizacja 22:00 Serwis terazpraca.pl zablokował swoją główną stronę — ale katalog z CV dalej jest dostępny… Fail? Z kolei serwis loccoevent usunął CV ze swoich serwerów, ale Google ciągle ma ich kopie w cache — wystarczy zapytanie z operatorem site:. W powyższej historii nie znajdujemy niczego specjalnie odkrywczego… Stron udostępniających CV (świadomie bądź nie) jest, niestety, na pęczki — wystarczy pogooglać za: dodając operatory filetype:doc lub filetype:pdf. Podobnie przy pomocy Google Hackingu można szukać prywatnych kamerek wystawionych do sieci czy zbiorów adresów e-mail. P.S. Ten post początkowo (od 17:30) znajdował się na naszym linkblogu, ale po 40 osobie, która wysłała nam informację o tych CV postanowiliśmy go wrzucić na główną — głównie po to, żeby już nikt nam nie pisał maili z prośbą o opisanie tego tematu :P ,vi.curry