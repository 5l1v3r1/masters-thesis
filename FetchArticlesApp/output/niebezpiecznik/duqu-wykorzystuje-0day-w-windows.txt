Microsoft potwierdził, że Duqu, czyli wirus ochrzczony mianem drugiego Stuxnetu, wykorzystuje do infekcji systemu nieznany dotąd błąd w jądrze Windows. Duqu i 0day na Windows Na 0day’a w Windows natknęłą się grupa CrySyS, która poddała analizie instalator Duqu. Okazuje się, że Duqu atakuje system przy pomocy odpowiednio skonstruowanego pliku Worda, który zawiera exploita na kernel Windowsa. Symantec, który jako pierwszy rozkręcił hype na Duqu, dodaje, że bot rozprzestrzenia się nie tylko poprzez internet, ale również udziały sieciowe. W ten sposób zainfekowane zostały systemy bez bezpośredniego połączenia z internetem. Symantec podał, że celem Duqu były firmy mająca swoje oddziały w krajach takich jak: Austria, India, Iran, Francja, Szwajcaria, Holandia, Ukraina, Sudan i Wietnam oraz Wielka Brytania. Microsoft poinformował na Twitterze, że już pracuje nad wydaniem poprawki. Tymczasem Dell nie zgadza się z tezą Symanteca, że Duqu został stworzony przez te same osoby, które stworzyły Stuxneta. ,vi.curry