Jeden z internautów umieścił na YouTube film, w którym pokazuje jak obejść blokadę ekranu (lockscreen) w iPhone działającym na iOS 6.1. Dzięki temu trickowi można nie tylko dzwonić na czyjś koszt ale także oglądać jego zdjęcia i kontakty oraz wysyłać SMS-y i e-maile… Jak odblokować iPhone? Przypomnijmy, że o podobnym błędzie w iPhone pisaliśmy już 2 lata temu. Blokadę ekranu w iPadzie też można było ominąć w banalny sposób — nie wspominając już o tym ile tej klasy błędów występowało na Androidzie… Warto jednak podreślić, że o ile błąd wygląda na poważny, to z telefonem z reguły większość użytkowników się nie rozstaje zbyt często — a w przypadku zgubienia, dostęp do zdjęć czy możliwość wykonywania rozmów na nasz rachunek to raczej nasze najmniejsze zmarwienie… PS. Dobrze że Apple nie wprowadziło jeszcze tej magicznej ładowarki, która automatycznie odblokowuje telefon — wtedy trzebaby było ją chować w sejfie przed każdą domówką… ,igH