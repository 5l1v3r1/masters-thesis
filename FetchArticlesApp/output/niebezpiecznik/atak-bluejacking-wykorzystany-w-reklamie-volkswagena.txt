Oto reklama, jaką pokazał niedawno Volkswagen: Niestety, nawet na największej rozdzielczości nie widać, z jakiego sprzętu skorzystano do przeprowadzenia akcji reklamowej. Volkswagen w opisie filmiku informuje, że wykorzystano location-based broadcaster (cokolwiek to jest). Część z czytelników obstawiała fałszywego BTS-a lub IMSI-Catchera, ale naszym zdaniem było to raczej zwykłe wysyłanie wiadomości przez Bluetooth (tańsze i legalne, w porównaniu do IMSI Catcherów). Albo żadne z powyższych, bo przecież to reklama i wszystko jest ustawione — w hollywoodzkich filmach, wirusy komputerowe są wszakże trójwymiarowe… Rozważmy jednak, że był to Bluejacking — bo o atakach z wykorzystamiem IMSI Catcherów pisaliśmy już setki razy ;) Na czym polega atak Bluejacking? Krótko mówiąc Volkswagen najpierw przeskanował i odkrył urządzenia Bluetooth widzów, a następnie wysłał im żądanie sparowania urządzenia lub kontakt w formie vCARD-u (co można wykonać jeśli telefon wspiera protokół OBEX). Taki “atak” nazywa się Bluejackingiem. Oba typy transmisji Bluetooth uruchomią dzwonek/podświetlą ekran większości smartphonów. Warto też zauważyć, że komunikat “nie patrz w komórkę, kiedy prowadzisz” pojawił się na ekranie kinowym, a nie w telefonie (a przynajmniej reklama tego nie ukazuje). Niestety stopklatki z przełączką, ekranem laptopa oraz ekranem komórki otrzymujacej wiadomość są niewyraźne i ciężko jest dojrzeć, co zostało przesłane widzom. Przesyłanie kontaktu vCARD ma tę przewagę, że kontakt ktory wysyłamy może zamiast imienia i nazwiska posiadać dowolną treść/komunikat — z kolei w przypadku próby parowania trzeba zmieniać nazwę swojego urządzenia. PS. Tego typu atak świetnie działa na konferencjach — po namierzeniu laptopa prowadzącego prelekcje, wysyła mu się żądanie parowania, uprzednio zmieniając nazwę swojego komputera na “Świetna prezka Miliordzie ;)”. W większości przypadków komputer nadaje zdarzeniu parowania wyższy priorytet i minimalizuje prezentację, ukazując na konferencyjnym projektorze okno z waszym komunikatem. A właśnie, niektóre projektory też wspierają Bluetooth, jak i pewne ekrany multimedialne… ;) ,Piotr Konieczny