Pasażerowie poznańskiej komunikacji miejskiej korzystający z biletów elektronicznych na tzw. komkartach mogą — ze względu na błąd w oprogramowaniu biletomatów — doładowywać je za darmo. Hackowanie biletomatów w Poznaniu O sprawie pisze epoznan.pl, którego czytelniczka wspomina, iż przed biletomatami stoją ludzie, którzy wykonują doładowania komkart na kwotę 100 PLN za prowizją o wysokości 20 złotych (mimo, że doładowanie biletu, na skutek błędu w oprogramowanie, de facto nic nie kosztuje). Jeden z czytelników przesłał do nas następujący filmik (Aktualizacja: poniższy filmik pokazuje inny błąd niż opisywany w tym artykule): Zarząd Transportu Miejskiego w Poznaniu jest zdziwiony, że “tak się da“, ale obiecał nawiązać kontakt z dostawcą oprogramowania w celu wyjaśnienia sprawy. Jeśli oprogramowanie zostało wyposażone w taką funkcję logowania, która będzie potrafiła skorelować fałszywą transakcję z identyfikatorem komkarty, sprawą ma również zająć się poznańska policja (na razie funkcjonariusze nie otrzymali żadnych zgłoszeń w tej sprawie). PS. Nie tylko oprogramowanie biletomatów w Poznaniu posiada błędy pozwalające na zakup biletów po kosztach… W innym dużym mieście można (było?) przepełnić wartość zmiennej z ceną i zamiast kilkuset złotych za bilety zapłacić kilka… w prawie każdym da się zrobić coś takiego: Szerzej o problemach biletomatów i infokiosków z bepzieczeństwem pisaliśmy w artykule pt. Ataki na biletomaty i infokioski. ,Piotr Konieczny