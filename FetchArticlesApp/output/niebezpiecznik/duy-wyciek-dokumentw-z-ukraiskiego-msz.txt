Anonimowi znowu dali znać o sobie, tym razem publikując paczkę 774 dokumentów wykradzionych z ukraińskiego MSZ. Ataku dokonała ta sama grupa włamywaczy, która stoi za wyciekiem dokumentów z naszego rodzimego Ministerstwa Gospodarki. W kogo tak naprawdę skierowany był atak? Wygląda na to, że tym razem Anonimowi wzięli sobie na cel koncerny naftowe i gazowe, a w szczególności sprawy biznesowe pomiędzy Ukrainą a Azerbejdżanem. Jak wynika z informacji przekazanych przez Anonimowych, te sprawy nigdy nie miały ujrzeć światła dziennego. Anonimowi chcą wstrząsnąć opinią publiczną ujawniając korupcje i powiązania byłej premier Tymoszenko z azerskimi koncernami. Jak dokonano ataku? Najprawdopodobniej Anonimowi przejęli skrzynki mailowe w domenie mfa.gov.ua włamując się do ukraińskiego ISP EuroTraceTelcom. Jakie dokumenty zostały wykradzione? Większość wykradzionych dokumentów nie ma wielkiego znaczenia. Są to skany paszportów, prywatne zdjęcia, listy przewozowe, etc. Jedyny z interesujących dokumentów, jakie udało nam się znaleźć to spis broni używanej do ochrony pól naftowych. Anonimowi zaznaczyli jednak, że jest to tylko część dokumentów jakie posiadają. Większość dokumentów jest w języku ukraińskim, co z pewnością utrudnia ich zrozumienie. ,PPietraszewski