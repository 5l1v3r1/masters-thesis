Jak skłonić Facebooka do usunięcia danych, które znalazły się w tym serwisie bez naszej zgody? Do tej pory wydawało się, że trzeba dochodzić swoich praw przed organem ochrony danych z innego państwa (np. Irlandii). W praktyce zniechęcało to do wnoszenia skarg. Teraz pojawiła się nadzieja na to, że polski GIODO pomoże naszym obywatelom. Tę nadzieje daje wydana właśnie decyzja DOLIS/DEC-50/16. Dokumenty z prokuratury na Facebooku powodem skargi Decyzja dotyczyła następującej sprawy: Polak poskarżył się do GIODO, że na Facebooku opublikowano akta śledztwa prowadzonego w pewnej prokuraturze. W tych aktach były jego dane –numer PESEL, numer dowodu, adres zamieszkania. W ramach postępowania w prokuraturze ten obywatel miał status pokrzywdzonego i jak informuje GIODO, ujawnienie jego danych publicznie stwarza zagrożenie dla jego i jego rodziny. Na marginesie można dodać, że opublikowane dokumenty to były tzw. akta Stonogi, choć na dłuższą metę jest to bez znaczenia. Tutaj pojawia się kluczowe pytanie. Czy polski GIODO jest organem właściwym do działania w tej sprawie? Na stronach Facebooka każdy polski użytkownik może przeczytać, że administratorem danych jest Facebook Ireland Ltd. z siedzibą w Dublinie. Wydaje się zatem, że skarga powinna być kierowana do Irlandii. Czy Facebook Polska to administrator danych? GIODO mimo wszystko uznał, że może wydać decyzję w tej sprawie. Aby wyjaśnić jego rozumowanie trzeba sięgnąć do wyroku Trybunału Sprawiedliwości UE z maja 2014 roku (sprawa C-131/12). Był to ten wyrok Trybunału, który zmusił Google do wprowadzenia tzw. “prawa do bycia zapomnianym“. Wówczas obywatel Hiszpanii skierował skargę przeciwko Google Spain. W tamtej sprawie chodziło zwłaszcza o to, czy wyszukiwarkę można uznać za administratora danych osobowych. Trybunał uznał, że można. Dodatkowo jednak wskazał, że w świetle unijnych przepisów przetwarzanie danych osobowych ma miejsce w ramach działalności prowadzonej przez zakład administratora danych, jeśli operator wyszukiwarki internetowej ustanawia w danym państwie członkowskim oddział lub spółkę zależną, których celem jest promocja i sprzedaż powierzchni reklamowych oferowanych za pośrednictwem tej wyszukiwarki (i działalność tego oddziału lub spółki jest skierowana do osób zamieszkujących to państwo). To nie są oddzielne Facebooki Wróćmy teraz do sprawy na “polskim” Facebooku. GIODO musiał ustalić, czy przetwarzanie danych na Facebooku odbywa się w kontekście prowadzenia jakiejś działalności na terytorium naszego kraju. GIODO oczywiście nie miał wątpliwości, że działalność Facebook Poland ma związek z działalnością Facebooka. W wydanej decyzji czytamy: Jeśli chcecie dokładniej przyjrzeć się rozumowaniu GIODO, zajrzyjcie do decyzji która dostępna jest facebook-dec_5016″>tutaj. Co na to Facebook? Biuro prasowe Facebooka przedstawiło następujący, krótki komentarz do tej sprawy. Dlaczego to ważne? Nie wiemy jeszcze jak finalnie na tę decyzje zareaguje polski Facebook, natomiast już teraz można uznać ją za bardzo ważną. Zgadza się z tym dr Paweł Litwiński, adwokat specjalizujący się w prawie ochrony danych osobowych, który udzielił mi krótkiego komentarza na temat decyzji: Warto zauważyć, że decyzja została wydana w ciekawym momencie. Niedawno Stany Zjednoczone i UE porozumiały się w sprawie przekazywania danych osobowych za ocean. Będzie to uregulowane w ramach nowego paktu o nazwie “EU-US Privacy Shield“. Te nowe zasady mają pozwolić obywatelom UE na wnoszenie skarg na działania firm. Skargi będą przekazywane do amerykańskiego Departamentu Handlu i Federalnej Komisji Handlu. Ciekawe jest to, że w tym przypadku obyło się bez takiego rozwiązania. ,Marcin MajJak skłonić Facebooka do usunięcia danych, które znalazły się w tym serwisie bez naszej zgody? Do tej pory wydawało się, że trzeba dochodzić swoich praw przed organem ochrony danych z innego państwa (np. Irlandii). W praktyce zniechęcało to do wnoszenia skarg. Teraz pojawiła się nadzieja na to, że polski GIODO pomoże naszym obywatelom. Tę nadzieje daje wydana właśnie decyzja DOLIS/DEC-50/16. Dokumenty z prokuratury na Facebooku powodem skargi Decyzja dotyczyła następującej sprawy: Polak poskarżył się do GIODO, że na Facebooku opublikowano akta śledztwa prowadzonego w pewnej prokuraturze. W tych aktach były jego dane –numer PESEL, numer dowodu, adres zamieszkania. W ramach postępowania w prokuraturze ten obywatel miał status pokrzywdzonego i jak informuje GIODO, ujawnienie jego danych publicznie stwarza zagrożenie dla jego i jego rodziny. Na marginesie można dodać, że opublikowane dokumenty to były tzw. akta Stonogi, choć na dłuższą metę jest to bez znaczenia. Tutaj pojawia się kluczowe pytanie. Czy polski GIODO jest organem właściwym do działania w tej sprawie? Na stronach Facebooka każdy polski użytkownik może przeczytać, że administratorem danych jest Facebook Ireland Ltd. z siedzibą w Dublinie. Wydaje się zatem, że skarga powinna być kierowana do Irlandii. Czy Facebook Polska to administrator danych? GIODO mimo wszystko uznał, że może wydać decyzję w tej sprawie. Aby wyjaśnić jego rozumowanie trzeba sięgnąć do wyroku Trybunału Sprawiedliwości UE z maja 2014 roku (sprawa C-131/12). Był to ten wyrok Trybunału, który zmusił Google do wprowadzenia tzw. “prawa do bycia zapomnianym“. Wówczas obywatel Hiszpanii skierował skargę przeciwko Google Spain. W tamtej sprawie chodziło zwłaszcza o to, czy wyszukiwarkę można uznać za administratora danych osobowych. Trybunał uznał, że można. Dodatkowo jednak wskazał, że w świetle unijnych przepisów przetwarzanie danych osobowych ma miejsce w ramach działalności prowadzonej przez zakład administratora danych, jeśli operator wyszukiwarki internetowej ustanawia w danym państwie członkowskim oddział lub spółkę zależną, których celem jest promocja i sprzedaż powierzchni reklamowych oferowanych za pośrednictwem tej wyszukiwarki (i działalność tego oddziału lub spółki jest skierowana do osób zamieszkujących to państwo). To nie są oddzielne Facebooki Wróćmy teraz do sprawy na “polskim” Facebooku. GIODO musiał ustalić, czy przetwarzanie danych na Facebooku odbywa się w kontekście prowadzenia jakiejś działalności na terytorium naszego kraju. GIODO oczywiście nie miał wątpliwości, że działalność Facebook Poland ma związek z działalnością Facebooka. W wydanej decyzji czytamy: Jeśli chcecie dokładniej przyjrzeć się rozumowaniu GIODO, zajrzyjcie do decyzji która dostępna jest facebook-dec_5016″>tutaj. Co na to Facebook? Biuro prasowe Facebooka przedstawiło następujący, krótki komentarz do tej sprawy. Dlaczego to ważne? Nie wiemy jeszcze jak finalnie na tę decyzje zareaguje polski Facebook, natomiast już teraz można uznać ją za bardzo ważną. Zgadza się z tym dr Paweł Litwiński, adwokat specjalizujący się w prawie ochrony danych osobowych, który udzielił mi krótkiego komentarza na temat decyzji: Warto zauważyć, że decyzja została wydana w ciekawym momencie. Niedawno Stany Zjednoczone i UE porozumiały się w sprawie przekazywania danych osobowych za ocean. Będzie to uregulowane w ramach nowego paktu o nazwie “EU-US Privacy Shield“. Te nowe zasady mają pozwolić obywatelom UE na wnoszenie skarg na działania firm. Skargi będą przekazywane do amerykańskiego Departamentu Handlu i Federalnej Komisji Handlu. Ciekawe jest to, że w tym przypadku obyło się bez takiego rozwiązania. ,Marcin Maj