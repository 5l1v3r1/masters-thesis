Lubię paczkomaty, bo mogę kiedy chcę i bez kolejki. Nie zmienia to faktu, że ostatnie zachowanie firmy InPost sprawiło, że po raz pierwszy spojrzałem na tę firmę negatywnie (jeszcze nie wiem, czy na tyle, żeby wrócić do krzystania z usług awizonoszy). Ale po kolei. 23 stycznia, na mój unikatowy adres e-mail, stworzony specjalnie na potrzeby zakupów w Agito i użyty tylko i wyłącznie tam, wpadła taka, niezamówiona i niezwiązana z procesem zakupowym w Agito wiadomość od “newsletter@paczkomaty.pl“: Czy uważasz, że powyższa wiadomość od InPostu ma charakter reklamowy? Tak Nie Zobacz wyniki ankiety W mojej opinii, powyższa wiadomość ma charakter reklamowy i masowy. Od strony technicznej potwierdza to fakt, że e-mail został wysłany przez Freshmaila, znane i skądinąd bardzo fajne narzędzie do rozsyłania newsletterów — zresztą sam adres nadawcy newsletter@paczkomaty.pl zdaje ię zdradzać “celowość” wysyłki. Jest nawet link na dole wiadomości “zrezygnuj z otrzymywania wiadomości”. A wydawało mi się, że żeby z czegoś zrezygnować, trzeba się najpierw na to zgodzić. Tak chyba jest z newsletterami… Od strony zawartości, InPost chwali się, że ma nowe Paczkomaty. Świetnie — ale o tym, gdzie odbieram przesyłkę decyduję w trakcie ostatniego kroku zakupów, a nie na tydzień lub miesiąc przed. Krótko mówiąc — co mnie to obchodzi że mają 100 czy 200 paczkomatów? Co Agito na to? Ponieważ jestem na spam uczulony (por. Jak walcząc ze spamerem zdobyłem 1000 PLN na dom dziecka) i nigdzie świadomie nie wyrażam zgody na przetwarzanie moich danych osobowych w celach reklamowych, zacząłem się zastanawiać, gdzie mnie to cwane Agito podeszło. Na którym to kroku wymusiło zgodę na to, żebym pozwolił na przekazanie moich danych firmie trzeciej… Może była to jakaś świńska zagrywka clickjackingowa, jakich ostatnio pełno na Facebooku? Ponieważ pamięć mam słabą, poprosiłem Agito o wyjaśnienia — Maciej Piotrowski, Dyrektor Marketingu Agito.pl odpisał: Przepraszam Agito, to nie wy mnie zawiedliście. InPost nie reaguje na Facebooku W międzyczasie, zapytałem na Facebooku, czy ktoś inny też dostał taką wiadomość. Okazało się że tak. Na oficjalnym fanpage’u Paczkomatów też pojawiły się zasmucone głosy klientów InPostu, ale co gorsza była też jeśli nie ironiczna, to na pewno zbywająca jednego z klientów wypowiedź autorstwa zespołu “social-media” InPostu (nieładnie!). Skoro moich danych nie podało InPostowi Agito, to postanowiłem napisać do InPostu e-maila z prośbą o wyjaśnienie: InPost odpowiedział po 7 dniach Całe szczęście, że chociaż paczki dostarcza szybciej. Oto odpowiedź: A więc wedle InPostu, nie była to wiadomość o charakterze handlowym, a “kwestia serwisowa”… No cóż, mamy w tym zakresie inne zdanie — dla mnie serwisowa wiadomość to informacja, że paczkomat, w którym mam dziś odebrać przesyłkę uległ awarii i przenieśli mi paczkę do innego. A nie chwalenie się “jest ich więcej i są bliżej mnie”, mają 1000 urządzeń i zachęcają mnie do zalogowania się do “Managera Paczek”. Wygląda na to, że InPost nie widzi nic niestosownego w swojej kampanii. A nawet zwykłe “sorry, pomyliliśmy się” i jakiś link do YouTube’a (jak to InPosty maja w zwyczaju) mógłby lepiej rozwiązać sprawę. Zrozumiałbym, bo nam samym przy rozsyłaniu newslettera też raz zdarzyło się przesłać go do osoby już “wypisanej”. Opinia prawnika A oto, co o sprawie sądzi Jarosław Góra, prawnik, szef departamentu Nowych Technologii i IP w kancelarii Ślązak, Zapiór i Wspólnicy, autor ipbloga, którego zapytałem o zdanie w sprawie powyższej wiadomości: Wielkiej szkody nie poniosłem, poza strachem, że gdzieś kliknąłem zgodę. Nie zaburzyło mi to snu. Pozywać nie będę. Skarżyć do GIODO też nie (bo a nuż się uda, i jeszcze będę musiał wrócić do stania w kolejkach na poczcie). Ale jakbyś, InPoście, chciał kopsnąć tysiaka na dom dziecka, to chętnie jeden wskażę. InPostuj mnie, InPoście! Podsomowując Nie mam żalu. Mam jednak nadzieję, że jak InPost wykona kolejne prace serwisowe na paczkomatach w mojej okolicy, np. wymienią pinpad na bardziej przyjemny w dotyku, naoliwią drzwiczki do skrytki numer 5 albo naprawią niedziałającą kamerę, to też poinformuje mnie o tym w e-mailu, którego użyłem w Agito. Oraz wyśle to na 20 innych unikatowych adresów e-mail, które podałem w innych sklepach. Nie mógłbym przecież skutecznie odebrać przesyłki w paczkomacie bez tej wiedzy. PS. Bardzo chciałbym wysłać do pracowników InPostu “serwisową” informację o tym, że zostały już tylko 3 wolne miejsca na nasze szkolenia — w żaden sposób ich tym przecież nie zachęcę do skorzystania z usługi, raczej poinformuje, że gdyby pracownicy InPostu sami poczuli w przyszłości taką chęć, to po prostu muszą szybko uporać się z formalnościami. Dziś sprzedały się aż 3 miejsca i w takim tempie do końca tygodnia zamkniemy rejestrację… Rozumiem, że mogę rozesłać to na adresy e-mail z domeny InPostu, które pracownicy tej firmy zostawili na Niebezpieczniku przy okazji dodawania komentarzy? Skoro kiedyś zostawili, to przecież można ich “uznać za naszych Klientów i należy informować o istotnych zmianach w zakresie świadczonych przez nas usług”… PPS. Tak się składa, że dziś w Poniedziałku z Prawnikiem poruszymy temat …spamu. To taki wstęp tylko był. ,Piotr Konieczny