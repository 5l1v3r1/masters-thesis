Utrzymywane przez wolontariuszy repozytorium komponentów dla aplikacji w Ruby zostało zaatakowane …przy pomocy niedawno opublikowanej dziury w Railsach. Jak doszło do ataku Atakujący wgrał na serwis złośliwego gema, który wyexploitował niedawno odkrytą podatność w Psych YAML będącą w rzeczywistości niczym innym jak dziurą odkrytą w Railsach na początku stycznia, ale o innym “podejściu” — w poprzednim patchu zapomniano załatać parsera JSON do YAML. W wyniku ataku, dane konfiguracyjne projektu Rubygems powędrowały na serwis-wklejkę Pastie — na szczęście w plikach tych nie znajdowały się klucze. Co ciekawe, wektorem ataku nie było żądanie HTTP, a parser metadanych używany przez Rubygems. Rubygems analizują Rubygems, tuż po wykryciu włamania, usunęło konto z którego wgrano złośliwego gema i rozpoczęło proces weryfikacji, czy żaden z hostowanych gemów nie został zmodyfikowany przez atakujących. Twórcy projektu zresetowali także swoje klucze S3 na Amazonie — o postępie prac informują tutaj. Internauci odkryli, że kod exploita po raz pierwszy pojawił się tutaj… Niech ten atak będzie przypomnieniem dla każdego developera, żeby regularnie sprawdzać informacje o błędach/patchach w wykorzystywanym przez siebie oprogramowaniu. Warto też przygotować sobie czarny scenariusz, czyli odpowiedzi na pytania: Ktoś wykradł dane moich klientów — co robię? Ktoś włamał się na mój serwer — co robię? Dobrym pomysłem będzie także przygotowanie zawczasu alternatywnego kanału komunikacji — publikacja informacji o włamaniu na serwis X często generuje taki ruch na serwerach X, że z oficjalnymi komunikatami trzeba uciekać na Google Docs… ,igH