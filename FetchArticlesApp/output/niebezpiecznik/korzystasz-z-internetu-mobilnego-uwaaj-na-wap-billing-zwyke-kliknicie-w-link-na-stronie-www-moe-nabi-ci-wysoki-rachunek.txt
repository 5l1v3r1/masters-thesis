Od pewnego czasu na naszą redakcyjną skrzynkę zgłaszały się osoby, którym przyszło zapłacić wysokie rachunki na rzecz operatorów GSM. Nie było by w tym nic dziwnego, gdyby nie fakt, wszyscy twierdzili iż karta SIM, która była odpowiedzialna za wygenerowanie wysokich opłat za subskrypcje SMS-owe nie była w ogóle używana w telefonie. Wszystkie z ofiar miały ją cały czas włożoną do modemów GSM. Jakim cudem ktoś nakłonił ich modemy i routery do wysłania SMS-a, jeśli urządzenia te w ogóle nie posiadają interfejsu do obsługi SMS? Słono płatne usługi włączane bez wiedzy właściciela karty Aby zapisać się na płatne usług poprzez kartę SIM (sieć GSM), trzeba albo wysłać SMS aktywacyjny na jakiś numer PREMIUM (z reguły o treści “START <nazwa usługi>“) albo na stronie internetowej świadczącej daną usługę (np. wysyłkę dowcipów) podać swój numer telefonu, a następnie w kolejnym kroku potwierdzić chęć otrzymywania płatnych SMS-ów za pomocą PIN-u, który przyjdzie SMS-em na podany numer. Tę drugą metodę często wykorzystują scamerzy na Facebooku. Okazuje się jednak, że jest i metoda trzecia. Co więcej, nie wymaga ona od właściciela karty żadnego wysyłania SMS-ów aktywacyjnych, wpisywania numeru telefonu, ani potwierdzania czegokolwiek PIN-em. Wszystko dzieje się “w tle” i “po cichu”. Jeśli padniemy ofiarą tego ataku, możemy w ogóle nie być świadomi, że pod koniec miesiąca czeka nas wysoki rachunek za telefon. Ale zacznijmy od początku, czyli od listu jednego z naszych czytelników, po którym bliżej przyjrzeliśmy się temu przekrętowi: Jeśli rzeczywiście odrzucimy włamanie na router TP-Link i podłącznie się do firmware podpiętego do routera modemu GSM, to dochodzimy do wniosku, że operator musi udostępniać możliwość aktywacji płatnej usługi bez konieczności podania numeru telefonu i PIN-u, czy wysyłania SMS-a aktywującego. Brzmi nieprawdopodobnie? A jednak jest możliwe… WAP billing WAP billing (zwany także WAP Opt-in) to — jak czytamy na stronie jednej z firm zarabiającej krocie na obsłudze tzw. subskrybcji MT, czyli płatnych SMS-ów — metoda, która polega na tym, że: Wait, WAT!? Jak działa WAP Billing Jak informuje Wikipedia, jeśli użytkownik internetu mobilnego wejdzie na stronę przedającą usługi WAP, to jej właściciel przekierowuje go (po klinięciu) na stronę operatora, która pobiera MSISDN, (zapewne poprzez korelację z adresem IP) i na tej podstawie operator rozpoznaje użytkownika oraz nalicza mu opłatę za usługę bezpośrednio do rachunku. Tak. Jedno kliknięcie == natychmiastowa opłata. Na czym polega atak? Domyślamy się, że osobom, które zaprojektowały ten standard płatności, przez myśl nie przeszło, że dzięki tak kretyńskiemu mechanizmowi autoryzacji operacji, jesteśmy narażeni na “cichą” aktywację płatnej subskrypcji SMS, jeśli: Przeglądamy internet, i trafimy na stronę, która nakłoni nas do kliknięcia w jakiś link zarówno świadomie (fałszywie opisując link jako coś, co faktycznie nas interesuje i co chcemy zobaczyć), jak i nieświadomie, np. korzytając z ataku Click-Jackingu Ktoś, komu damy dostęp do naszego hotspota (pracującego w oparciu o internet mobilny) celowo i złośliwie “wyklika” nam rachunek. Co prawda, po aktywacji usługi przez WAP billing oczywiście otrzymamy SMS-a z informacją o aktywacji, ale jeśli karta SIM włożona jest w router, a nie telefon, to SMS-a możemy przegapić albo w ogóle go nie odebrać… Mam internet mobilny (przez GSM). Co robić, jak żyć? Przede wszystkim, zadzwoń do swojego operatora GSM i upewnij się, że na karcie internetowej masz zablokowane usługi PREMIUM (niektórzy operatorzy mogą wyszczególniać ten typ usług jako WAP PREMIUM). Nie wszyscy operatorzy pozwalają na aktywowanie blokady przez SMS, ale jest to możliwe w przypadku sieci Plus. Usługę WAP Premium można zablokować wysyłając 2 SMS-y na numer 2601 o treści: LIMIT KPZ 0 oraz LIMIT KPM 0 Warto też wyposażyć swoją przeglądarkę w dodateki typu NoScript/AdBlock, który pomoże unicestwić ataki clickjackingowe i odfiltruje reklamy — jedno ze źródeł linków WAP-billingowych. Większość ofiar nie wie, co je spotkało… Pierwsze doniesienia dotyczące tego typu ataków w Polsce pojawiły się w styczniu 2013 roku — i co ciekawe, nawet operatorzy rozpatrujący reklamacje twierdzili, że usługę PREMIUM SMS ofiara musiała aktywować PIN-em. Problem WAP billingu narósł jednak w czerwcu poprzedniego roku — kilka zapytań do Google ujawnia wiele poszkodowanych osób. Co ciekawe, czasem nawet konsultanci firm oferujących tego typu usługi nie wiedzą, jak one dokładnie działają… Musimy przyznać, że spodziewaliśmy się jednak większej liczby ofiar — w końcu z internetu mobilnego korzysta coraz więcej osób a technika WAP Billingu wydaje się być “zbrodnią doskonałą”. Ciekawe z czego wynika ograniczona liczba ofiar? Czyżby niektóre karty SIM miały standardowo blokowane usługi WAP? A może wciąż stosunkowo mało osób wie o tej metodzie, która idealnie nadaje się do wyłudzania pieniędzy? Z informacji przekazanych przez pewnego czytelnika wiemy, że WAP Billing często podpinany jest pod bannery reklamowe na stronach pornograficznych. Sami jednak, pomimo długiego polowania, nie trafiliśmy na taki link. Jeśli więc macie pod ręką adres strony, która za pomocą WAP Billing aktywuje jakąś usługę, będziemy wdzięczni za jego podesłanie. Aktualizacja 20:40 Jak informuje nas jeden z czytelników chcących zachować anonimowość, stosunkowo mała liczba ofiar może wynikać z faktu, że: Nam co prawda przychodzi do głowy pomysł na gładkie przejście konieczności weryfikacji strony, ale nie będziemy się nim publicznie dzielić ;-) Wracając do czytelnika, dodatkowo podrzucił on jeszcze jeden ciekawy przepis na scam SMS-wy (choć niezwiązany z WAP Billingiem). Sposób na fałszywego antywirusa Kliknięcie w link na stronie internetowej, np. na bannerach w stylu “Twój android jest zainfekowany“, “1 wirus wykryty” powoduje przejście do formatki wysyłania wiadomości, już wypełnionej numerem docelowym (z grupy PREMIUM SMS) oraz tekstem wiadomości “START SKAN”. Część z osób może odnieść wrażenie, że wysyłając taką wiadomość rozpocznie skan antywirusowy telefony (i usunie wirusa) ale w rzeczywistości rozpoczyna subskrypcję płatnch SMS-ów. Za każdego użytkownika scamerzy otrzymują 7 dolarów (oraz dodatkowo mogą otrzymywać procent za każdy przesłany SMS-ów w ramach subskrypcji). Dziennie ponoć aż 3 000 osób nabiera się na scam z mobilnym antywirusem. Udało nam się namierzyć jeden z takich URL-i: hxxp://www.ochrona.chron-telefon.com/html5/?id=4338690148 — wejście na niego z poziomu telefonu komórkowego spowoduje następujący efekt: ,vi.curry