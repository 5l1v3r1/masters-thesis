Valve, producent gier komputerowych, ma kłopoty. W wyniku ataku na forum platformy Steam, intruzi uzyskali dostęp do głównej bazy danych firmy. W bazie znajdowały się nazwy użytkowników, ich hasła pod postacią “solonych” hashy, zaszyfrowane dane dotyczące powiązanych z kontami kart kredytowych, adresy e-mail, historia kupionych gier oraz adresy płatników. Wyciek ze Steam Forum Steam zostało zaatakowane 6 listopada — na stronie internetowej atakujący umieścili swój komunikat: Analiza włamania ujawniła, że intruzi uzyskali dostęp nie tylko do bazy forum platformy Steam, ale również głównej bazy danych, która zawierała informacje związane z kontami użytkowników; loginy, hashe haseł, ale także zaszyfrowane dane kart kredytowych. Jak na razie, nic nie wskazuje, żeby atakujący “złamali” szyfrowanie i odkodowali numery kart kredytowych i rozpoczęli kradzież. Jeśli mieliście konto na Steam sugerujemy szybką zmianę hasła i uważne monitorowane historii transakcji na kartach kredytowych, które podpięliście pod swoje konta. Rozsądnie będzie równeż zmienić hasła dostępowe do innych serwisów — jeśli były one takie same, jak do waszego konta na Steam. Przypominamy także, że Steam, podobnie jak Facebook czy Google, umożliwia zabezpieczenie swojego konta poprzez dwuskładnikowe uwierzytelnienie — warto z niego skorzystać. Poniżej wiadomość, jaką tuż po północy założyciel Valve, Gabe Newell, rozesłał swoim klientom: Wszystko wskazuje na to, że do włamania doszło dzięki błędom w vBulletin, na którym działa forum Steam. Krótko mówiąc, regularnie aktualizujcie oprogramowanie, korzystajcie z “wirtualnych” kart kredytowych do płacenia w internecie (lub pośredników w płatnościach, np. PayPal), i używajcie różnych haseł do różnych serwisów. ,igH