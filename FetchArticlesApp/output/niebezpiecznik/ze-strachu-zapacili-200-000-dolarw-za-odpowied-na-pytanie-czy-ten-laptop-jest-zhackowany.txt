Kilku pracowników SEC, czyli amerykańskiej komisji papierów wartościowych i giełd wybrało się na konferencję BlackHat. Nie było by w tym nic dziwnego, gdyby nie to, że zabrali ze sobą służbowe laptopy, które miały na swoich dyskach ważne, lecz niezaszyfrowane dane… Samobójcy? Audyt ze strachu Wykłady, które pracownicy SEC zobaczyli na konferencji musiały ich nieźle przerazić, bo zaraz po powrocie zlecono analizę bezpieczeństwa swojego sprzętu. Obawiano się bowiem, że któryś z hackerów z konferencji mógł uzyskać do nieautoryzowany dostęp do laptopów SEC i skopiować z nich m.in. szczegóły związane z systemami obsługującymi giełdę. Reuters podaje, że za audyt laptopów zapłacono 200 000 dolarów, a pracownicy SEC za kuszenie losu i brak szyfrowania dysków dostali naganę. Na szczęście, zgodnie z raportem z audytu, podobno nikt niepowołany nie uzyskał dostępu do danych znajdujących się na laptopach SEC… Czy sprawdzono też telefony? Historia z laptopami jest śmieszna i interesująca, ale mnie bardziej zastanawia, czy ci pracownicy zabrali ze sobą także służbowe telefony komórkowe, i czy one również były szyfrowane? Oraz jakie dane na nich się znajdowały? Albo raczej, do jakich danych aplikacje znajdujące się na tych telefonach umożliwiały dostęp? VPN? E-mail? Ataki MITM na sieć GSM to przecież standard na konferencjach poświęconych bezpieczeństwu, a to że pakietową transmisję danych (GPRS/EDGE/3G) da się podsłuchiwać, to też żadna nowość… Może pora na kolejne 200 000 dolarów na audyt urzadzeń mobilnych? Jakby co, możemy machnąć taki za pół ceny :-) ,Piotr Konieczny