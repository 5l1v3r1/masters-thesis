Przestępcy wpadli na pomysł, jak dorabiać idealnie dopasowane skimmery, czyli nakładki na bankomaty. Korzystają z drukarek 3D. Druk 3D Brian Krebs, który nota bene będzie gościem tegorocznej SECURE 2011, informuje, że pewien gang przestępców okradał bankomaty dzięki skimmerom wydrukowanym w 3D. Jak można się domyślić, idealne dopasowanie skimmera do bankomatu to jeden z kluczowych elementów ataku. Tu nie ma miejsca na kiepskie wykonanie — gorszej jakości skimmer szybciej zostanie odkryty i usunięty z bankomatu, co oznacza mniej wpływów do złodziejskiej kieszeni. Problem w tym, że za wykonanie dobrej jakości zestawu do skimmingu, podziemne łotry życzą sobie od 6 do 60 tys. złotych (za sztukę). A drukarki 3D można kupić już od 60 tys. i wykorzystać wielokrotnie. PROFIT! Aby zrozumieć na czym polega technika druku 3D, rzućmy okiem na instruktażowy film od i.materialize: Co ciekawe, ktoś rok temu poprosił i.materialize o wykonanie skimmera. Podobno odmówili ;) Zamawiający druk 3D podesłał wtedy takie pliki: Ciekawe kiedy skimmerzy przerzucą się na drukowanie fałszywych bankomatów? ;) ,vi.curry