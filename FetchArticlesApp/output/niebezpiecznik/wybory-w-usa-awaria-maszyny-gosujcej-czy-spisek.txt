Po internecie krąży interesujące video maszyny służącej do elektronicznego głosowania w trwających właśnie w USA wyborach prezydenckich. Maszyna po zaznaczeniu Baracka Obamy …oddaje głos na Mitta Romney’a. Atak hackerów, spisek, czy może po prostu źle skalibrowany ekran dotykowy? Obstawialibyśmy na to ostatnie, ale okazuje się, że autorem filmu jest programista, który wpadł na ten sam pomysł co my i od razu przełączył się w “troubleshooting mode”. Twierdzi on, że celowo zaczął wybierać inne nazwiska z listy, aby sprawdzić, czy przesunięcie kliknięcia jest stałe. Nie było… Okazało się, że tylko w przypadku Romney’a, strefa kliknięcia jest większa (i to kosztem Obamy): Aby było ciekawiej, nikt z innych głosujących nie miał tego problemu. A więc znów wracamy do dylematu: bug czy spisek? Jak było naprawdę? Zapewne podobnie jak to było z zabójstwem Kennedy’ego, nigdy się nie dowiemy kto za tym stoi ;) Warto jednak zauważyć, że pomimo “błędnego” wyboru dokonanego przez maszynę, głosujący błąd zauważył. In people we trust! ,igH