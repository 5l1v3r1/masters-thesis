Wielu użytkowników podesłało nam dzisiaj e-mail, który otrzymali od Facebooka, pisząc, że wiadomość wygląda podejrzanie. Czy rzeczywiście jest się czego obawiać? Czy jest to phishing i czym gozi wypełnienie podlinkowanej w wiadomości ankiety? Fałszywa wiadomość od “Facebook Support”? Oto jak wygląda masowo rozsyłana wiadomość: E-mail kolorystyką idealnie naśladuje wygląd Facebooka. Nadawcą jest “Facebook Support <update@em.facebookmail.com>“, a wszystkie linki (nawet “rezygnacja z subskrybcji”) prowadzą do domeny em.facebookmail.com (jest to domena należąca do Facebooka wykorzystywana do przekierowań). Stamtąd następuje przekierowanie na adres: fbfeedback.com, gdzie hostowana jest ankieta: Wiadomość napisana została poprawną polszczyzną, a jedynymi wskazówkami, że może to być scam są: zbyt ogólne powitanie “Witaj Reklamodawco Facebooka” (brak odniesienia się do adresata po imieniu/nazwisku) wykorzystanie domen, które nie są znane użytkownikowi Facebooka: facebookmail.com, fbfeedback.com (ale Facebook i tak jest tu “lepszy” od PayPala, który polskich użytkowników przekierowuje z domeny paypal.com na www.paypal-marketing.pl/klienci_indywidualni/ — srsly, PayPal, WTF?) Czy rzeczywiście jest to spam/phishing? A więc, czy wiadomość jest spamem, a ankieta to scam? Niektórzy napisali: Wszystkich, którzy podesłali nam powyższego e-maila chwalimy za czujność ale jednocześnie uspokajamy… e-mail nie jest fałszywy. Rzeczywiście pochodzi od Facebooka (obie domeny i facebookmail.com i fbfeedback.com należą do Facebooka — co łatwo można sprawdzić w bazie WHOIS). O ile od technicznej strony wszystko wskazuje, że jest to akcja zorganizowana przez Facebooka, to mimo wszystko, ze względu na ochronę prywatności, radzimy się 2 razy zastanowić, zanim zaczniecie wypełniać ankietę. Udzelone odpowiedzi (za które nie otrzymacie wynagrodzenia) na pewno pomogą Facebookowi w dopracowaniu swoich produktów reklamowych, a przy okazji zdradzą wasze preferencje. Jaki to będzie miało skutek? Ciężko przewidzieć… PS. Gdyby kogoś bardzo ciekawiło jak wyglądają pytania w ankiecie, zamieszczamy screenshot poniżej: PPS. To czy Facebook w ogóle mógł Wam przesłać takiego e-maila to inna sprawa — zapewne gdzieś, w którymś z wielu regulaminów, które na pewno wnikliwie przeczytaliście przed akceptacją, była pozostawiona furtka pozwalająca Facebookowi “spamować” Was takimi ankietowymi e-mailami. Prawda? PPPS. Gorsze prawdziwe e-maile, wyglądające jak scam, wysyła PayPal. ,Piotr Konieczny