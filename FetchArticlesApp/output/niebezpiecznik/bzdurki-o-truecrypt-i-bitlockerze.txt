Dziś rano dostałem informację prasową od jednej z firm zajmujących się “odzyskiwaniem danych”. Informacja miała tytuł “TrueCrypt i BitLocker nie chronią danych w 100%” — nadawcy odpisałem, co następuje: TrueCrypt i BitLocker (nie) chronią danych w 100% Nie trzeba było długo czekać, żeby poznać nazwy pierwszych serwisów IT, które łyknęły haczyk (zapewne przez brak rozeznania w tematyce kryptografii) i bezmyślnie przekleiły nadsyłaną do nich informację prasową (a tak naprawdę reklamę). Paskudni przeklejacze Poniżej załączam listę perfidnych przeklejaczy. Zachęcam do podsyłania kolejnych, namierzonych przez was — sprawdźmy, który z serwisów wygra w konkursie “jak bardziej podkręcić i tak już sensacyjną do granic możliwości informację prasową“… Magazyn Internet napisał “TrueCrypt i BitLocker złamane“: Chip też puścił tę prasówkę jako artykuł swojego (!) autorstwa. Sytuacje ratują czytelnicy Chipa, którzy wytykają “przyszywanemu” autorowi tekstu, że przekleja bzdury, na Linuksie nie ma pliku hiberfil.sys ;-) FrazPC puścił prasówkę 1:1, na swoim blogu — jak w komentarzu zauważa mcm, każdy z użytkowników forum FrazPC może tagować wpisy jako blog i powyższe nie jest wpisem redakcyjnym, a postem użytkownika. Redakcja FrazPC zapewniła nas, że zawsze podaje linka do źródła informacji prasowej, jeśli takową publikuje. Trochę przykre, że są w sieci miejsca, które chcą uchodzić za poważne i rzetelne, a każdą (?) nadesłaną informację prasową przeklejają 1:1, nie zaznaczając, że jest to “materiał reklamowy nadesłany do redakcji” — byle mieć “kontent”, byle mieć odsłonę, byle ktoś kliknął w reklamę… Śpijcie spokojnie, TrueCrypt chroni dane Wracając do zawartości owej informacji prasowej — promowane w niej narzędzie implementuje jeden ze znanych od dawna ataków i wszyscy, którzy na co dzień pracują z TrueCryptem, doskonale zdają sobie sprawę z tego, czego nie wolno robić, kiedy ma się zaszyfrowany dysk twardy. I jeśli zastosują się do tych wskazówek, to każde “narzędzie do łamania truecrypta” firmy od odzyskiwania danych będą sobie mogły rozbić o kant …bita ;) P.S. Żeby było jasne, do firmy na M. nic nie mam, a nawet darzę sympatią — to po prostu pierwszy z brzegu przykład obrazujący zjawisko tzw. “informacji prasowych”. Dodatkowo, naprawdę uważam, że wybrany przez nich tytuł jest genialny pod kątem marketingowym — lepiej produkty sprzedają chyba tylko odwołania do seksu :-) Ten wpis piętnuje serwisy internetowe, które publikują nadsyłane do nich wiadomości bez odpowiednich oznaczeń. P.P.S. Z kronikarskiego obowiązku, dopiszmy, że konkurencyjna do firmy na M. firma na O. co roku stosuje linkbiting pod postacią 10 najciekawszych przypadków “z branży” oraz listy zasad obchodzenia się z nośnikami danych “w zimie”. Z kolei firma na S. z branży antywirusów zawsze podsyła nam prasówki na tematy, które opisaliśmy już kilka dni wcześniej, będące nota bene w większości tłumaczeniami wpisów z blogu zagranicznego oddziału tej firmy. P.P.P.S. Niebezpiecznik od początku istnienia prowadzi dział Prasownica, gdzie publikujemy informacje prasowe nadesłane na nasz redakcyjny adres. Nie są one widoczne na głównej stronie serwisu ani w RSS-ie — mam nadzieję, że to doceniacie ;). Dodatkowo, zawsze oznaczamy je stosowną, a przede wszystkim widoczną ramką, tak żeby czytelnicy wiedzieli, że słowa z informacji prasowej czasem trzeba podzielić przez dwa (albo dziesięć). Dlaczego nie “normalizujemy” nadsyłanych do nas prasówek? Bo nie mamy czasu na naprawianie cudzych błędów, często ortograficznych… (wystarczom nam nasze własne :>) ,Piotr Konieczny