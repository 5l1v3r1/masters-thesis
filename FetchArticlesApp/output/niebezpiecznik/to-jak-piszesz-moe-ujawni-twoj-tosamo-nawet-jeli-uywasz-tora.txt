Jeśli w sieci chcesz pozostać anonimowy i zdarza ci się przyjmować w sieci różne tożsamości, powinieneś zwrócić uwagę nie tylko na to co piszesz, ale i w jaki sposób naciskasz klawisze. Nawet jeśli korzystasz z TOR-a, jesteś zagrożony… Profilowanie przez pisanie Technika identyfikowania osoby po sposobie pisania polega na ocenieniu różnic czasowych pomiędzy wciskaniem klawiszy na klawiaturze. Jak pokazują badania, wzorzec przerw pomiędzy naciskaniem poszczególnych klawiszy lub długości ich przyciskania u danych osób jest stały, ale przede wszystkim unikatowy. Wystarczy więc 10 minutowy okres nauki, aby algorytm był w stanie potwierdzić, że to ta sama osoba wpisuje kolejne zdania — nawet jeśli robi to po jakimś czasie, na innej stronie, korzystając z innej przeglądarki i z innego adresu IP. Dlatego właśnie technika ta nadaje się do deanonimizacji użytkowników TOR-a. O ile jedna strona zbierające tego typu dane (np. aby wykrywać multikonta) nie stanowi jeszcze wielkiego problemu, to łatwo sobie wyobrazić do czego może posłużyć baza danych profili “klawiaturowych” zebranych z wielu różnych serwisów. Ich korelacja od razu spowoduje namierzenie osób stojących za kontami z być może różnymi loginami. Tu warto też podkreślić, że profilowania może dokonywać niekoniecznie właściciel danego serwisu, ale np. sieć reklamowa, której JavaScript jest w kontekście serwisu osadzany. Na marginesie — obszerny zbiór prac naukowych poświęconych prywatności i deanonimizacji znajdziecie tutaj. Według badaczy, z techniki profilowania użytkowników przez klawiaturę (która sama w sobie nie jest taka nowa) korzystają już niektóre banki, aby wykrywać przejęte konta. Ba! Z takiego profilowania korzystali Brytyjczycy już podczas II wojny światowej, budując profile niemieckich telegrafistów. Profil behawioralno-biometryczny Jeśli chciałbyś zobaczyć, jak prosty jest ten proces, możesz to zrobić na testowej stronie, która wygeneruje twój profil behawioralno-biometryczny. Hejtuję pod różnymi nickami — co robić, jak żyć? Dla osób, które z dowolnego powodu chcą zachować anonimowość w sieci i nie dać się rozpoznać po sposobie pisania proponujemy dwa rozwiązania: Wprowadzane do przeglądarki internetowej treści najpierw wpisywać w notatniku, a potem przeklejać do przeglądarki (ma sens, jeśli w ten sposób postępuje więcej niż 1 osoba…) Zainstalowanie rozszerzenia stworzonego przez dwójkę badaczy, która zwróciła uwagę na problem profilowania przez pisanie. Ale miejcie świadomość, że rozszerzenia w Chrome można (było) wyłączać każdemu poprzez zaproszenie go na odpowiednią stronę WWW. Można też całkowicie wyłączyć JavaScript, ale niewykluczone, że ktoś wpadnie na pomysł pomiaru charakterystyki pisania w inny sposób… Aktualizacja 10 sierpnia 2015 Odezwał się do nas Wojciech Wodo, który prowadzi badania w tym zakresie. ,Piotr Konieczny