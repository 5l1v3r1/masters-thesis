George “GeoHot” Hotz, bazując na opisywanej przez nas niedawno pracy chłopaków z fail0verflowa, opublikował root key konsoli PlayStation 3. Klucz umożliwia uruchomienie na PS3 dowolnego, nieautoryzowanego oprogramowania (w tym pirackich gier) …i niestety dla Sony, “skompromitowanego” rootkey’a nie da się zmienić bez modyfikacji sprzętowej konsoli. Game Over, PS3. Root key, czyli atak na metldr Geohot, znany m.in. z exploitów na iPhone’a, już rok temu odgrażał się, że zna bład w PS3, który nie może zostać naprawiony przez Sony. Wtedy młody hacker nie opublikował kodu exploita. Skłoniło go do tego dopiero niedawne wystąpienie teamu fail0verflowa na konferencji 27c3, gdzie zaprezentowali oni kilka błędów w konsoli PlayStation 3 pozwalających na wyciągnięcie kluczy różnego poziomu (lv2ldr, isoldr, spp verifier, pkg verifier). Chłopaki z fail0verflowa twierdzą, że tą samą metodą mogli uzyskać appldr (pozwalający na ładowanie gier i aplikacji), ale zdecydowali, że nie będą wspierać piractwa. Nadrzędny w stosunku do wszystkich w/w loaderów jest metldr — i to właśnie do niego dobrał się GeoHot. Hacker nie zdradził jednak kodu swojego exploita, a jedynie zestaw kluczy uzyskanych w wyniku jego działania. To wystarczy, ale scena ma mu za złe, przypisywanie sobie sukcesu, który — jak wszyscy podejrzewają — w dużej mierze opiera się na pracy chłopaków z fail0verflowa. PlayStation 4 na horyzoncie? Co wyciek root-key’a oznacza dla Sony? Zalanie rynku konsol pirackimi grami i najprawdopodobniej przyśpieszone prace związane z wypchnięciem na rynek kolejnego pudełka — bo bez modyfikacji sprzętowej w obecnym PS3 “skompromitowanego” root-key’a nie da się podmienić… ,vi.curry