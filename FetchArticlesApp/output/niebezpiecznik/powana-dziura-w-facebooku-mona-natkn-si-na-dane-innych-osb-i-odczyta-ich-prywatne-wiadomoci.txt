Jak informują nas czytelnicy, na naszym (i nie tylko naszym fanpage) zamiast linka do “galerii zdjęć” Facebook wyświetla losowe zdjęcia …przypadkowych osób. Dodatkowo, jeśli jesteście zalogowani na swoje konto na Facebooku i przejdziecie na widok profilu, mogą się Wam pokazać dane innych użytkowników (co ciekawe, głównie Polaków)… O sprawie jako pierwszy poinformował nas czytelnik MarLukKi, który wykonał kilka zrzutów ekranu ukazujących to, jak widzi on nasz Fanpage: MarLukKi sugeruje, że fotografia pojawia się zamiast standardowej ikonki facebookowej obrazującej “galerię”. Czyżby Facebookowi pokrzyżowały się pliki lokalizacje plików graficznych na CDN-ach? Dodatkowo, inny czytelnik, Michał, przesłał nam informację że odwiedzanie URL-a o adresach: hxxps://www.facebook.com/_nazwa_twojego_konta_/photos hxxps://www.facebook.com/images/profile/timeline/ hxxps://www.facebook.com/images/profile/ UWAGA!!! Wejście na podane wyżej linki, wedle relacji czytelników, powoduje dodanie naszego profilu do grupy osób, która się wyświetla innym. Lepiej nie zaglądać tam z własnego konta. także generuje niecodzienne widoki. Oto przykład: ale na szczęście, próba odczytania historii rozmów z wyświetlanymi przez Facebooka użytkownikami nie daje żadnych rezultatów: [EDIT: jak informuje jeden z naszych czytelników, w niektórych przypadkach jest to jednak możliwe] Na wszelki wypadek radzimy wyłączyć funkcję chata — podobno użytkownicy Facebooka, którzy są wylogowani z chata, nawet jeśli ich profile pokażą się innym osobom, to nie ujawniają historii rozmów Czyżby Facebookowi poplątały się sesje, tak jak np. ostatnio serwisowi GoldenLine, co powodowało logowanie się na cudze konta i dostęp do ich danych (por. Przypadkiem wszedł na konto innego użytkownika w GoldenLine)? Chyba raczej przyczyną błędu są problemy z serwerami cache’ującymi (co tłumaczy, dlaczego tylko część widoków jest “pomieniona” i nawet po odświeżeniu pokazuje te same dane, głównie Polaków). Prawdy pewnie dowiemy się niebawem od samego Facebooka. Warto jednak przypomnieć, że kolizja sesji w serwisach internetowych się zdarza (także na Facebooku, sami tego raz doświadczyliśmy). Dlatego wszystkie informacje umieszczane w sieci (także w prywatnych chatach na Facebooku) powinniście traktować jako publicznie dostępne. Zawsze. Dla każdego. Tylko wtedy nie będzie wstydu, jeśli nagle, np. na skutek błędu programistów Facebooka, wpadną one w niepowołane ręce. W końcu już raz dziura w Facebooku pozwalała na podglądanie cudzych, prywatnych zdjęć (wyciekły wtedy także kompromitujące Marka Zuckerberga fotografie). ,Piotr Konieczny