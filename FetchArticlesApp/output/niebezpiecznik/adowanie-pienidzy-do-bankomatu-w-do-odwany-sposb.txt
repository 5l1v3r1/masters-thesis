Jeden z czytelników podesłał nam taki filmik z ładowania pieniędzy do bankomatu: Ładowanie bankomatu w Krakowie E-mail od czytelnika (oryginalna pisownia): Sama wiedza na temat “ile razy w lewo/prawo kręci zamkiem szyfrowym” zbyt wiele potencjalnemu złodziejowi nie da — do zamka szyfrowego dostępu bronią jeszcze drugie drzwi — na kluczyk (chociaż jak widać, niektórzy potrafią sobie z nimi dość szybko poradzić). Czytelnik dodaje też, że “w banku nie zauwazono zadnego ochroniarza“. Nie znaczy oczywiście, że go tam nie było. Tak czy inaczej, zostawienie kasetek na podłodze, kiedy dostępu do nich broni tylko szyba w drzwiach, wydaje się być odważnym posunięciem… Która to placówka banku? Bardzo chcieliśmy zapytać bank, czy ukazane na filmie ładowanie bankomatu jest zgodne z protokołami bezpieczeństwa — niestety osoba, która podesłała nam link do filmiku nie podała swojego e-maila, więc nie byliśmy w stanie określić, o którą konkretnie placówkę banku chodzi. Jeśli nadawca wyżej zacytowanej wiadomości nas czyta, jest proszony o podesłanie adresu oddziału. Jeśli ktoś z Was po odbiciu w szybie poznaje okolicę, dajcie znać. Pracowników firm ochroniarskich i konwojów pieniężnych, którzy regularnie nas czytają, również zachęcamy do wypowiedzi w komentarzach. Aktualizacja 12:00 Przesłaliśmy zapytanie do rzecznika Pekao S.A. — czekamy na odpowiedź. ,Mr. Niebezpieczny