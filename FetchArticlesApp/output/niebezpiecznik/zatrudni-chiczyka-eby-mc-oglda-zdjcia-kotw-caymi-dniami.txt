U klienta Verizonu zapanowało poruszenie, kiedy odkryto, że regularnie od kilku miesięcy ktoś z Chin korzysta z VPN-a, aby dostać się do amerykańskiej siedziby firmy. VPN miał podwójne uwierzytelnienie, bazujące na loginie i haśle oraz tokenie RSA… Verizon zaczyna śledztwo Kiedy Verizon zaczął analizować ten incydent, zauważono, że dane do VPN należą do jednego z programistów, którego na potrzeby opisu tego incydentu nazwano Bobem. 40 latek nie był jednak w podróży służbowej w Chinach, a siedział przy swoim biurku w amerykańskiej siedzibie firmy. Analiza dysku twardego Boba ujawniła szokujące fakty — programista wyoutsource’ował swoją pracę do Chin! Za 1/5 swojej pensji zatrudnił chińską firmę consultingową, która wykonywała jego zadania, podczas gdy on cały dzień spędzał na Reddicie, Facebooku i Ebay’u — oto jego plan: 9:00 – Reddit i filmy o kotach 11:30 – Lunch 13:00 – Ebay. 14:00 – Facebook i LinkedIn 16:30 – E-mail o postępie prac do kadry zarządzającej. 17:00 – Koniec pracy Jak firma z Chin obeszła konieczność posiadania tokena, aby móc korzystać z VPN-a? Nijak. Programista po prostu przesłał go do Chin kurierem… I to nie koniec. Bob podobno równolegle współpracował także z innymi firmami, także wysługując się Chińczykami… I w jednej z nich miał nawet zostać okrzyknięty programistą miesiąca! ,igH