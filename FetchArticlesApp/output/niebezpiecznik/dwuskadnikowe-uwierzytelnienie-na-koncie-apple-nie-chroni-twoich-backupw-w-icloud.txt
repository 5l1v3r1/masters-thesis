Jeden z pracowników Elcomsoftu zarzuca Apple, że wprowadzone niedawno przez firmę dwuskładnikowe uwierzytenienie nie obejmuje dostępu do backupów iPhonów/iPadów przechowywanych w iCloud. Luka w Applowym dwuskładnikowym uwierzytelnieniu Włączenie dwuskładnikowego uwierzytelnienia na koncie Apple (tu pisaliśmy jak to zrobić) wymaga każdorazowo podania kodu, wysyłanego podczas logowania na jedno ze wskazanych iUrządzeń należących do właściciela konta. O kod zostaniemy poproszeni w przypadku: logowania do usługi My Apple ID kupowania w iTunes, AppStore lub iBookstore na nowym urządzeniu zgłoszeń w supporcie Można pobrać backup z iCloud znając tylko login i hasło, pomimo włączonego dwuskładnikowego uwierzytelnienia Vladimir Katalov zauważa, że atakujący, który przechwyci tylko login i hasło ofiary, może podpiąć się do iCloud i ściągnąć zeń backupy nawet jeśli ofiara ma włączone dwuskładnikowe uwierzytelnienie i oczywiście o ile jej iUrządzenia synchronizują się z iCloud (bo przecież wcale nie muszą). Z jakiegoś powodu, Apple zadecydowało, że dostęp do backupów nie zostanie objęty dwuskładnikowym uwierzytelnieniem. Ważna uwaga dla włamywaczy ;) Atak należy jednak przeprowadzić w umiejętny sposób — jedynie skorzystanie z produkowanego przez Elcomsoft oprogramowania o nazwie Phone Password Breaker da nam niezauważony przez ofiarę dostęp do jej backupów. Jeśli bowiem pokusimy się o odtworzenie “świeżego” telefonu z backupu ofiary przechowywanego w iCloud, to ofiara się o tym dowie — Apple automatycznie wysyła jej e-maila. Małe kłamstwo Vladimira w jego poście Vladimir w swoim poście lamentował także, że kod wysyłany w ramach dwuskładnikowego uwierzytelnienia trafia bezpośrednio na ekran telefonu i każda postronna osoba może go odczytać — ale nie do końca jest to prawdą. Jeśli telefon jest zablokowany hasłem, kodu nie widać na ekranie (autor niestety koryguje ten zarzut dopiero na samym dole swojego artykułu…) — poniższy screenshot Vladimir wykonał, jakże wygodnie, na niechronionym hasłem dostępowym iPhonie: PS. Jeśli jeszcze nie włączyliście dwuskładnikowego uwierzytelnienia na swoim koncie, warto to zrobić. Pamiętajcie, żę osoba, która przejmie kontrolę nad Waszym kontem Appple może sporo namieszać ;-) ,igH