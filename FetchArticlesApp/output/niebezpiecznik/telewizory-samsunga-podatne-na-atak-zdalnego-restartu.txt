Malik Mesellem odkrył, że jego telewizor, a konkretniej smartTV (Samsung PS50C7700) jest podatny na atak DoS. Malik zrestartował swoje urządzenie poprzez wysłanie odpowiednio spreparowanego zapytania HTTP na port 5600 telewizora, na którym uruchomiony jest serwer www (DMCRUIS/0.1). Atak na telewizor Samsunga Przez odpowiednio spreparowane mamy na myśli zapytanie GET o długości 300 znaków, czyli na przykład takie: GET AAAAAAAAAAAAA(...)AA HTTP/1.1 “Exploita” można wykonać zwyczajnym telnetem, albo przy użyciu przygotowanego przez Malika programu. Atakujący musi znajdować się w sieci lokalnej. Autor exploita nakręcił filmik, na którym przedstawia atak na swój telewizor: Atak działa na najnowszym firmware. Chroń domową sieć Podatność odkryta przez Mesellema to prosty DoS, który nie niesie za sobą żadnych zagrożeń dla prywatności. Ale warto zdać sobie sprawę, że każde naszpikowane elektroniką i podłączone do sieci urządzenie może stwarzać zagrożenie dla naszej prywatności — nowoczesne telewizory zapisują przeglądane kanały, strony internetowe, hasła, mogą przechowywać nasze zdjęcia. Zainfekowany telewizor może dołączyć do botnetu albo infekować inne urządzenia w sieci lokalnej. Dlatego tak ważne jest, aby zabezpieczać swoją domową sieć przed intruzami, stosując chociażby te podstawowe zasady: sprawdzić, czy dostęp do routera z sieci internet jest wyłączony, a na wewnętrznym interfejsie ustawiono niesłownikowe hasło. zweryfikować, czy oprogramowanie pod kontrolą którego działa router jest aktualne. Ostatnio sporo błędów znaleziono w popularnych routerach Asusa. stosować najsilniejszy standard szyfrowania, jaki obsługuje router (najprawdopodobniej będzie to WPA2) wyłączyć WPS, lub upewnić się, że router nie jest podatny na ten atak ,Dawid Bałut