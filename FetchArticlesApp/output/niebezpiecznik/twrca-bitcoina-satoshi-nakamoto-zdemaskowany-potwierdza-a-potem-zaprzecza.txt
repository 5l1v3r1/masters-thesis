Wiele się dzieje w świecie Bitcoina. MtGox, największa giełda bankrutuje, CEO innej giełdy została odnaleziona martwa… a wczorajsze wydanie Newsweeka, jako “okładkowy” artykuł prezentuje wynik dziennikarskiego śledztwa dziennikarki Leah McGrath Goodman, która twierdzi, że namierzyła twórcę protokołu wirtualnej waluty Bitcoin i …że Satoshi Nakamoto to nie jego pseudonim, a prawdziwę imię i nazwisko. Satoshi Nakamoto Satoshi Nakamoto, osoba która najprawdopodobniej posiada Bitcoiny warte 400 milionów dolarów, żyje skromnie. To, według Newsweeka, 64-letni Amerykanin z japońskimi korzeniami (urodzony w lipcu 1949 w Beppu, Japonia), z wykształcenia fizyk, rozwiedziony i z 6 dzieci, żyjący obecnie wraz ze swoją 93-letnią matką w Californii w Temple City. Rodzina mówi o nim “geniusz matematyczny”. Zaraz po studiach na California State Polytechnic University zmienił swoje imię na Dorian Prentice Satoshi Nakamoto i zaczął pracę nad tajnymi wojskowymi projektami w firmie Hughes Aircraft. Kiedy dziennikarka Newsweeka przychodzi pod jego dom, wzywa policję i jedyne co mówi to: Jak Newsweek namierzył Satoshi Nakamoto? Leah przeglądała bazy danych w poszukiwaniu “Satoshi Nakamoto” – dla potencjalnych “dopasowań” zamawiała rekordy z Narodowego Archiwum i prowadziła rozmowy z bliskimi. Dziennikarka otrzymała e-mail Satoshi od firmy, w której zaopatruje się on w części służące do modyfikacji modeli parowych pociągów …i nawiązała z nim kontakt elektroniczny dyskutując najpierw o jego hobby. Kiedy jednak tematyka rozmów przeszła na Bitcoina, Satoshi przestał się odzywać. Leah próbowała namówić go do rozmowy przez (również namierzonych przez nią) członków rodziny Nakamoto. Ale i to się nie udało. Zresztą rodzina Nakamoto ostrzegała dziennikarkę przed Satoshim. Jeden z braci powiedział, że Satoshi jest geniuszem, ale i dupkiem. Prace nad Bitcoinem mógł, według jego najstarszej córki, rozpocząć z zemsty na bankowcach. Po zwolnieniu go z pracy popadł w długi i nie był w stanie spłacić kredytu, a bank przejął jego dom. Z kolei jego żona dodaje, że powodem może być pasja Satoshi — modele pociągów. W dużej mierze sprowadzał je z Wielkiej Brytanii i zawsze narzekał na przewalutowania i dodatkowe opłaty za przelew do innego kraju. Życie Satoshi Nakamoto teraz się zmieni… Po publikacji artykułu w Newsweeku, Satoshi Nakamoto jest oblegany przez dziennikarzy: Kiedy wczoraj wyszedł z domu, najpierw zaprzeczył że ma cokolwiek wspólnego z Bitcoinem, ale chwilę poźniej powiedział: …i zniknął wraz z reporterem Associated Press do restauracji, a potem udzielił mu 2 godzinnego wywiadu w siedzibie AP, w którym zaprzeczał rewelacjom Newsweeka. Przede wszystkim podkreślił, że mówiąc “to” w cytowanym przez Newsweeka zdaniu, nie miał na myśli “Bitcoina” a nauki inżynieryjne. Wielokrotnie w trakcie rozmowy “Bitcoina” określał mianem “Bitcomu”… Ale dziennikarskie śledztwo Newsweeka wskazuje kilka dowodów na to, że to właśnie on jest tym Satoshi Nakamoto. Dorian S. Nakamoto stosuje takie same tricki formatowania tekstu jak w oficjalnym dokumencie dot. Bitcoina, np. dwie spacje po kropce. Przerwa w widzialności Satoshi Nakamoto w sieci pokrywa się z hospitalizacją i innymi problemami zdrowotnymi Doriana S. Nakamoto (wylew, rak prostaty). Ciekawe są również słowa Gavina Andresena, głównego “naukowca” Bitcoina, który przyznaje że współpracował w latach 2009 nad kodem sieci Bitcoin wspólnie z Nakamoto. Ich rozmowy jednak zawsze ograniczały się do rozmów o Bitcoinie, a wszelkie próby wyjścia poza tę tematykę (jak np. pytania Gavida do Satoshi, czy pracuje nad innymi projektami) były przez Nakamoto ignorowane. Czy teraz Andresen może potwierdzić, że osoba namierzona przez Newsweek to rzeczywiście Satoshi? Będzie ciężko, Andresen nigdy nie rozmawiał z Satoshim przez telefon, nie zna jego głosu… Andresen stawia jednak hipotezę, że chęć zachowania anonimowości przez Satoshi podyktowana jest obawą o to, czy Bitcoin w ogóle jest legalny. Zresztą, co podkreśla, Satoshi wycofał się ze wspólnych prac w ok. 2011. Przestał odpowiadać na e-maile i publikować zmiany w kodzie po tym, jak Andresen przyznał, że zamierza wygłosić wykład w siedzibie CIA. Czy Satoshi rzeczywiście tak obawia się służb lub ich wpływu na Bitcoina? Dowcipnie można przytoczyć historię opowiedzianą dziennikarzom przez córkę Nakamoto — wspomina ona, że w młodości bawiła się z ojcem nie w chowanego, a w “agencja rządowa nas ściga, musimy się schować” ;-) Dodatkowo, Dorian S. Nakamoto wydaje się być osobą skromną i zupełnie niezainteresowaną tym, co powinien robić lider Bitcoina (pojawianie się na konferencjach, udzielanie wywiadów). Internetowy Satoshi zaprzecza, że jest Dorianem Przed kilkoma godzinami, dawno nie wypowiadające się konto Satoshi Nakamoto, przebudziło się. Napisało krótko i zwięźle: P.S. I na koniec perełka. Inni developerzy Bitcoina przynali, że Satoshi zawsze wydawał się im starszy: ,vi.curry