Kiedy umożliwia się własnemu pracownikowi “rozwój w innej firmie“, warto liczyć się z chęcią zemsty. Opisywany przez Ars Technikę przypadek firmy Hostgator to potwierdza –nzwolniony administrator przed odejściem zainstalował backdoora na firmowych serwerach. Backdoor polisą ubezpieczeniową przed zwolnieniem? Erica zwolniono 15 lutego 2012. Dzień później firma Hostgator (świadcząca usługi hostingowe) odkryła backdoora, który pozwalał Ericowi logować się na firmowe serwery spoza sieci wewnętrznej. Eric zainfekował nim 2723 serwery — backdoor figurował w systemie pod nazwą pcre i umożliwiał Ericowi dostęp na prawach roota. Eric mógł wykraść przy jego pomocy dane klientów, ale przedstawiciele firmy twierdzą, że na szczęście ich nie skopiował. Udało mu się natomiast zmodyfikować binarki ps i netstat, w które wbudował “dodatkowe” funkcje. Czy pracownik to też wróg? Incydent w Hostgatorze przypomina, że ochrona sieci od “zewnatrz” nie wystarczy — należy także rozważyć wdrożenie zabezpieczeń przed incydentami ze strony pracowników — na pewno pomoże w tym dobry monitoring (bo o ile ryzyka “wewnętrznego incydentu” nie można całkowicie wyeliminować, to warto chociaż wiedzieć, kto, co i kiedy). Hostgator np. co minutę robił screenshot ekranów wszystkich komputerów należących do pracowników. Patrząc na to co wydarzyło się w Hostgatorze, warto także przypomnieć badanie, w którym pracowników firm IT pytano, czy zaczęliby oni wykradać dane klientów swojej firmy, gdyby wiedzieli, że niebawem czeka ich zwolnienie — aż 88% odpowiedziało że tak (żartuje się, że pozostałe 12% już te dane i tak ma skopiowane…). To daje do myślenia — czy aby na pewno wystarczająco dużo płacicie swoim administratorom? :-) Nota bene, na programistów też warto uważać — lubią zostawiać tzw. bomby czasowe w kodzie… ,igH