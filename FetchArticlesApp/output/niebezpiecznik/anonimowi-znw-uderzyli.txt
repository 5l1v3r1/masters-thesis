Minionej niedzieli, w chwili rozpoczęcia Superbowl, Anonimowi dokonali kilku ciekawych ataków. Nie zadzieraj z Anonimowymi! Najpierw podmieniono strony internetowe firmy HBGary Federal, “chroniącej rząd USA przed hackerami”. Następnie łupem Anonimowych padło konto na Twiterze należące do CEO firmy, Aarona Barra. Jak donosi Brian Krebs, na koncie pojawiły się wiadomości zawierające miedzy innymi adresy zamieszkania i numery ubezpieczenia pracowników HBGary Federal. Do włamania wykorzystano ataki social engineering wymierzone w administratora sieci, który umożliwił atakującym pełen dostęp do serwera firmy. Wykorzystano też fakt używania jednego hasła do kilku systemów. Na sam koniec, wszystkie e-maile firmy HBGary Anonimowi udostępnili na torrentach (także te zawierające ich rzekome tożsamości)… Dlaczego w ogóle doszło do tego ataku? Barr był cytowany w Financial Times jako osoba która wyśledziła tożsamość dwóch kluczowych “Anonimowych”… Cytując chłopaków, którzy nie płaczą, firmie HBGary możnaby powiedzieć: “chcieliście wydymać Freda, to teraz Fred wydymał was”. P.S. Powitajcie Piotrka Berenta — to jego pierwszy tekst na Niebezpieczniku. ,Anonim