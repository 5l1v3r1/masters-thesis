Jak informuje nas czytelnik Pocket, na jednym z for dyskusyjnych w sieci TOR pojawiły się materiały dotyczące jednego z kapitanów ABW, który w 2011 roku miał być ekspertem wydziału VIII Departamentu Bezpieczeństwa Teleinformatycznego ABW. Dane osobowe i służbowe odwołania Na chwilę obecną Pocket opublikował, oprócz profilu kapitana (czyli danych osobowych, łącznie ze zdjęciem, peselem i informacjami na temat rodziny) tylko i wyłącznie treść jego listów, będących odwołaniem od “negatywnej oceny” wystawionej mu przez innego funkcjonariusza ABW. Jak udało nam się dowiedzieć od Pocketa, materiałów “pozyskanych” jest więcej i są obecnie “analizowane”, a dane pochodzą z “prywatnego serwera FTP” należącego do kapitana. Serwer ten nie był hostowany w ramach infrastruktury ABW. A więc po raz kolejny mamy przykład tego, że nie zawsze wycieki następują z instytucji państwowych — często są to prywatne zasoby ich pracowników. I nie ma tu znaczenia, czy jest to ABW, czy jakakolwiek inna instytucja (por. SKW, o której dokumentach pisaliśmy niedawno). Poprosiliśmy ABW o wypowiedź w sprawie powyższego incydentu, kiedy tylko otrzymamy oświadczenie, opublikujemy je poniżej. ,igH