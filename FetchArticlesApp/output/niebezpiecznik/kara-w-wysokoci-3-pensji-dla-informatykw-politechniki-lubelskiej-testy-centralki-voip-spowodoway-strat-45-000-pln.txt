Interesujące skutki ataku komputerowego opisuje Gazeta.pl. Otóż Politechnika Lubelska, a raczej jej prawcownicy, testowali rozwiązanie VoIP. Zostawioną na weekend włączoną, testową bramkę (zapewne jedną z popularnych voipowych centralek software’owych) ktoś namierzył i przejął, tunelując przez nią połączenia telefoniczne na Malediwy i do Afganistanu. Politechnika przerzuca szkodę na pracowników Rachunek? 45 400 PLN (ale mogło być więcej, ale Telekomunikacja Polska odłączyła Politechnice Lubelskiej możliwość wykonywania połączeń międzynarodowych po wykryciu anomalii). Politechnika zaś — i to jest interesujące — winą obarczyła administratorów, obciążając ich karą pieniężną w wysokości 3 pensji, rozbitą na raty. Jak wynika z doniesień Gazety, do dziś ją spłacają, chociaż atak miał miejsce 7 czerwca 2013 roku. Jak zhackowano centralkę? Nie wiemy, co było przyczyną włamania na centralkę, ale jeśli mielibyśmy zgadywać, to strzelamy iż był to błąd konfiguracyjny (np. brak usunięcia domyślnego konta ze znanym hasłem) albo ustawienie słabego hasła na jednym z użytkowników, jak ma to miejsce w większości incydentów tego typu. Jeśli to prawda, to zapewne już nikt z lubelskich informatyków pracujących na politechnice nie ustawi więcej domyślnego hasła na testowej, podpiętej do internetu maszynie ;) Nie pierwszy to niestety i zapewne nie ostatni incydent tego typu. ,igH