Atakujący nie przerywają ataków na polską infrastrukturę. Dziś o 17:40 podmieniono strone Ministerstwa Obrony Narodowej w trakcie trwającej wtedy konferencji ministra administracji i cyfryzacji Michała Boniego: Deface mon.gov.pl Strona szybko została wyłączona i po chwili wróciła w starym, oryginalnym wydaniu — obecnie jest dostępna bez przeszkód. Jacek Sońta, rzecznik MON, w rozmowie z TVN24 potwierdził, że doszło do ataku. MSZ.gov.pl kolejnym celem “Anonimowi” znaleźli sobie jednak nowy cel — Ministerstwo Spraw Zagranicznych. Trwają ataki DDoS na stronę MSZ.gov.pl — obecnie strona nie jest dostępna. Radosław Sikorski tak skomentował te wydarzenia na Twitterze: Sikorski dodał też, że poczta elektroniczna MSZ będzie działała nawet, jeśli “centrala MSZ zostanie całkowicie technicznie wyeliminowana”. P.S. Na Interii pojawił się ciekawy komiks, komentujący poranny atak na stronę premier.gov.pl: ,vi.curry