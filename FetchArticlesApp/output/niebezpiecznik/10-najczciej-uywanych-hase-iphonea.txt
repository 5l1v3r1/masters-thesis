Jeden z developerów aplikacji na iPhone’a zebrał i opublikował kody, z których najczęściej korzystają użytkownicy iPhone’a do blokowania ekranu swojego telefonu. Poniżej lista. Kody blokujące telefon/klawiaturę Na wstępie zaznaczmy, że developer aplikacji Big Brother nie wykradł prawdziwych kodów, ale — korzystając z tego, że ekran blokowania swojej aplikacji jest prawie identyczny z oryginalnym — poczynił założenie, że większość osób ustawia zapewne taki sam kod tak w jego aplikacji, jak i w systemie iOS. Z 204508 zebranych kodów, 15% stanowiło poniższych 10: Jeśli porównać je z najpopularniejszymi hasłami Polaków — widać pewne podobieństwo. Przodują łatwe do zapamiętania (mnemotechnika) wzory na klawiaturze. Zastanawiająca jest popularność kodu 5683 — ale wszystko staje się jasne, kiedy spojrzymy na litery odpowiadające tym cyfrom (LOVE). Niewyjaśnioną zagadką pozostaje natomiast użycie 1998 — czyżby w tym roku urodziła się większość użytkowników iPhone’a? A może to nie rok urodzin właścicieli telefonów, a ich pociech? Przypominamy, że w iPhone można zmienić prosty 4-cyfrowy kod na alfanumeryczne hasło (Settings -> General -> Passcode Lock) i dodatkowo ustawić opcję kasowania pamięci telefonu po wpisaniu nieprawidłowego kodu dostępu więcej niż 10 razy. Tylko pamiętajcie, że jeśli się na to zdecydujecie, ktoś może wam zrobić głupi żart, celowo 10 razy podając błędny kod (trochę pomaga wymuszone przez iOS opóźnienie po 3 błędnym kodzie). ,vi.curry