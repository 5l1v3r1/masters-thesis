Anonimowi postanowili ułatwić wspierającym ich internautom udział w sieciowych atakach. Koniec z instrukcjami jak pobrać program X żeby przeprowadzić atak Y. Od teraz dostępny jest …cały system opracyjny od Anonimowych. Problem w tym, że to fałszywka. Anonymous-OS Anonymous-OS bazuje na Ubuntu 11.10 z desktopem Mate. Można pobrać go w wersji na pendrive (LiveUSB z Unetbootin). W systemie znajdują się następujące, preinstalowane “programy do hackowania“: – ParolaPass Password Generator – Find Host IP – Anonymous HOIC – Ddosim – Pyloris – Slowloris – TorsHammer – Sqlmap – Havij – Sql Poison – Admin Finder – John the Ripper – Hash Identifier – Tor – XChat IRC – Pidgin – Vidalia – Polipo – JonDo – i2p – Wireshark – Zenmap Anonymous-OS można pobrać stąd — ale zanim przyjdzie wam to do głowy, warto zastanowić się, czy system nie jest zbackdorowany :> Już raz wspierający Anonimowych internauci zostali strollowani — myśleli, że pobierają narzędzie do ataków na strony rządowe, a w prezencie byli infekowani trojanem ZeuS. Może warto rozważyć skorzystanie z dystrybucji BackTrack, albo samemu doinstalować do swojego systemu odpowiednie narzędzia, z oryginalnych źródeł? Aktualizacja 12:00 Wyglada na to, że ten system jednak jest zatrojanowany ;) Po raz kolejny potwierdza się reguła – trust no one. ,igH