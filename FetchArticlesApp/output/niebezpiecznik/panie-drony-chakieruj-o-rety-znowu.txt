Chyba z racji początku sezonu ogórkowego, w “mejnstrimowych” mediach znów odgrzewany jest stary kotlet, czyli przejmowanie kontroli nad dronem poprzez spoofing GPS. Pisaliśmy o tym pod koniec zeszłego roku. Hackowanie drone’ów Obecnie spoofing GPS w kontekście drone’ów jest znów na topie, z racji teksańskiej uczelni, która za 1000 USD (tak, tylko tyle) zbudowała spoofer GPS-owy, przy pomocy którego zagłuszyła nawigację drone’a i skłoniła do podążania za innym zbiorem instrukcji (cokolwiek to oznacza). Nadmieńmy jeszcze, że dron, którego “pokonali” studenci, nie jest modelem drone’a wykorzystywanym przez rząd… Mało tego, korzysta z nieszyfrowanego, cywilnego GPS-a (w przeciwieństwie do rządowych dronów). Sztuka dla sztuki? Nothing to see, moving along… Dobra, a teraz na serio Jeśli chodzi o przejmowanie kontroli nad wojskowymi wersjami drone’ów, to jak do tej pory publicznie wiadomo o tym, że udało się to w warunkach bojowych tylko Iranowi (a przynajmniej tak twierdzą przedstawiciele tego wiarygodnego kraju). Sama zaś koncepcja ataków na drone’y przy pomocy jammingu GPS znana jest już od 2003 roku… ,vi.curry