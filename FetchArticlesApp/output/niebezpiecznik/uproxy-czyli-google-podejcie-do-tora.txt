Google właśnie pokazało rozszerzenie do przeglądarki Google Chrome i Firefoksa o nazwie uProxy. Idea jest prosta: za jego pomocą każdy będzie mógł się połączyć z siecią, nawet z krajów, w których funkcjonuje cenzura internetu — a podobno aż jeden na trzech internautów łączy się z siecią z takiego miejsca. Jak działa uProxy? Użytkownik korzystający z rozszerzenia w Chinach (cenzura połączeń) będzie mógł poprosić swojego znajomego w USA (brak cenzury połączeń – ale jest monitorig! ;) o udostępnienie jego łącza. Jest to więc pewnego rodzaju sieć VPN, z tym, że prostsza w obsłudze. Nie uniknie się zapewne porównań uProxy do TOR-a. Dlatego warto na wstępie zaznaczyć, że o ile cele obu projektów są takie same (pomoc np. dysydentom) to wykonanie jest inne. uProxy, w przeciwieństwie do TOR-a nie anonimizuje ruchu. Na razie jednak uProxy nie jest jeszcze publicznie dostępne. Google nie podaje też daty, w której z rozszerzenie będzie mógł skorzystać każdy. Na razie uProxy ma być przetestowane na grupie kilku zaufanych użytkowników — wszystko podobno po to, aby upewnić się, że rozwiązanie jest bezpieczne dla jego użytkowników. Na triala można zgłosić się tutaj. ,vi.curry