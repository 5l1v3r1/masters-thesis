Ofiarą szajki rabusiów padło 50 bankomatów w Europie Wschodniej, ale poszkodowane są także urządzenia znajdujące się w Indiach, USA, Izraelu, Chinach i Francji. Straty szacowane są na ponad milion dolarów, informuje Securelist.com. Jak wygląda atak? Najpierw rabusie infekują bankomat. Robią to poprzez włożenie do napędu CD — napęd ten jest obecny w większości bankomatów i jest dostępny po otwarciu (albo nawierceniu) obudowy, co wbrew pozorom nie jest takie trudne… Zresztą sami możecie się o tym przekonać, podziwiając zdjęcia wnętrz bankomatów, np. bankomatu BZWBK z Konina, które wykonał jeden z internautów (nie mamy informacji, aby padł on ofiarą tych rabusiów, ale jak widać na poniższej fotografii, także bankomaty w Polsce posiadają napędy CD/FDD): Kiedy bankomat jest już zainfekowany, rabusie przystępują do drugiej tury ataku. Wynajmują szajkę “mułów”, którym każą podchodzić do bankomatu i wypłacać gotówkę. Ale “wypłata” wcale nie jest prosta… Po pierwsze, muł może okraść bankomat jedynie w niedziele bądź poniedziałek wieczorem — tylko wtedy złośliwe oprogramowanie uaktywnia się i przyjmuje komendy z klawiatury bankomatu. Po drugie, muł na dzień dobry musi wprowadzić odpowiednią kombinację cyfr na klawiaturze bankomatu. Kombinacja ta jest przekazywana telefonicznie i zmienia się dla każdej sesji (jest generowana na podstawie klucza, który znany jest tylko autorowi malware’u — to pozwala kontrolować “muły”, czyli upewnić się, że same z siebie, po poznaniu “sztuczki”, nie będą w stanie rabować pieniędzy na własny użytek). Jeśli muł poprawnie wprowadzi kombinację-klucz, bankomat pokazuje na ekranie ile ma kasetek i jak dużo banknotów się w nich znajduje. A następnie pozwala wybrać, którą z kasetek okraść, wyświetlając taki, przyjemny komunikat: Pierwsze wersje malware’u pochodzą z 2014 roku. Nadano mu nazwę Backdoor.MSIL.Tyupkin. Oto pełny zapis “sesji” muła z bankomatem: Przez CD i USB bankomaty okrada się od dawna… Tyupkin bardzo dużo czerpie z opisywanego przez nas rok temu ataku na bankomat przez port USB. Tam też najpierw należało zainfekować bankomat poprzez uzyskanie do niego dostępu fizycznego, a następnie przy pomocy odpowiedniej kombinacji wywołać menu złośliwego oprogramowania, które — także tylko i wyłącznie po podaniu odpowiedniego kodu — pozwalało wybrać gotówkę z bankomatu. Ale przypominamy, że niekiedy wcale nie trzeba zaawansowanej techniki — do okradzenia bankomatu wystarczy bowiem zwykły widelec… ,Mr. Niebezpieczny