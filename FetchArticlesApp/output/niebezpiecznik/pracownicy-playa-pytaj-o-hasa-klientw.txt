Jeśli masz telefon w Play’u mogłeś w ostatnich tygodniach odebrać “dziwne” połączenie. W słuchawce odzywa się osoba, która podaje się za pracownika sieci Play i kusi Cię promocją, ale aby z niej skorzystać musisz podać swoje hasło abonenta. Oczywiście w celu weryfikacji… Dzwonie z PLAY’a, poproszę o Pańskie hasło Jak pisze Marek: Poniżej skan odpowiedzi na skargę: W skrócie: Yo dawg, dziękujemy, że zwrócił się Pan do nas z problemem, gdyby miał Pan jakiś problem, proszę się do nas zwrócić. — czyli standardowa odpowiedź każdego BOK-u ;-) Ale oprócz Marka, kilka dni temu, na adres redakcyjny wpłynął także e-mail od Tomka, świeżo upieczonego klienta telefonii PLAY: I takich sytuacji jak ta powyżej jest więcej (tutaj i tutaj kolejne dwa screnshoty dot. prośby BOK o przesłanie hasła e-mailem). A PLAY milczy… Tydzień temu poprosiliśmy o wyjaśnienia 3 rzeczników prasowych sieci PLAY (Marcina Gruszkę, Ewę Sankowską oraz Joannę Kutyłowską). Zapytaliśmy między innymi o to: do czego wykorzystywane jest w sieci PLAY hasło, o które pytali (pytają?) marketerzy i co może się stać, jeśli wpadnie ono w “nieodpowiednie” ręce? czy uważają Państwo, że wykorzyst(yw)ana przez PLAY metoda weryfikacji klientów jest bezpieczna? czy uważają Państwo, że odpowiedź na skargę (skan powyżej) jest rzeczywiście odpowiedzią adresującą i wyjaśniającą problem Państwa klienta? Niestety, do dziś nie otrzymaliśmy żadnej odpowiedzi. Mamy nadzieję, że nie dlatego, że nie podaliśmy w e-mailu do rzeczników naszego hasła… :> Czy PLAY nieświadomie pomaga phisherom? Takie praktyki (pytanie o hasło) telefonii PLAY to niestety dość jasny sygnał dla wszelkich phisherów. Sygnał o treści mniej więcej takiej: No właśnie, i co? Okazuje się, że mając hasło dowolnego abonenta PLAY’a phisher za wiele nie zdziała — jeśli hasło o które pytają to hasło do serwisu, to zmiana taryfy, przekierowanie numeru nie będzie możliwe — dostęp do tego typu usług chroniony jest jednorazowym kodem SMS-owym, wysyłanym na telefon w celu autoryzacji zmiany (czyt. żeby coś zmienić, musisz oprócz hasła mieć kartę SIM). Trochę lepiej (a właściwie gorzej) wygląda sprawa dostępu do niektórych danych abonenta: Pytanie tylko, co komu po takich informacjach? I czy aby je zdobyć warto wysilać się na “spoofowanie” pracowników PLAY’a? Przypominamy, że oszustwo w Polsce jest karalne. Inna kwestia, to jeśli wymagane hasło to hasło do Call Center? Wiemy, że Call Center PLAY’a, przez które również można modyfikować ustawienia konta nie potwierdza swoich czynności kodem SMS-owym (no ale pozostaje kwestia nazwiska panieńskiego matki). Nie taki PLAY straszny, jak go malują Koniec końców, PLAY’owi można więc zarzucić tylko to, że wyrabia wśród Polaków zły nawyk podawania swojego hasła. Ale wynika to z tego, że właśnie tak nazwano ciąg znaków, który uwierzytelnia klienta w ich systemie. Chyba najrozsądniejszym wyjściem byłaby zmiana terminu “hasło” na jakiś inny, albo modyfikacja procedury weryfikującej klienta. Dla porównania mBank do uwierzytelnienia klienta stosuje automat i maskowanie “telekodu” i — tu najważniejsze zdanie tego artykułu — to klient dzwoni do banku, nie bank do klienta. Alternatywą jest też forma pytań-odpowiedzi… P.S. Najprawdopodobniej handlowcy/telemarketerzy PLAY-a i tak mają dostęp do waszego hasła i jak się domyślacie, wcale nie potrzebują go do wprowadzenia “zmian” w waszych usługach. Także to nie pracowników PLAY’a powinniście się obawiać, a tych fałszywych phisherów podających się za pracowników PLAY’a — no właśnie, tylko jak ich odróżnić? Podobno oryginalni dzwonią tylko z numeru 790 500 500. Ale przecież phisherzy od dawna wiedzą jak spoofować numery telefonów komórkowych… Aktualizacja 23:32 Jak donosi jeden z naszych czytelników, Crunchy, po sieci krąży już jakaś kiepska kampania spamowa “podszywająca się” pod PLAY-a — ale wygląda nam ona bardziej na zarabianie na reklamach niż abonentach PLAY-a. Aktualizacja 9 lutego, 13:25 No i doczekaliśmy się odpowiedzi rzecznika PLAY-a, Marcina Gruszki (dla przypomnienia, trzy pytania, które zadaliśmy tydzień temu znajdują się powyżej w artykule): Skarga klienta odnosi się do rozmowy w ramach kampanii ponagleniowej z 10 stycznia 2011 r. Aby klient mógł otrzymać szczegółowe informacje dotyczące swoich rozliczeń wymagane jest jego uwierzytelnienie – w wypadku biznesu weryfikacja przebiega tylko i wyłącznie po haśle abonenckim. Konsultant szczegółowo wyjaśnił w jakim celu potrzebuję tego hasła, klient nie chciał kontynuować rozmowy i odmówił podania danych wrażliwych wiec konsultant poprosił o kontakt z dedykowaną linia obsługi *600 w celu uzyskania szczegółów. Konsultant w żaden sposób nie naciskał na podanie hasła. Rozmowa przebiegła zgodnie z obowiązującymi procedurami. Pozostawimy ją bez komentarza. Aktualizacja 9 lutego 20:01 Wilk podesłał: Aktualizacja 22.02.2011 Arek podesłał swoją przygodę z BOK, tym razem z Orange: ,Mr. Niebezpieczny