Znów mamy smutną wiadomość dla użytkowników SzpiegoAndroida ;) Wczoraj Computerworld opublikował artykuł, w którym postawiono tezę, że Google zna hasła do praktycznie wszystkich sieci Wi-Fi na świecie… bo użytkownicy Androida automatycznie backupują je do chmury Google, a użytkowników Androida jest tak dużo (ok. 750 milionów telefonów sprzedawanych rocznie), że na pewno przynajmniej raz każdy, niestety, wpuścił Androida do swojej sieci Wi-Fi… SKANDAL!!!111 HAŃBA!!11omg! Temat szybko podchwyciły niespecjalistyczne, mainstreamowe serwisy, wplatając w swoje artykuły takie wstawki: A ja się pytam, czym w takim razie backup danych miałby być zabezpieczony, jeśli nie hasłem? Czy oprócz hasła należałoby jeszcze odtańczyć makarenę na jednej nodze albo odprawić inne gusła? Mając czyjeś hasło do GMaila większość internetowych przestępców będzie bardziej zainteresowana innymi działaniami, niż namierzaniem naszego adresu i włamywaniem się do sieci Wi-Fi w celu uzyskania hasła do …GMaila… oh wait! Loop detected! Gdzie naprawdę leży problem? Problem nie leży w tym, że dane są backupowane ani w tym, że chroni do nich dostępu takie albo inne zabezpieczenie (tzw. sekret). Problemem jest to, jak obsługa “sekretu” została zaimplementowana. W większości przypadków (i Google nie jest wyjątkiem) implementacja posiada “backdoora” (możliwość rozszyfrowania bez znajomości oryginalnego hasła), z czego niewiele osób zdaje sobie sprawę. Dzięki temu “backdoorowi” informacje umieszczone w chmurze nie są tylko ich informacjami (o ile nie zostały zaszyfrowane przez ich właściciela przed wysłaniem). Oto 3 przykłady na to, że dostawcy chmury są w stanie odczytać wasze dane (chociaż, co zrozumiałem, o tym głośno nie mówią). Dropboksa, który przez długi czas wprost kłamał, że ich pracownicy nie mają dostępu do danych użytkowników Apple, które może podglądać komunikaty iMessage. Google — dowód na to poniżej Ale jest jeszcze jeden problem… Bo nie tylko właściciel chmury może mieć dostęp do naszych danych. Dzięki Snowdenowi wiemy, że NSA nie tylko sama aktywnie próbuje zbierać dane w nielegalny sposób, ale zwraca się także, tym razem w majestacie prawa, do dostawców usług internetowych z prośbąnakazem przekazania danych na temat ich użytkowników. Co Android faktycznie robi z hasłami do Wi-Fi? To prawda, że ustawienia sieci Wi-Fi można z poziomu Androida backupować do chmury Google (podobno jest to ustawienie domyślne od wersji 2.2). Za tę opcję odpowiadają następujące ustawienia: Android 2.3.4: Settings -> Privacy -> Backup my settings/data Android 4.2: Settings -> Backup and rest -> Backup my data Zarówno w podręczniku do Androida 2.3.4 jak i podręczniku do Androida 4.0 znajdują się opisy mówiące o backupie haseł Wi-Fi do chmury, a i sama opcja ma dość jasny opis co widać na powyższym screenshocie. Google nie ukrywa, że backupuje hasła do Wi-Fi, po prostu niezbyt jasno komunikuje, że istnieje możliwość dostania się do tych danych bez znajomości hasła użytkownika. Eksperyment – dowód na to, że Google ma dostęp do danych Wszystko wskazuje na to, że Google potrafi rozszyfrować te dane bez konieczności znajomości hasła. Wystarczy przeprowadzić prosty eksperyment. 1. Zbackupować dane z sieci Wi-Fi do chmury, następnie wyłączyć telefon 2. Zresetować hasło do GMaila przez przeglądarkę WWW na komputerze wykorzystując do tego procedurę “zapomniałem hasła”. 3. Kupić nowy telefon i zalogować się na nim nowym hasłem Telefon będzie w stanie rozszyfrować backup i podłączać się do sieci Wi-Fi. Ten eksperyment udowadnia, że dane nie są szyfrowane hasłem ani niczym co jest związane z oryginalnym urządzeniem na którym stworzono backup. Odpowiedź Google Ponieważ temat nie jest nowy (pisano o nim wielokrotnie), Google już raz odpowiadało na zarzuty: …ale jak widać, nie zdementowało tego, że potrafi rozszyfrować dane, czyli uzyskać dostęp m.in. do haseł Wi-Fi danego użytkownika. Rozwiązanie problemu Ponieważ Google zapewne nie będzie chciało zmienić sposobu, w jaki przechowuje prywatne dane swoich użytkowników na swoich serwerach, rozwiązaniem problemu jest nie wpuszczanie ludzi korzystających z Androida do swojej sieci Wi-Fi — można to łatwo wprowadzić w życie poprzez tworzenie gościnnych sieci Wi-Fi dla waszych znajomych z Androidami (większość nowych routerów domowych to potrafi). A jeśli sami korzystacie z Androida… to już wiecie, jaka funkcję należy wyłączyć (co jednak pozbawi was backupów). A jeśli mieliście ją włączoną, to po jej wyłączeni dodatkowo zmieńcie hasło do swojej sieci Wi-Fi …i przy okazji dopiszcie do niej suffix _nomap, np. Linksys_nomap, co pozwoli Wam od razu wypisać się z inwigilowania waszej sieci Wi-Fi przez przejeżdżające obok samochody Google Car a także telefony z Androidem zbierające dane dla projektu Google StreetView. Nowy sposób na włamania do sieci Wi-Fi? Wniosek — teraz w trakcie wykonywania testów penetracyjnych nie trzeba już będzie atakować sieci Wi-Fi, do których nie znamy hasła np. przez słabości w WPS czy standardowe ataki na algorytmy — wystarczy włamać się na skrzynkę GMail któregoś z użytkowników tej sieci (sprawdźcie tylko wcześniej, czy umowa pozwala na atakowanie użytkowników). Ciężko powiedzieć, co będzie łatwiejsze, ale niebawem — miejmy nadzieję — podzielimy się z Wami statystykami… ;-) PS. Aha, i jeszcze jedno. Powyższy problem Androida świetnie ilustruje wojnę przeciw BYOD (ang. Bring Your Own Device) — teraz doszedł kolejny argument dla działów bezpieczeństwa, które walczą z personelem podpinającym do firmowej sieci prywatny sprzęt. ,Piotr Konieczny