Mało tego, że Sean Harrington wykradał zdjęcia z urządzeń mobilnych zatrzymywanych i przeszukiwanych przez siebie kobiet, to jeszcze wymieniał się nimi z kolegami policjantami. Cały proceder nazwał swoistego rodzaju grą. Chcecie wiedzieć jak ofiary się domyśliły, że ich zdjęcia “wyciekły”? O tym poniżej. Wpadł przez iCloud Sprawa wyszła na jaw, ponieważ jedna z zatrzymanych za pijaństwo przez policjanta kobiet, po wytrzeźwieniu zauważyła na swoim iPadzie, iż część z jej zdjęć została wysłana z urządzenia na nieznany numer telefonu. Na swoim iPhonie nie znalazła żadnych śladów korespondencji (wątek został wykasowany), ale fakt wysyłki zdjęć zsynchronizował się do jej iPada podpiętego pod to samo konto iCloud. Po porównaniu czasu wysyłki zdjęć oraz nagrań z CCTV na komisariacie na jaw wyszło, że w momencie wysyłki telefon był w posiadaniu policjanta Seana Harringtona. Dział wewnętrzny potwierdził, że przez ostatnich kilka lat handlował on fotografiami pozyskiwanymi z urządzeń mobilnych zatrzymywanych przez niego osób. I teraz Policja ma z tym nie lada problem, bo jeśli Harrington zostanie oficjalnie skazany, to zagrożone są dziesiątki spraw, w których Harrington zeznawał jako świadek (podważona zostanie jego wiarygodność). “Bo wszyscy tak robią” Jak donosi CCT Podczas przesłuchania Harrington wyznał, że wykradania zdjęć nauczył się od innych policjantów w Los Angeles, gdzie podobno ma to być standardową praktyką i “swoistego rodzaju grą”. Zastanawiamy się, czy przypadkiem koledzy pana policjanta nie są użytkownikami 4chana i nie maczali swoich palców w ostatnich wyciekach nagich zdjęć hollywódzkich modelek… Policjanci mieli przeglądać nie tylko telefony osób zatrzymanych, ale również ofiar o poszkodowanych w wypadkach, np. kiedy odwozili je do szpitala na badania. Jakby tego było mało, kiedy przesyłane kolegom zdjęcia nie miały w kadrze twarzy kobiety, policjanci którzy otrzymywali fotografię odszukiwali twarz w …bazie praw jazdy. Co ciekawe, jeśli telefony były zabezpieczone kodem dostępu, nalegali na jego podanie. Jak wnioskujemy po formularzu dot. uzyskania pozwolenia na broń — pytania o hasło zadawane przez amerykańskich policjantów to nic dziwnego ;) Gdy zatrzyma Cię policja i chcą Twój telefon Czarne owce zdarzają się wszędzie. Pamiętajcie, że do waszego telefonu dostęp może mieć każdy — kolega na imprezie, straż graniczna na lotnisku, policjant podczas rutynowej kontroli albo pracownik służby zdrowia w trakcie transportu karetką. Większość z nich zapewne nie jest zainteresowana waszymi nagimi zdjęciami albo dostępem do skonfigurowanej na telefonie skrzynki e-mail, ale na wszelki wypadek przypominamy, jak można ograniczyć tego typu ryzyko technicznie i prawnie. Zablokuj telefon co najmniej 4 cyfrowym kodem (a najlepiej hasłem alfanumerycznym) Dopilnuj, aby telefon blokował się natychmiast po naciśnięciu przycisku wyłączenia ekranu Włącz opcję, aby po 10-krotnym błędnym podaniu kodu, telefon zaczął procedurę kasowania danych (odzyskasz je przecież z backupu, bo regularnie wykonujesz kopie bezpieczeństwa, prawda?) Rozważ uruchomienie usługi “Find my iPhone” lub podobnej — jeśli telefon “zniknie” podczas akcji, być może będziesz w stanie go odnaleźć albo zdalnie zablokować. Jeśli robi się “gorąco” całkowicie wyłącz telefon — w niektórych przypadkach nawet z zablokowanego telefonu, bez znajomości kodu blokady, można zgrać część kluczowych danych — por. Wszystkie iPhony i iPady mają backdoora, dzięki któremu służby mogą pozyskać twoje dane. Telefon wyłącz koniecznie, jeśli korzysta z czytnika linii papilarnych do jego odblokowania. Jeśli zaś chodzi o Twoje prawa w momencie przeszukania, to poruszaliśmy ten temat podczas jednego z odcinków cyklu Poniedziałek z Prawnikiem, por. artykuł pt. jak zachować się w momencie przeszukania. W skrócie: zgodnie z polskim prawem nie macie obowiązku podawania żadnych haseł (w tym kodu odblokowującego telefon), możecie ich po prostu nie pamiętać i nic Wam za to prawnie nie grozi. Ci bardziej nieustępliwi funkcjonariusze w przypadku odmowy podania kodu odblokowującego telefon mogą wziąć to do siebie i z reguły będą Wam dosadnie sugerować, że utrudniacie śledztwo i że jest na to paragraf. Zawsze też mogą Was zatrzymać na 48 godzin. Zadajcie sobie więc pytanie, co dla Was jest ważniejsze – uniemożliwienie dostępu do telefonu obcej osobie, czy noc we własnym łóżku. Policjanci często przekonują, że podanie kodu jest konieczne, aby sprawdzić IMEI (i to czy telefon nie jest kradziony). Ale IMEI można również sprawdzić poprzez zczytanie numeru na obudowie większości telefonów. ,igH