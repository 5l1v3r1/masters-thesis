Microsoft zaprezentował nowe, darmowe narzędzie. Attack Surface Analyzer wychwytuje zmiany w Windowsie, które następują w wyniku instalacji dodatkowego oprogramowania. Attack Surface Analyzer Technicznie, analiza przy pomocy Attack Surface Analyzera polega na porównaniu snapshotów systemu wykonanych przed i po instalacji w systemie jakiegoś programu. ASA poinformuje m.in. o zmianach w plikach, rejestrze i usługach systemowych. Narzędzie monitoruje również zmiany w kontrolkach ActiveX, wykrywa otwarte porty oraz śledzi aktualizacje w ACL-kach. Na podstawie powyższych informacji budowany jest raport dotyczący zmian w tzw. “powierzchni ataku” (o samym wyliczaniu powierzchni ataku można poczytać tutaj). Narzędzie zostało udostępnione podczas dopiero co rozpoczętej konferencji BlackHat. Oprócz Attack Surface Analyzera polecam Wam również zapoznanie się z innym darmowym narzędziem Microsoftu służącym do “uszczelniania” systemu Windows: EMET-em. ,Piotr Konieczny