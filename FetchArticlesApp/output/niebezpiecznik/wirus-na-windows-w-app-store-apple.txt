Dopiero co pisaliśmy o sposobie ominięcia wymogu płatności w App Store, a tu kolejny fail Apple. Tym razem pobierając aplikacje z iTunes otrzymywaliśmy dodatkowo wirusa napisanego dla… Windowsów. Wirus Aplikacja “Instaquotes-Quotes Cards For Instagram” była dostępna w App Store od 19 lipca, na początku kosztowała $0,99, potem można było ją ściągnąć za darmo. Po jej pobraniu użytkownik dostawał również pliki wykonywalne exe rozpoznawane jako wirus (Mal/CoiDung-A przez Sophos, jako Worm.VB-900 przez ClamAV, jako Worm:Win32/VB.CB przez Microsoft). Nie wiadomo jednak, czy umieszczenie złośliwego oprogramowania było celowym działaniem. Możliwości są dwie: maszyna programisty była w zarażona wirusem i ten dodał się do paczki umieszczanej na App Store lub ktoś postanowił przetestować jak dokładnie weryfikowane pod kątem złośliwego oprogramowania są aplikacje wrzucane na App Store… Konsekwencje? Czy ten wirus jest dla kogoś groźny? Na iOS oczywiście go nie uruchomimy, a żeby zaszkodził Windows trzeba najpierw go wydobyć z samej aplikacji; trudno więc mówić o jakimś zagrożeniu. Zastanawiające jest jednak to, że aplikacja zawierająca wirusa nie została wykryta i zablokowana przez Apple — czyżby firma nie miała wdrożonego skanowania plików? A może ich skaner poszukuje tylko wirusów pisanych na iOS? Biorąc pod uwagę ile dziennie jest pobieranych plików z App Store cała sytuacja może wydawać się niepokojąca. Na marginesie — to nie pierwsza taka sytuacja w tym miesiącu, nie tak dawno na AppStore dostępny był malware o nazwie “Find and Call”, który pobierał listę kontaktów z telefonu i wysyłał ją na zdalny serwer, po czym rozsyłał spamowe SMS-y do naszych znajomych (oczywiście bez żadnego pytania). Trudno więc nazwać lipiec udanym miesiącem dla App Store. ,Anonim