A to niespodzianka. Najnowsze dokumenty ujawnione przez Snowdena zdradzają, że GCHQ, czyli brytyjski odpowiednik NSA, atakował Anonimowych oraz hacktywistów z nimi powiązanych. I to na wiele sposobów. Co więcej, jak na ironię, techniki z których korzystali agenci były dokładnie takie same, jak te, którymi posługiwali się Anonimowi. DDoS i socjotechnika. Rolling Thunder Informacje na temat ddosowania Anonimowych przez GCHQ pochodzą z prezentacji przygotowanej na SIGDEV. Autorem slajdów jest jednostka o nazwie Joint Threat Research Intelligence Group (JTRIG), która pakietowaniu nadała uroczą nazwę “Rolling Thunder“. DDoSem oberwały serwery IRC-owe na których przebywali Anonimowi. Celem ataków wykonywanych przez brytyjski wywiad miało być “zniechęcenie” internautów do przyłączania się do grup hacktywistów. A kto według GCHQ jest hacktywistą? Oto odpowiedź: DDoS to nie wszystko Agenci mieli także (zapewne w przerwach pomiędzy DDoSami) infiltrować kanały IRC-owe, które skupiały osoby powiązane z Anonimowymi. Celem tych działań było ustalenie tożsamości uczestników rozmów. W końcu komuż z nas się kiedyś przez przypadek nie wkleiło coś więcej do irssi, niż powinno, albo któż z nas nie zapomniał raz połączyć się z IRC-em nie przez proxy. Działania okazały się skuteczne — kilku członków LulzSec i Anononimowych zostało namierzonych i aresztowanych. Jeśli nawet nie wpadli sami, to wsypali ich koledzy. Oto zapis rozmów agenta z jednym z “hacktywistów”: Dlaczego wybrano DDoS? Tak prymitywne (nie mniej jednak skuteczne) techniki ataku jak DDoS w wykorzystaniu służb są zastanawiające. Nie pomagają one przecież w zbieraniu informacji na temat “przeciwnika”, a jedynie go unieszkodliwiają na kilka chwil, przy okazji zakłócając pracę innych “legalnych” sieci. Być może wybrano DDoS bo chodziło o szybki efekt działania? W latach 2010 i 2011 roku koordynowane przez Anonimowych / LulzSec / AntiSec ataki wymierzone w firmy, które blokowały akcje zbierania funduszy na Bradley’a Manninga, coraz bardziej zaczęły doskwierać nie tylko firmom prywatnym (Sony, Mastercard i PayPal), ale również i instytucjom rządowym i to nie tylko z Wielkiej Brytanii (np. FBI i CIA i Senat). Przypomnijmy, że ujawniony przez Niebezpiecznika “przetarg” MON-u na polskiego wojskowego wirusa “ID-29” również zakładał, że oprogramowanie to ma umożliwiać wykonywanie ataków DDoS. I na koniec postawmy pytanie — czy DDoS to dobra metoda na powstrzymanie “atakujących”? Oprócz tych kilku “na celowniku”, cierpią inny, normalni użytkownicy sieci. ,Mr. Niebezpieczny