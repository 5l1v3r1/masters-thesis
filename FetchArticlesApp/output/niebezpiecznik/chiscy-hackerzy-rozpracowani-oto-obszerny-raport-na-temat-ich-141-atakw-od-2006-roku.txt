Mandiant ujawnił wyniki analizy włamań prowadzonych przez chińskich włamywaczy, którym nadał kryptonim APT1. Ujawnione zostały nie tylko ich tożsamości, ale przede wszystkim modus operandi. Na przedstawionych screencastach uchwycono ich prawdziwe działania. A.P.T. 1 to Unit 61398 Według firmy Mandiant, analiza kilkuset włamań (PDF) pozwala potwierdzić, że włamywacze z grupy APT1 (zwanej także Comment Crew oraz Byzantine Candor) są sponsorowani przez chiński rząd. W skrócie, ustalono że APT1: to jednostka pracująca przy 2 Biurze People’s Liberation Army (PLA) General Staff Department’s (GSD) 3rd Department, który jest znany z jednostki wojskowej Military Unit Cover Designator (MUCD) Unit 61398. APT1 wykradli setki terabajtów danych z co najmniej 141 organizacji od 2006 roku, w tym z Coca Coli i RSA APT1 głównie atakuje anglojęzyczne kraje APT1 ma swoje zabawki rozlokowane w wielu krajach, ale w 97% z 1905 przypadków poddanych obserwacji, łączą się z ofiarą z IP z Szanghaju, z ustawieniem klawiatury “Uproszczony Chiński”. Szacuje się, że APT1 to kilkaset osób (nie botów) …i to nie oni włamali się do New York Timesa, a więc APT1 to nie jedyna chińska grupa włamywaczy… Jak włamują się Chińczycy? Wszystkie raporty dotyczące grupy APT1 znajdują się tutaj. Szczególnej uwadze polecamy dodatek z listami domen biorących udział w atakach, lewymi certyfikatami i hashami 40 złośliwych plików — na pewno warto się z nimi zapoznać i przeszukać swoją sieć pod ich kątem. Jedną z perełek jest moduł komunikacji trojana poprzez Google Calendar… Na poniższym filmie można obserwować prawdziwego chińskiego włamywacza w akcji: A to najprawdopodobniej budynek, w którym rezydują włamywacze: P.S. Przy okazji, internauci żartują, że sposobem Chińczyków na zainfekowanie wszystkich tych, którzy jeszcze nie są zainfekowani jest stworzenie firmy, która rzekomo zanalizowala najnowsze wektory ataków chińskich hackerów i udostępnia PDF z ich analizą… A teraz przyznać się, kto ściągnął i otworzył PDF z raportem Mandianta poza testową VM? :) ,igH