Brazylijczycy, którzy w piątek po pracy wracali do domu autobusem, zamiast dowiedzieć się ile czasu zostało do odjazdu ich autobusu, mogli pooglądać filmy pornograficzne. Incydent trwał 15 minut. Przepraszam, z którego peronu odjeżdża autobus do Rio? Z peronu Sasha Grey XXX… Przejęcie kontroli nad elektronicznym billboardem to nic specjalnego. Często winne są domyślne hasła administratorskie i udostępnienie VNC na publicznym adresie IP. Kiedy ktoś uzyska nieautoryzowany dostęp, często wykorzystuje go do żartu lub manifestu politycznego. W przypadku systemu wyświetlającego rozkłady jazdy w dużym brazylijskim mieście Curitiba, atakujący zamiast katować podróżnych polityką, postanowili uzupełnić ich braki w temacie najbardziej “hardcorowych” filmów pornograficznych. Serwis pewnie rozpoznajecie – ale czy potraficie rozpoznać dystrybucję na zdjęciu? Podobny incydent zdarzył się kilka lat temu w Rosji i wygenerował olbrzymie korki na moskiewskim skrzyżowaniu… PS. Jeśli rozkład jazdy jest interaktywny i w postaci infokiosku, warto spróbować narzędzia iKAT, służącego do testowania odporności “infokiosków” na ataki komputerowe. ,igH