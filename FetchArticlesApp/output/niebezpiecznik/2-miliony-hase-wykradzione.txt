Pracownicy z SpiderLabs natrafili w sieci na bardzo interesujący serwer, na którym znaleźli prawie 2 miliony haseł, które zostały wykradzione przez nową wersję botnetu Pony. Skąd wykradziono hasła? Analiza danych zebranych przez właścicieli botnetu ujawnia, że w czołówce znajdują się portale społecznościowe i usługi pocztowe takie jak: Warto wspomnieć, że na szczęście na każdym z tych portali mamy możliwość włączenia usługi dwuskładnikowego uwierzytelniania. Wtedy do zalogowania, oprócz hasła trzeba także wpisać kod uwierzytelniający z telefonu. Ta usługa jest oczywiście darmowa — warto więc ją włączyć, zwłaszcza, że chroni nie tylko przed keyloggerami. Ponadto, w na serwerze włamywaczy znaleziono również dane do kont FTP (około 41,000), SSH (około 3,000), a nawet dane potrzebne do zalogowania się na usługi “Zdalnego pulpitu” (około 3,000). Zgadnijcie jakie były najpopularniejsze hasła (wśród ofiar): Polacy bezpieczni? Jak można zauważyć na poniższych statystykach dotyczących pochodzenia skradzionych haseł, 97% pochodzi z Holandii. Można więc założyć, że głównym celem ataku była Holandia — chociaż duży odsetek rosyjskich portali wskazuje, że infekcje mogły mocno spenetrować środowiska rosyjskojęzycznych emigrantów. Gdybyście jednak chcieli upewnić się, że nie jesteście na “liście ofiar”, to możecie to zweryfikować przy pomocy nowopowstałej strony Have I been pwnd?, która przeszukuje wykradzione i publicznie dostępne bazy danych pod kątem adresów e-mail. Warto jednak zastanowić się, czy chcemy podać komuś swój adres e-mail, albo inne dane — to może nas wiele kosztować :-) ,Grzegorz Wróbel