Dane ponad 200 000 posiadaczy kart płatniczych zostały wykradzione z Citi banku. Włamanie nastąpiło na początku maja, a bank przyznał się do niego dopiero teraz. Dane posiadaczy kart w rękach włamywaczy W ręce atakujących wpadły nazwiska posiadaczy karty płatniczych, ich numery kont oraz dane kontaktowe, w tym adres e-mail. Przedstawiciel banku “uspokaja”, że atakujący nie poznali dat urodzenia, numerów social security oraz dat ważności kart i kodów CVV/CVV2. Jak podaje Reuters, Bank kontaktuje się z klientami, którzy padli ofiarą włamania i zapowiada wzmocnienie procedur bezpieczeństwa. Citi nie zdradził jak doszło do włamania — wiadomo jednak, że ofiarami są mieszkańcy USA. Ciekawą historię związaną z Citibankiem przytacza jeden z internautów: Alfabetycznie, od początku roku z poważnych w skutkach włamań można przywołać: Acer, Ashampoo, Citi, Codemasters, Comodo, Barracuda Networks, Fox TV, Honda, IMF, LastPass (?), Lockheed Martin, PBS, Politechnika Śląska, RSA, Sony… czy o czymś zapomniałem? Aktualizacja: 16.06.2011 Wiadomo już jak doszło do ataku. Atakujący po prostu zmieniali identfikator klienta widoczny w pasku adresu przeglądarki na inny. Brak kontroli dostępu w bankowych skryptach umożliwił im podgląd danych innych klientów. Jest to podstawowy błąd. Aby dowiedzieć się więcej na temat bezpieczeństwa webaplikacji, zachęcamy do udziału w naszych szkoleniach. ,igH