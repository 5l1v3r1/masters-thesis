Na forum widzisz prośbę o pomoc: wykonaj 2 przelewy na 1.01 PLN a w zamian dostaniesz możliwość umieszczenia swojego bannera reklamowego na stronie. Lewe konta na Allegro Wykonane przelewy tak naprawdę aktywują konto oszusta na Allegro. Ten wystawia aukcje, przyjmuje pieniądze, ale nie wysyła towaru. Ponieważ konto na Allegro zostało aktywowane poprzez twój rachunek bankowy — jest założone na Twoje dane — to do Ciebie przychodzi policja wyjaśniać sprawę… Ofiarą takiego przekrętu padł niedawno użytkownik Wykopu. Całą sprawę opisał tutaj. Wkleił też odpowiedź Allegro: Co ciekawe, oszukany użytkownik pisze, że swój “dysk przekazał policji”. Na forum zaczęli się również zgłaszać inni oszukani — i to już z kwietnia. Sprawcą jest ponoć młody chłopak (II klasa liceum) z Łukowa o imieniu Konrad. Oszust logował się na konto z IP należącego do miejscowości Łuków… Jak rozwiązać problem przelewów aktywujących konta? Być może firmy oferujące aktywację konta poprzez przelew bankowy powinny zawsze żądać wpisania w tytule: “AKTYWACJA KONTO NA SERWISIE XYZ“, aby do internetowych altruistów dotarło, że pomagając komuś w wykonaniu przelewu szkodzą sobie. Patrząc na daty – wygląda na to, że atakujący mógł zainspirować się niedawną historią, której ofiarą padł inny użytkownik wykopu, który myślał, że potwierdza swoje dane przed pracodawcą, a tak naprawdę aktywował oszustowi rachunek bankowy w banku BOŚ. ,vi.curry