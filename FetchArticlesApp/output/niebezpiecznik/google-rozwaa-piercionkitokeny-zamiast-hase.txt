Niebawem pracownicy działu bezpieczeństwa Google mają opublikować dokument, w którym poruszą problem haseł i korzyści płynących z zastąpienia ich sprzętowym tokenem. Device-based authentication — cytuje fragment dokumentu Wired. Google rozważa zastąpienie haseł małymi krytograficznymi tokenami USB Yubico — włożenie tego urządzenia do portu USB miałoby automatycznie logować np. do GMaila, ale tylko jeśli internauta korzysta ze zgodnej z tokenem przeglądarki. Oczywiście będzie nią Google Chrome, ale nie tylko — firma stworzyła już wstępną wersję otwartego protokołu, który mógłby zostać zaimplementowany w innych przeglądarkach (w skrócie chodzi o generowanie par kluczy publicznych-prywatnych, i przekazywanie klucza publicznego do strony internetowej — uwierzytelnianie miałoby się odbywać przez podpis). Ponieważ noszenie ze sobą dodatkowego urządzenia może być niezbyt wygodne, Google rozważa też wersję bezprzewodową tokena — np. wbudowaną w smartphone’a lub pierścionek, który wystarczyłoby zbliżyć do komputera. Zalety tokena Takie podejście ma jedną zaletę — chroni przed phishingiem, na który to atak podatne jest m.in. udostępniane przez Facebooka czy Google dwuskładnikowe uwierzytelnienie (czyli logowanie przy pomocy hasła oraz kodu z aplikacji zainstalowanej na telefonie komórkowej lub kodu otrzymanego SMS-em). Badacze zwracają uwagę także na jeszcze jedną wadę dwuskładnikowego uwierzytelnienia — jeśli ktoś nie miał go włączonego, a udało się przejąć jego konto, to atakujący może włączyć ofierze dwuskładnikowe uwierzytelnienie, ale na swój numer telefonu, co spowolni proces odzyskiwania konta po włamaniu przez ofiarę… Kiedy tokeny zostaną wprowadzone? Nie wiadomo. Czy taka forma uwierzytelnienie się przyjmie i zarówno strony jak i producenci przegladarek zaczną wdrażać protokół opracowany przez Google? Czas pokaże. Póki co, zachęcamy wszystkich do włączenia podwójnego uwierzytelnienia w GMailu i na Facebooku — jeśli jeszcze tego nie zrobiliście. P.S. W ramach zapowiedzi uwierzytelniania przez token, Google ujawniło ile osób włączyło dwuskładnikowe uwierzytelnienie na swoim koncie po głośnej w mediach wpadce dziennikarza Mata Honana, którą opisywaliśmy w tekście “To mogło spotkać każdego z nas, wszystkie dane skasowane, wszystkie e-maile zhackowane“: ,vi.curry