Facebook dużą wagę przywiązuje do poczucia bezpieczeństwa swoich użytkowników. Firma uszczelnia regulaminy (co wolno, a czego nie wolno postować) a także monitoruje wiadomości przesyłane na czacie pod kątem przestępstw, zwłaszcza dziecięcej pornografii. Ostatnio Facebook wprowadził też dość interesujące narzędzia zapobiegające samobójstwom… Jak Facebook chroni samobójców przed śmiercią? Od niedawna użytkownicy Facebooka mogą flagować posty innych, jeśli wynika z nich, że autor ma myśli samobójcze. Posty są następnie weryfikowane przez pracowników Facebooka, którzy podejmują odpowiednie kroki — ich rezultatem może być pokazanie autorowi danego wpisu takiego komunikatu: Po ukazaniu się powyższego komunikatu, konto potencjalnego samobójcy jest blokowane. Facebook daje możliwość odblokowania konta pod warunkiem przejścia “wirtualnej psychoterapii”: Jak skutecznie działają mechanizmy Facebooka? Poprawność implementacji powyższych mechanizmów postanowił na sobie przetestować niejaki Shane Tusch. 48 latek, nie wtajemniczając swoich bliskich, umieścił na Facebooku wpis-eksperyment, w którym poskarżył się na problemy ze swoim bankiem i zasugerował, że zamierza powiesić się (sic!) na moście Golden Gate. Jak można było się domyśleć, jego znajomi zareagowali, oznaczając wpis jako “dotyczący samobójstwa”. I wtedy Facebook wkroczył do akcji, blokując konto Shane’a na czas procesu “wirtualnej terapii”. (Swoją drogą ciekawe, czy brak dostępu do możliwości lajkowania i komentowania nie wywołuje przypadkiem w takiej osobie większej irytacji i depresji). Poza blokadą konta na Facebooku i przymusową lekturą materiałów antysamobójczych, Shane’a odwiedziła też policja — nie jest jasne, czy to sprawka “donosu” Facebooka, czy kogoś z zaniepokojonych znajomych Shane’a. Shane podczas przesłuchania przyznał, że jest autorem wpisu i poinformował policję, że nie ma ani myśli ani planów samobójczych, a wpis na Facebooku umieścił, bo ma do tego prawo na podstawie pierwszej poprawki do konstytucji USA (dot. m.in. tzw. “wolności słowa”). Policja jednak nie dała za wygraną i skierowała Shane’a na 72 godzinną obserwację do szpitala psychiatrycznego. Oto jak Shane opisuje wyniki swojego eksperymentu: Shane skarży się, że zmuszono go do wykonania testów na HIV i “Bóg jeden wie czego jeszcze” oraz pobrano mu 7 próbek krwi i próbkę moczu. Musiał on także z racji przeludnienia w szpitalu, spać na podłodze. Shane zamierza wytoczyć proces Facebookowi, gdyż sądzi, że swoimi mechanizmami narusza prywatność użytkowników — wedle jego opinii kwestiami związanymi z myślami samobójczymi danej osoby powinny zajmować się osoby jej bliskie, które bardziej wiarygodnie od Facebooka są w stanie ocenić sytuację i potrzeby. Shane przytacza też słowa lekarza z którym rozmawiał i który obawia się, że nowy mechanizm Facebooka na podstawie postów w internecie będzie nasyłał na szpitale pacjentów, którzy w rzeczywistości ogóle nie potrzebują pomocy. Opinię Shane’a pozostawimy bez komentarza. Zastanawia nas tylko, czego się spodziewał po napisaniu, że zamierza odebrać sobie życie? PS. Google też “donosi” na swoich użytkowników policji, np. kiedy w GMailu znajdzie pedofilskie załączniki. Do niektórych działań serwisy są zobligowane prawnie — część decyzji podejmują jednak w “trosce o dobro użytkowników”. ,igH