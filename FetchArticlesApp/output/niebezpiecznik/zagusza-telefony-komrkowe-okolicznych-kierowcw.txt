Mieszkaniec Florydy, Jason R. Humphreys, otrzymał 48 000 dolarów grzywny za używanie w swoim samochodzie jammera GSM-owego, czyli urzadzenia, które zagłusza pracę telefonów komórkowych w promieniu kilkudziesięciu metrów. Mężczyzna włączał go regularnie kiedy podróżował do pracy. Dlaczego zagłuszał? Powodem korzystania z jammera była chęć uniemożliwienia okolicznym kierowcom prowadzenia rozmów przez telefon komórkowy w trakcie jazdy. Nie wiadomo, czy Jasonem kierowała zwykła złośliwość czy obawa o to, że któryś z rozgadanych kierowców, poprzez nieuwagę, spowoduje kolizję z jego udziałem. Jason przyznał się jednak do korzytania z jammera po tym jak namierzyli go specjaliści z urzędu kontroli telekomunikacji, których o anomaliach powiadomił operator sieci GSM. O tym jakim sprzętem dysponują pracownicy tego typu instytucji można było się przekonać w trakcie igrzysk, gdzie namierzali oni osoby, które nie wyłączyły interfejsu sieci Wi-Fi w swoim telefonie. O tym jak skuteczny jest jammer GSM pisaliśmy w kontekście pogrzebu prezydenta Kaczyńskiego na Wawelu. Może i coś jest w krucjacie Jasona? To, że rośnie liczba wypadków spowodowanych korzystaniem z telefonu komórkowego w trakcie jazdy to fakt. Zwłaszcza pisanie SMS-ów wskazywane jest jako czynność znacznie rozpraszająca uwagę kierowcy. Ostatnio głośno było o 32-letniej kobiecie, która zginęła w czołowym zderzeniu sekundę po tym, jak zapostowała na Facebooku swoją “selfie”. ,vi.curry