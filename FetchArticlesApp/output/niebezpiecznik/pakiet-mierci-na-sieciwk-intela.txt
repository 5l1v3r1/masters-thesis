Ledwie co poinformowaliśmy o problemie z urządzeniami sieciowymi Junipera, które restartowały się po odebraniu odpowiednio spreparowanego pakietu, a tu podobny problem spotkał także sieciówki Intela. Co gorsza, w przypadku Intela nawet restart nie pomoże wyjść ze stanu “paraliżu”… Intel Packet of Death O błędzie 6 lutego poinformował Kristian. Zaobserwował on, że pewien pakiet zawiesza jego centralkę VoIP (Asteriska) — a dokładnie jej kontroler sieciowy. Paraliż sieci trwał nawet po restarcie urządzenia — dopiero jego całkowite odłączenie od prądu i odczekanie kilku minut przywracało życie intelowskiej sieciówce. Początkowo przypuszczano, że problem dotyczy kontrolerów Intel 82574L, które są głównie wykorzystywane w instalacjach serwerowych. Jednak szybko okazało się, że nie wszyscy posiadacze tej sieciówki są w stanie odtworzyć problem Krystiana. Aby sprawdzić, jak wasza sieciówka reaguje na pakiet śmierci, możecie skorzystać z tych testowych pakietów. Intel wydał oświadczenie, że winny jest nie kontroler, a producent jednego modelu płyt głównych z tym kontrolerem, który najprawdopodobniej wgrał niepoprawny obraz EEPROM-u. Chociaż Intel nie podał nazwy producenta, to tu i ówdzie szeptają, że chodzi o Tajwańską firmę CompuTech. ,igH