Tydzień temu miałem problem z Google Calendar. Dwa dni temu, 0.08% użytkowników GMaila na świecie (ok. 150 000 skrzynek pocztowych), w wyniku błędu po stronie Google, straciło całą swoją pocztę. Oto czarne oblicze Cloud Computingu i usług w modelu SaaS. Chmura potrafi wyparować! Od tego jest ona. Kalendarze, które przez przypadek wyczyściło mi Google w zeszłym tygodniu wróciły po ok. 24 godzinach. Na szczęście miałem kopie na telefonie, który synchronizuję z Google Calendar… E-maile, które 150 000 osób przez przypadek usunięto, wróciły po 12 godzinach. Jak myślicie, ilu z użytkowników “skasowanych” skrzynek miało kopie zapasowe? Bezpieczeństwo przechowywania danych w chmurze W konteście tych awarii warto zastanowić się nad bezpieczeństwem przechowywania danych w tzw. chmurze (cóż za ironiczna nazwa, chmury wszakże potrafią wyparować — i jak widać dane też ;) 2 lata temu boleśnie przekonał się o tym także Microsoft. Za chmurą …przemawia wygoda, i teoretycznie lepsza ochrona danych przed zniszczeniem — dostawcy usług SaaS mają kilka datacenters, rozlokowanych w geograficznie różnych lokalizacjach i synchronizujących (czyt. “duplikujących”) między sobą dane. Mało którego Zwykłego Użytkownika stać na domowy serwer NAS lub zabawy w RAID i zakup kilku dysków. Przeciw chmurze …postawić można utratę kontroli nad swoimi danymi (gdzie dokładnie są przechowywane? w ilu kopiach?) i brak prywatności/poufności, jeśli danych nie zabezpieczymy przed umieszczeniem “w chmurze”. Dodatkowo, na przykładzie powyższych awarii pięknie można pokazać, że to co wrzucamy do chmury może niespodziewanie stać się niedostępne (krótko lub długoterminowo) — pamiętajcie, kiedy hosting daje dupy, dobrze wiedzieć, że mam backupy! Wskazówka dla tych, którym brakuje miejsca na lokalne backupy: W przypadku usług typu GMail warto rozważyć otwarcie drugiego konta i automatyczne dodawanie go w BCC przy wysyłaniu wiadomości, oraz ustawienie filtra automatycznie forwardującego tam każdy otrzymany e-mail. W przypadku kolejnej awarii należy trzymać kciuki, żeby nie objęła ona obu kont ;) Przypominamy, że w przypadku jakichkolwiek problemów związanych z usługami Google, warto odwiedzić tę stronę. Ciekawe, czy inżynier odpowiedzialny za błąd (ponoć bug w oznaczaniu kont jako nowe/już istniejące) dostał po premii ;) ,Piotr Konieczny