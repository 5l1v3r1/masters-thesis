Zetas – meksykański gang narkotykowy porwał jednego z “sympatyków” Anonimowych. Grupa ostrzegła gangsterów, że jeśli nie uwolnią porwanego, to cały świat pozna imiona, nazwiska i adresy członków i współpracowników gangu. Teraz Anonimowi odwołują operację o nazwie OpCartel. OpCartel Anonimowi stwierdzili, że co prawda nie mogą bronić się za pomocą pistoletów, ale informacje które posiadają, mogą być bardziej dotkliwe niż kule. Anonimowi planowali ujawnić nie tylko dane członków ganu, ale również sprzyjających im dziennikarzy, kierowców taksówek, skorumpowanych policjantów… Do ujawnienia informacji na temat Zetas jednak nie dojdzie. Anonimowi doszli bowiem do wniosku, że mogłoby to narazić na niebezpieczeństwo niewinne osoby. Można domślać się, iż chodzi o odegranie się Zetas na osobach “kojarzących się z internetem” (np. blogerach). Konto na Twitterze od którego rozpoczęłą się operacja OpCartel już nie istnieje. Pojawiają się również głosy, że działania przeciwko Zetas nie były oficjalnymi działaniami Anonimowych… Anonimowi mają problemy Wygląda na to, że jeśli chcecie narobić dymu, wystarczy nagrać “anonimowe” wideo, podlinkować je z Twittera i otagować #OpCokolwiek — media na pewno zrobią wokół tego sporo szumu, nie weryfikując zbytnio informacji …bo przecież oficjalnie Anonimowi nie istnieją ;-) ,igH