Policja zatrzymała 6 członków grupy LulzSec, znanej m.in. z ataków na Sony. Aresztowanie jest wynikiem “rozprucia się” Sabu, jednego z liderów grupy, który już od pół roku przebywa za kratkami. Tych, którzy chcą sobie przypomnieć jakie ataki przeprowadziła grupa LulzSec, po szczegóły zapraszamy tutaj. . Sabu zaczyna sypać… Koniec LulzSeców rozpoczął się w momencie zatrzymania przez FBI bezrobotnego 28 letniego mieszkańca Nowego Yorku, Hectora Xaviera Monsegura, znanego w sieci pod pseudonimem Sabu. FBI zastukało do jego drzwi, bo raz zdarzyło mu się wejść na kanał IRC nie przez proxy, a ze swojego, domowego adresu IP… Sabu po aresztowaniu, jak się okazuje, nie tylko przyznał się do stawianych mu zarzutów, ale poszedł także na współpracę z FBI. Słabym punktem Sabu okazały się jego dzieci. Chcąc się z nimi jeszcze zobaczyć, Sabu w zamian za redukcję wyroku z 124 lat, przekazał hasło do swojego laptopa i potajemnie pomagał FBI w ochronie kluczowych amerykańskich instytucji przed atakami, siejąc dezinformację na swoim Twitterze i zbierając jednocześnie dowody na innych członków LulzSec. Dzięki jego “działaniom”, we wtorek aresztowano: Ryan Ackroyd (UK) ps. Kayla, odpowiedzialny za włamanie do Senatu USA Jake Davis ps. topiary Darren Martyn ps. pwnsauce Donncha O’Cearrbhail ps. palladium, nagrał telekonferencję FBI o Anonymous Jeremy Hammond ps. Anarchaos, odpowiedzialny za ataki na STRATFOR Za zarzucane im czyny grozi im 10 lat więzienia. Powyższe nazwiska warto porównać do listy osób zaangażowanych w LulzSec, jaka zaczęła krążyć po sieci w czerwcu 2011. Sabu kapusiem FBI Warto też zauważyć, że Sabu współpracujący z FBI dalej był obecny na Twitterze i udzielał się w internecie (korzystając z agencyjnego komputera, który był monitorowany w trybie rzeczywistym przez agenta FBI). Dzięki obecności w sieci utrzymywał pozycję lidera grupy LulzSec i spływały do niego wiadomości na temat podatności w różnych instytucjach. Krótko mówiąc, dzieciaki wyszukiwały błędy, przesyłały do Sabu, a Sabu do FBI. Organy ścigania twierdzą, że dzięki tym informacjom udało się w porę ostrzec ok. 300 potencjalnych celów ataków. Ujawniają też, że ataki DDoS na CIA zostały zatrzymane dzięku Sabu (kazał on swoim “współpracownikom” zaprzestać ataku). W kontekście powyższego, to twitnięcie Sabu w dzień przed akcją aresztowania kolegów jest dość zastanawiające: PS. Na Twitterze, tag #freeSabu został podmieniony na #fuckSabu ;-) PPS. W odwecie za aresztowania LulzSec Anonimowi podmienili 36 stron Panda Security, opublikowali hasła pracowników Pandy i dodali, że umieścili backdoora w kodzie antywirusa… ,igH