Tak twierdzi włoski dziennik Corriere della Sera. Rosjanie z kolei zaprzeczają, sugerując, że ta informacja ma odwrócić uwagę od skandali związanych z inwigilowaniem polityków przez NSA. Niemiecki wywiad potwierdza złośliwość gadżetów Incydent miał mieć miejsce podczas szczytu G20 w Sankt Petersburgu, a poinformowała o nim Rada Europejska. To właśnie jej przewodniczący, Herman Van Rompuy, miał po powrocie do swojego kraju przekazać otrzymane od Rosjan gadżety (kabel USB do ładowania telefonu i pendrive) niemieckim służbom wywiadowczym, które po przebadaniu miały wydać następującą opinię: Nie wszyscy dostali “trojana”? Brytyjski Telegraph informuje, że premier Wielkiej Brytanii, David Cameron, nie otrzymał żadnych prezentów na szczycie. Torby z pendrive’ami i ładowarkami były przeznaczone dla delegatów, nie liderów. Czy to w ogóle możliwe? Zainfekowanie dysku USB to bardzo prosta i powszechna sprawa — w końcu w ten sposób “rozmnażał” się robak Stuxnet (mający być dziełem NSA i Mossadu) atakujący irańskie elektrownie atomowe odcięte od internetu. Często infekcja dysku USB jest jednak przypadkowa i pochodzi od samego producenta (por. przypadek Olympusa lub Energizera)… Złośliwa ładowarka to też realne zagrożenie — pisaliśmy o nich w kontekście iPhone’a. Zresztą, to nie musi by ładowarka, a np. niewinna myszka komputerowa — równie dobry gadżet na prezent… Koncepcję złośliwych urządzeń peryferyjnych przedstawiali na konfrencji Secure 2012 pracownicy polskiego rządowego CERT-u, działającego w strukturach ABW. Czy Rosjanie aż tak by się podłożyli? Osobiście wątpię, żeby Rosjanie masowo infekowali wszystkie rozdawane ładowarki i dyski USB (może wybrane egzemplarze tak, ale żeby wszystkie?). Na pewno zdają sobie sprawę, jak łatwo byłoby wykryć tego typu atak i przeanalizować użyte do niego złośliwe oprogramowanie. Za duże ryzyko. Do komputerów dyplomatów mogli dostać się na wiele prostszych sposobów… Może zatem gadżety Hermana Van Rompuy’a zainfekował ktoś inny, (np. złośliwa pokojówka), kiedy ten zostawił w hotelowym pokoju torbę z gadżetami i zszedł na uroczystą kolację? Albo nawet on sam? Albo to rzeczywiście sprawka Rosjan, którzy chcieli, żeby o temacie stało się głośno, bo przecież nikt przy zdrowych zmysłach nie pomyślałby, że byliby się w stanie tak podłożyć (genialne plausible deniability)… ;-) Być może inni delegaci przekażą swoje gadżety do analizy i niebawem poznamy więcej szczegółów? Kiedy kilka dni temu pisałem jak ustrzec się podsłuchu telefonu, wyczulałem w artkule na przyjmowanie prezentów w trakcie delegacji — mam nadzieję, że teraz widzicie, że nie były to słowa bez pokrycia… Takie złośliwe prezenty to niestety nic nowego — spotyka się je, nie tylko w szpiegostwie na poziomie narodowym, ale zwłaszcza w szpiegostwie na poziomie gospodarczym. ,Piotr Konieczny