W ostatnich dniach informowaliśmy, że firma Apple dostała sądowy nakaz stworzenia backdoora na iPhony. Opisaliśmy też jak, w przypadku odmowy Apple, FBI może mimo wszystko spróbować pozyskać dane z zablokowanego telefonu, omijając jego zabezpieczenia. Oba artykuły dotyczyły problemów technicznych, ale walka pomiędzy FBI a Apple zawiera także wątki polityczne i prawne. Niniejszy artykuł jest poświęcony “hackowaniu” właśnie na tym poziomie… Wydanie nakazu wykonania backdoora dla iPhona na pierwszy rzut oka wydaje się prostą sprawą. Sąd wydał nakaz i firma musi się do niego odnieść. Można powiedzieć, że FBI “zhackowało” Apple za pomocą sądu i prawa znanego od 1789 roku (tzw. “All Writs Act”). Okazuje się jednak, że Apple może przygotowuje się do walki z FBI opierając swoją strategię na argumentach odnoszących się do wolności słowa… Prywatność w czasach post-snowdenowych Kiedyś firma Apple bez problemów współpracowała z organami ścigania. Miała środki techniczne do udostępniania informacji z urządzeń. Niespecjalnie się tym chwaliła, ale też nie ukrywała tego. Przed rokiem 2013 “klimat sprzyjał” takiemu podejściu do prywatności. Były to czasy “mobilnej i chmurowej rewolucji” gdy różni przedstawiciele firm Doliny Krzemowej całkiem otwarcie mówili o “końcu prywatności”. Nikogo to nawet nie szokowało, a obrońcy prywatności byli traktowani jak wielbiciele dinozaurów albo osoby grające na mandolinie. Ot, mieli takie swoje oryginalne hobby. Wszystko zmieniło się w roku 2013, gdy świat poznał Edwarda Snowdena. W reakcji na jego wycieki firmy IT mogły zająć jedną z dwóch postaw. Mogły uznać, że nic się nie stało i Snowden to niebezpieczny kłamca. Mogły też nagle zmienić się w obrońców prywatności. W czasach przed Snowdenem pożądana była możliwość zostania cyfrowym ekshibicjonistą, tak lubiana przez reklamodawców. W czasach post-snowdeńskich prywatność stała się gorącym towarem. W roku 2014 na rynku pojawił się Blackphone — smartfon rzekomo gwarantujący prywatność. Ludzie zachwycali się wyczynami takich firm Lavabit. Google zaczęła myśleć o “szyfrowaniu dla mas”, proponując takie rzeczy jak szyfrowanie e-maili dzięki rozszerzeniu w Chrome. W roku 2014 na dobre rozgorzała dyskusja o szyfrowaniu w smartfonach. Władze USA “nagle” stanęły przed wizją ogromnego upowszechnienia szyfrowania. Wywoływało to reakcje ze strony rządu. We wrześniu 2014 roku dyrektor FBI James Comey na spotkaniu z reporterami w Waszyngtonie powiedział, że W październiku 2014 roku szyfrowanie skrytykował Eric Holder, prokurator generalny Stanów Zjednoczonych. Holder wezwał firmy z branży IT do “zagwarantowania, organom ścigania dostępu (…) do otrzymywania informacji w ramach dochodzenia“. W Europie zaś sprzymierzeńcem tej narracji był premier Wielkiej Brytanii, David Cameron, który chyba uwierzył w to, że jego reelekcji pomogło zaangażowanie się w walkę z terroryzmem w sieci. Potrzeba przełomu? Jest nakaz! Jak to się ma do obecnych problemów Apple? Władzom USA nie podoba się to, że Apple stanęła po stronie prywatności. Skoro nie udało się dogadać po dobroci, trzeba spróbować inaczej. FBI znalazła sobie świetną sprawę, która sprzyja żądaniu informacji z iPhona — strzelanina w San Bernardino. Zginęło 14 osób, a 22 zostały ranne. Co najważniejsze — w sprawie jest iPhone! Władze twierdzą, że na iPhonie mogą być informacje dotyczące kontaktowania się z terrorystami. Co ciekawe ten iPhone nie należał do zbrodniarza, ale do jego pracodawcy, którym był lokalny urząd. Czy terrorysta naprawdę korzystałby z służbowego urządzenia do planowania zamachu? A jeśli tak, to czemu nie zniszczył go tak, jak zrobił to z prywatnym telefonem i komputerem? W świetle powyższego, nie można wykluczyć, że na służbowym iPhonie mogą być jakieś ślady przestępczej działalności, ale bardziej prawdopodobne wydaje się, że iPhone znalazł się na celowniku FBI, tylko dlatego, że dawał szansę na stworzenie ważnego precedensu — wydania nakazu Apple usunięcie zabezpieczeń z urządzenia, które od kilkunastu miesięcy jest poza zasięgiem służb. Hakowanie wolnością słowa? Teraz wszystko zależy od prawników Apple. Z informacji Bloomberga wynika, że firmie już udało się przedłużyć termin odpowiedzi na nakaz (do 26 lutego). Jak informuje Reuters, Apple sięga po pomoc czołowych prawników. Mają się wśród nich znaleźć najbardziej doświadczeni specjaliści od wolności słowa. Obserwatorzy poczynań Apple uważają, że firma może użyć do wygrania sporu z FBI nietypowej argumentacji. W Stanach Zjednoczonych gwarancje wolności słowa dotyczą także korporacji. Apple może twierdzić, że nakazanie stworzenia określonego kodu jest czymś podobnym do bezprawnego zmuszania kogoś do określonych wypowiedzi. Teza dość karkołomna, ale odwołująca się do niezwykle ważnej dla Amerykanów pierwszej poprawki do konstytucji. Już teraz w kolejnych oświadczeniach Apple można zauważyć mocne odwoływanie się do tak ważnych dla Amerykanów wolności i demokracji: Oczywiście nikt nie wie jaką ostatecznie linię obrony przyjmie Apple. Pewne jest to, że w czasach post-snowdeńskich firma nie chce być widziana jako sojusznik rządu w udostępnianiu informacji klientów. Ta sprawa może zaowocować bardzo zaskakującymi wydarzeniami i wnioskami. Polityczny epilog W ubiegłą sobotę dyrektor FBI James Comey opublikował na blogu Lawfare wpis na temat politycznego tła sprawy Apple. Oczywiście Comey zaprzecza, jakoby FBI dażyła do przełamywania szyfrowania. Comey sięgnął po typowy w takich przypadkach argument — zginęło 14 ludzi, sprawę trzeba dogłębnie zbadać, bo nie będziemy mogli spojrzeć w oczy rodzinom ofiar. Warto jednak zauważyć, że w tej konkretnej sprawie nie ma potrzeby szukać sprawcy. On jest znany, i nie potrzeba aby dane na telefonie to dodatkowo potwierdziły. Dane z telefonu nie przywrócą też życia ofiarom. Wydaje się więc, że FBI kieruje się przypuszczeniami, że na iPhonie może być jeszcze “coś”. Patrząc na rozmach i konsekwencje tej sprawy, to musi być bardzo ważne “coś”. ,Marcin MajW ostatnich dniach informowaliśmy, że firma Apple dostała sądowy nakaz stworzenia backdoora na iPhony. Opisaliśmy też jak, w przypadku odmowy Apple, FBI może mimo wszystko spróbować pozyskać dane z zablokowanego telefonu, omijając jego zabezpieczenia. Oba artykuły dotyczyły problemów technicznych, ale walka pomiędzy FBI a Apple zawiera także wątki polityczne i prawne. Niniejszy artykuł jest poświęcony “hackowaniu” właśnie na tym poziomie… Wydanie nakazu wykonania backdoora dla iPhona na pierwszy rzut oka wydaje się prostą sprawą. Sąd wydał nakaz i firma musi się do niego odnieść. Można powiedzieć, że FBI “zhackowało” Apple za pomocą sądu i prawa znanego od 1789 roku (tzw. “All Writs Act”). Okazuje się jednak, że Apple może przygotowuje się do walki z FBI opierając swoją strategię na argumentach odnoszących się do wolności słowa… Prywatność w czasach post-snowdenowych Kiedyś firma Apple bez problemów współpracowała z organami ścigania. Miała środki techniczne do udostępniania informacji z urządzeń. Niespecjalnie się tym chwaliła, ale też nie ukrywała tego. Przed rokiem 2013 “klimat sprzyjał” takiemu podejściu do prywatności. Były to czasy “mobilnej i chmurowej rewolucji” gdy różni przedstawiciele firm Doliny Krzemowej całkiem otwarcie mówili o “końcu prywatności”. Nikogo to nawet nie szokowało, a obrońcy prywatności byli traktowani jak wielbiciele dinozaurów albo osoby grające na mandolinie. Ot, mieli takie swoje oryginalne hobby. Wszystko zmieniło się w roku 2013, gdy świat poznał Edwarda Snowdena. W reakcji na jego wycieki firmy IT mogły zająć jedną z dwóch postaw. Mogły uznać, że nic się nie stało i Snowden to niebezpieczny kłamca. Mogły też nagle zmienić się w obrońców prywatności. W czasach przed Snowdenem pożądana była możliwość zostania cyfrowym ekshibicjonistą, tak lubiana przez reklamodawców. W czasach post-snowdeńskich prywatność stała się gorącym towarem. W roku 2014 na rynku pojawił się Blackphone — smartfon rzekomo gwarantujący prywatność. Ludzie zachwycali się wyczynami takich firm Lavabit. Google zaczęła myśleć o “szyfrowaniu dla mas”, proponując takie rzeczy jak szyfrowanie e-maili dzięki rozszerzeniu w Chrome. W roku 2014 na dobre rozgorzała dyskusja o szyfrowaniu w smartfonach. Władze USA “nagle” stanęły przed wizją ogromnego upowszechnienia szyfrowania. Wywoływało to reakcje ze strony rządu. We wrześniu 2014 roku dyrektor FBI James Comey na spotkaniu z reporterami w Waszyngtonie powiedział, że W październiku 2014 roku szyfrowanie skrytykował Eric Holder, prokurator generalny Stanów Zjednoczonych. Holder wezwał firmy z branży IT do “zagwarantowania, organom ścigania dostępu (…) do otrzymywania informacji w ramach dochodzenia“. W Europie zaś sprzymierzeńcem tej narracji był premier Wielkiej Brytanii, David Cameron, który chyba uwierzył w to, że jego reelekcji pomogło zaangażowanie się w walkę z terroryzmem w sieci. Potrzeba przełomu? Jest nakaz! Jak to się ma do obecnych problemów Apple? Władzom USA nie podoba się to, że Apple stanęła po stronie prywatności. Skoro nie udało się dogadać po dobroci, trzeba spróbować inaczej. FBI znalazła sobie świetną sprawę, która sprzyja żądaniu informacji z iPhona — strzelanina w San Bernardino. Zginęło 14 osób, a 22 zostały ranne. Co najważniejsze — w sprawie jest iPhone! Władze twierdzą, że na iPhonie mogą być informacje dotyczące kontaktowania się z terrorystami. Co ciekawe ten iPhone nie należał do zbrodniarza, ale do jego pracodawcy, którym był lokalny urząd. Czy terrorysta naprawdę korzystałby z służbowego urządzenia do planowania zamachu? A jeśli tak, to czemu nie zniszczył go tak, jak zrobił to z prywatnym telefonem i komputerem? W świetle powyższego, nie można wykluczyć, że na służbowym iPhonie mogą być jakieś ślady przestępczej działalności, ale bardziej prawdopodobne wydaje się, że iPhone znalazł się na celowniku FBI, tylko dlatego, że dawał szansę na stworzenie ważnego precedensu — wydania nakazu Apple usunięcie zabezpieczeń z urządzenia, które od kilkunastu miesięcy jest poza zasięgiem służb. Hakowanie wolnością słowa? Teraz wszystko zależy od prawników Apple. Z informacji Bloomberga wynika, że firmie już udało się przedłużyć termin odpowiedzi na nakaz (do 26 lutego). Jak informuje Reuters, Apple sięga po pomoc czołowych prawników. Mają się wśród nich znaleźć najbardziej doświadczeni specjaliści od wolności słowa. Obserwatorzy poczynań Apple uważają, że firma może użyć do wygrania sporu z FBI nietypowej argumentacji. W Stanach Zjednoczonych gwarancje wolności słowa dotyczą także korporacji. Apple może twierdzić, że nakazanie stworzenia określonego kodu jest czymś podobnym do bezprawnego zmuszania kogoś do określonych wypowiedzi. Teza dość karkołomna, ale odwołująca się do niezwykle ważnej dla Amerykanów pierwszej poprawki do konstytucji. Już teraz w kolejnych oświadczeniach Apple można zauważyć mocne odwoływanie się do tak ważnych dla Amerykanów wolności i demokracji: Oczywiście nikt nie wie jaką ostatecznie linię obrony przyjmie Apple. Pewne jest to, że w czasach post-snowdeńskich firma nie chce być widziana jako sojusznik rządu w udostępnianiu informacji klientów. Ta sprawa może zaowocować bardzo zaskakującymi wydarzeniami i wnioskami. Polityczny epilog W ubiegłą sobotę dyrektor FBI James Comey opublikował na blogu Lawfare wpis na temat politycznego tła sprawy Apple. Oczywiście Comey zaprzecza, jakoby FBI dażyła do przełamywania szyfrowania. Comey sięgnął po typowy w takich przypadkach argument — zginęło 14 ludzi, sprawę trzeba dogłębnie zbadać, bo nie będziemy mogli spojrzeć w oczy rodzinom ofiar. Warto jednak zauważyć, że w tej konkretnej sprawie nie ma potrzeby szukać sprawcy. On jest znany, i nie potrzeba aby dane na telefonie to dodatkowo potwierdziły. Dane z telefonu nie przywrócą też życia ofiarom. Wydaje się więc, że FBI kieruje się przypuszczeniami, że na iPhonie może być jeszcze “coś”. Patrząc na rozmach i konsekwencje tej sprawy, to musi być bardzo ważne “coś”. ,Marcin Maj