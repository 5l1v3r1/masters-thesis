Benchmark.pl delikatnie mówiąc mija się z prawdą, ale ponieważ ich artykuł można skomentować tylko będąc zarejestrowanym użytkownikiem (sooo… 90’s), prościej jest nam napisać to tutaj. LulzSec zhackowany? Grupa TeaMp0ison zrobiła deface strony sven-slootweg.nl, a nie lulzsecurity.com! Swój manifest (a raczej rant dotyczący LulzSec) równie dobrze mogli napisać na ścianie w szkolnej toalecie — i miało by to dokładnie tyle samo wspólnego ze zhackowaniem strony LulzSeców, co deface strony jakiegoś Svena, który (a) do LulzSeców nie należy, a jeśli należy, poprosimy o dowody (b) chłopak po prostu nie zaktualizował swojego WordPressa na czas. Skończcie proszę wysyłać nam maile z tematem “lulzsec zhackowane”. To (jeszcze) nie jest prawda — ale jak można przypuszczać, na każdego przyjdzie pora… Jedyne ataki na stronę LulzSec to ataki DDoS, z którymi grupa zmaga się non-stop od początku istnienia. ,Mr. Niebezpieczny