Weyland Yutani to przkład tzw. crimekitu, czyli narzędzia, które pozwala każdemu, nawet niewprawnemu przestępcy, na wygenerowanie malware’u czyli złośliwego oprogramowania. Weyland Yutani został zaprojektowany by tworzyć taki malware na komputery Apple, który wykrada dane użytkowników i dołącza ich Maca do botnetu. Weyland Yutani = Crimekit / Crimeware Na łamach Niebezpiecznika opisywaliśmy już m.in. Exploit Pack o nazwie Eleonora, służący do masowej infekcji stron WWW czy też atakującego bankowośc internetową ZeuSa/SpyEye. Do tej pory wszystkie przykłady tzw. crimeware’u dotyczyły komputerów z systemem Microsoft Windows. Scenariusz ataku jest prosty: przy pomocy buildera atakujący generuje malware, który jest dystrubuowany przy pomocy social engineeringu (pani kliknie w ten załącznik, pani stasiu!) lub ataków drive-by-download (wykorzystanie dziury w przeglądarce internetowej do automatycznego pobrania i uruchomienia malware’u). Wszystkie zainfekowane maszyny można następnie nadzorować przy pomocy webowego panelu administratora. Na ślad Weyland Yutani wpadł Duńczyk z CSIS Security Group. Według zebranych przez niego informacji ten atakujący komputery Apple crimekit wspiera jak na razie form-grabbing (keylogging) oraz web-injects (modyfikacja stron WWW) w przeglądarkach Firefox i Google Chrome, ale nie Safari — ponoć przeglądarka ta generuje za dużo problemów :-). Dodatkowo autor crimekitu zamierza wydać jego wersja na iPada i Linuksa. Weyland Yutani kosztuje 1 000 dolarów. MACDefender – kolejne zagrożenie dla Maków Na marginesie, po sieci krąży także inny malware dla Mac OS X — nazywa się MacDefender i można się na niego natkąć odwiedzając wyniki wyszukiwania w Google przy pomocy przeglądarki Safari. Scenariusz ataku MACDefendera jest bardzo podobny do opisywanego przez nas niedawno SEO Poisoningu w Google Images — złośliwa strona powoduje automatyczne ściągnięcie pliku .zip z malware’m ,a konfiguracja Safari (opcja “automatycznie otwieraj bezpieczne pliki“) powoduje odpalenie instalatora MACDefendera — jeśli użtkownik jest na tyle naiwny, że “przeklika” się przez instalator, to zostanie poproszony o numer karty kredytowej :-). Korzystającym z Safari radzimy odznaczyć poniższą opcję: Jak zauważa na naszym Facebooku Wojciech Beling, “wystarczy w Google Images wpisać ‘dogs’. Już pierwszy obrazek przekieruje na spreparowaną stronę z antywirusem (tylko na Macu, nie tyko w Safari, ale nawet w Chromie, na innych systemach przekieruje na Binga)“. Podsumowując zagrożenia związane z Weyland Yutani i MACDefenderem — drodzy użytkownicy Maców, przestańcie proszę chromolić, że nie ma “wirusów” na Mac OS X — może infekcja nie jest tak prosta jak w przypadku Windows, ale jak najbardziej jest możliwa ;) ,vi.curry