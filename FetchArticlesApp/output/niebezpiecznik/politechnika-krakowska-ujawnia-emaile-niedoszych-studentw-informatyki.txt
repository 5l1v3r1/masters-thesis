Standardowy błąd podczas wysyłania e-maila. Zamiast do BCC:, dodanie setki adresów e-mail do nagłówka CC:. Efekt? Wiemy kto nie dostał się na informatykę na Politechnice Krakowskiej. Do czego służy pole BCC? Napisał do nas Mieszko, który “złożył papiery” na krakowską polibudę: Czy znajomość adresów e-mail studentów, którzy nie dostali się na informatykę do czegokolwiek może się przydać? To już pozostawiam waszej wyobraźni. Jednak kolejna tego typu wpadka zastanawia mnie, dlaczego klienty pocztowe nie wprowadzą prostego zabezpieczenia typu: więcej niż jeden adres w nagłówku To:/CC: — wyświetl okno dialogowe z pytaniem: Czy na pewno chcesz, żeby każdy adresat widział adresy pozostałych adresatów? Kliknij “NIE” jeśli chcesz, aby adresy z pola To:/Cc: automatycznie przenieść do pola Bcc:. Klienty pocztowe rzucają “ostrzeżeniami” przy tak nieistotnych problemach jak wysyłanie e-maila bez pola Subject:, a moim zdaniem poważniejsze (i łatwe do wykrycia) pomyłki typu setki adresów w nagłówku To: lub CC: nie powodują żadnych ostrzeżeń… Znacie jakieś programy pocztowe, które reagują na wiele adresów w polu To:? ,Piotr Konieczny