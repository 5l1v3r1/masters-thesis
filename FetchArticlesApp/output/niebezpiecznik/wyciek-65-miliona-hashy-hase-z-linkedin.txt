Jeśli macie założony profil na LinkedIn, zmieńcie hasło. Na rosyjskim forum opublikowano ponad 6.5 miliona hashy haseł najprawdopodobniej należących do użytkowników LinkedIn. Pierwsi chakierzy już je łamią… LinkedIn.com: 6.5 miliona hashy do złamania 2 dni temu, na rosyjskim forum opublikowano 6.5 miliona hashy haseł (SHA-1) prosząc o pomoc w ich łamaniu. Po złamaniu 300 000 hashy okazało się, że nadzwyczaj często pojawia się w nich fraza “linkedin” co może sugerować iż pochodzą one z serwisu LinkedIn.com — serwisu będącego internetowym zbiorem CV dla ponad 150 milionów internautów. Na szczęście, na forum nie opublikowano powiązanych z hashami loginów, a więc “przypadkowym” internautom będzie stosunkowo ciężko powiązać złamane hasło z loginem danego użytkownika. To jednak nie zmienia to faktu, że włamywacze doskonale wiedzą do kogo należy hash hasła i zapewne zrobią z tej wiedzy użytek. Przy okazji, warto wspomnieć o tym, że aplikacja LinkedIn na iPhone’a zachowuje się bardzo nieładnie — podkrada sporo prywatnych informacji. Zmień hasło na LinkedIn Oczywiście to czego powinni się najbardziej obawiać użytkownicy LinkedIn to nie włamanie na ich konto, a włamania na inne serwisy, w których użyli tego samego hasła. Dlatego jeśli masz konto na LinkedIn, jak najszybciej zmień hasło i upewnij się, że nie korzystałeś z niego w innych serwisach. Goldenline też zaliczył dziś wpadkę Także polski odpowiednik LinkedIna, serwis GoldenLine.pl, zaliczył dziś niezłą wtopę. Wchodząc na stronę GoldenLine.pl, po każdym kliknięciu byliśmy zalogowani jako inna osoba. Krzyżowanie się sesji umożliwiało podgląd kont i wiadomości innych użytkowników, a jak niektórzy twierdzą, przy niewielkich modyfikacjach parametrów można było również zmieniać dane na profilach innych użytkowników. Na koniec GoldenLine wysłał części użytkowników e-maila z pustą treścią… via mietek Aktualizacja 7.6.2012 LinkedIn przyznaje, hasła należą do nich. Dodatkowo informuje, że zaczynają “solić” hashe… Aktualizacja 8.6.2012 GoldenLine.pl tłumaczy iż “problem nie polegał na krzyżowaniu sesji, a na błędnym cachowaniu, czyli zapisywaniu w pamięci podręcznej, zawartości strony głównej GoldenLine. Ten błąd dotyczył wyłącznie strony głównej (dostępnej pod adresem www.goldenline.pl po zalogowaniu). Nie było możliwości dostępu ani do wiadomości ani danych prywatnych innych użytkowników“. ,igH