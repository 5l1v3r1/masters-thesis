Dziś rano Wikileaks zaczęło ujawniać 5 milionów e-maili, które zostały wykradzione z serwerów STRATFOR przez grupę LulzSec. Co jest wśród nich? O tym poniżej. Włamanie do STRATFOR Think Tank STRATFOR, zwany także “prywatnym CIA”, został zaatakowany na początku grudnia poprzedniego roku. W poświęconym temu wydarzeniu artykule Niebezpiecznik napisał, że Anonimowi odcięli się od ataku a jako jego źródło wskazali na LulzSec. Wtedy, tuż po włamaniu do STRATFOR, opublikowano “tajną” listę klientów think tanku oraz ich hasła dostępowe a także numery kart kredytowych wykorzystanych do płatności. Resztę wykradzionych danych LulzSec zdecydowali się przekazać Wikileaks do analizy. Teraz Wikileaks publikuję resztę wykradzionych danych Po 3 miesiącach analizy Wikileaks zdecydowało się na publikację pierwszej części e-maili, z których wynika, że STRATFOR świadczył usługi “tajnego” wywiadu dla firm takich jak: Dow Chemical, Lockheed Martin, Northrop Grumman, Raytheon oraz amerykańskich agencji rządowych (DHS, Marines, US Defense Intelligence Agency). Ponad 4000 z wykradzionych e-maili ma też dotyczyć informacji związanych z Julianem Assangem i Wikileaks — USA było żywo zainteresowane tym tematem. Jednak jak na razie żaden z tych e-maili nie został jeszcze ujawniony. Fundusz Hedgingowy Z wyciekniętych e-maili dowiemy się, żę George Friedman, założyciel STRATFOR planuje założenie wraz z Goldman Sachs hedge fundu o nazwie StratCap, który miałby korzystać z informacji zdobywanych przez STRATFOR. Friedman wystosował oświadczenie w tej sprawie: odmówił komentarza, twierdząc, że niektóre z e-maili mogą być prawdziwe, a inne sfałszowane. Analiza Yes Men Spora część opublikowanych wiadomości dotyczy analizy grupy Yes Men, czyli fałszywych przedstawicieli wcielających się w rolę wybranych firm i komentujących w ich imieniu bieżące wydarzenia dla prasy i telewizji. Yes Men w 2004 roku wystąpili w imieniu Dow Chemicals, twierdząc, że firma zostanie zlikwidowana a pieniądze ze sprzedaży zostaną wypłacone jako odszkodowania za katastrofę z 1984 roku. STRATFOR analizował YesMenów na żądanie Dow Chemicals. Ponadto Wikileaks oskarża STRATFOR o wręczanie łapówek pracownikom globalnych instytucji w zamian za informacje przydatne do raportów. Kolejne e-maile mają zostać opublikowane na przestrzeni tego tygodnia. ,vi.curry