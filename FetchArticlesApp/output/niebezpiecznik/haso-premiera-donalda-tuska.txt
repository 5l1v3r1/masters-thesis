Kamera Szkła Kontaktowego nagrała laptopa z którego korzysta premier Donald Tusk i uchwyciła przyklejoną do niego karteczkę z loginem i hasłem. Login: rmuser43, hasło: Niebieski7. Niebieski7 Oto fragment Szkła Kontaktowego: fot. wp.pl rm w nazwie użytkownika rmuser43 to zapewne skrót od Rada Ministrów (chociaż trzeba przyznać, że w kontekście informatycznym nazwa ma drugie, zabawne znaczenie). Hasło Niebieski7 to niestety przykład dość kiepskiej polityki haseł — jest słownikowe, a większość “programów do łamania haseł” i tak z automatu dodaje do testowanych haseł cyfry oraz popularne znaki specjalne takie jak: “!“. No cóż, najwyraźniej Rada Ministrów nie wie, że hasła są jak majtki. Do czego służy to hasło? Abstrahując jednak od złożoności hasła — ważniejsze jest to, do czego ono służy. Nie można zakładać, że jest to jedyna forma uwierzytelnienia, a już na pewno, że “tajemnice państwowe” znajdują się na tym laptopie i dostępu do nich strzeże tylko i wyłącznie hasło “Niebieski7“. Bądźmy poważni. I przypomnijmy sobie do czego służy kancelaria tajna. Nie jest więc tak strasznie, jak to wygląda. Być może przezentowany na filmie laptop jest wypożyczany, tymczasowy i służy jako stacja dostępowa do innych usług? Tu należałoby rozważyć, czy kolejny użytkownik, który z niego skorzysta może uzyskać dostęp do historii tego, co działo się na laptopie wcześniej… Loginy do sieci sejmu Na marginesie, miłośnikom polowań na polityczne loginy sugerujemy wpisanie w google:site:sejm.gov.pl filetype:doc…i przeparsowanie plików za pomocą narzędzi do analizy metadanych (np. FOCĄ, którą pokazujemy na naszych szkoleniach z bezpieczeństwa). Za ich pomocą bardzo łatwo można zmapować konkretne nazwiska pracowników kancelarii sejmu, do używanych przez nich loginów. Pytanie, czy potencjalni intruzi będą potrafili te informacje jakoś wykorzystać, pozostawimy czytelnikom bez odpowiedzi :> ,Mr. Niebezpieczny