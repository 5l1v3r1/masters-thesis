Przed weekendem na Facebooku zaczęły się masowo pojawiać posty z opisem o treści “Okazja”, kierujące do serwisu “ogloszenla.pl” (pisanego przez “L” nie “I”), imitującego serwis ogłoszeniowy tablica.pl. Informacje o tym przekręcie otrzymaliśmy od kilkudziesięciu czytelników — sytuacja wygląda zatem na poważną. Poniżej opisujemy co groziło osobom, które kliknęły na tego posta. Jak działa atak? Atak co do zasady przypomina niedawno opisywany przez nas przekręt pt. “Tak się bawią 18 latni na domówkach”. Kliknięcie gdziekolwiek na docelowej stronie mogło “po chichu” sprawić, że polubiliśmy jakiegoś fanpage’a (czytelnicy donoszą, że jest nim m.in. Best Vines, Best Vines Poland). Z kolei samo przepisanie CAPTCHY na komunikacie z ciasteczkami, widocznym zaraz na wejściu sprawia, że sami rozsyłamy linka do tej strony dalej, bo dodaje się on do naszej facebookowej ściany. Domena ogloszenla.pl wskazuje na adres 91.236.52.103. Pod fałszywym linkiem czai się strona z komunikatem CAPTCHA pod którą kryje się stara wtyczka Facebooka umożliwiająca zostawianie komentarzy (zwróćcie uwagę na to jak zostało dobrane słowo do przepisania): Tak wygląda sama ramka, której fragment – pole tekstowe – pokazuje się na komunikacie CAPTCHA: Przepisanie słowa i naciśnięcie widocznego przycisku dodaje na nasz profil następującą wiadomość (z opisem “Okazja” lub innym jaki ustawiliśmy): Następnie, w zależności od przeglądarki z jakiej korzystamy, strona przestanie działać (Chrome) lub zostaniemy przekierowani na stronę http://ogloszenla.pl/oferty/ip.php udającą serwis z ogłoszeniami, a tak naprawdę służącą do wyłudzania numerów telefonów: Po podaniu numeru, zostanie pod niego wysłany SMS z PIN-em. Przepisanie PIN-u do strony spowoduje zapisanie nas na otrzymywanie płatnych SMS-ów — kilka w tygodniu: Podałem swój numer, co teraz zrobić? Ewidentnie czytać otrzymywane SMS-y — po podaniu numer ofiara dostaje wiadomość z sieci zawierającą PIN, ale także informację, że służy on do aktywacji płatnych usług. Aby wypisać się z tej subskrybcji należy wysłać SMS o treści BD pod numer 60235 Dodatkowo, warto przejrzeć swoje “Lajki” — bo zapewne nieświadomie dodaliście jakieś spamerskie strony. Tego typu sytuacje, to zawsze dobry pretekst do zajrzenia także w zakładkę “Aplikacje” i usunięcie wszystkich, których nie rozpoznajecie, albo z których przestaliście korzystać, bo inaczej możecie sobie o nich boleśnie przypomnieć pewnego dnia ;) ,igH