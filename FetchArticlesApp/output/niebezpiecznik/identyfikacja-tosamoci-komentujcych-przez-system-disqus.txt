Popularna wtyczka do obsługi komentarzy na blogach posiada słabość w API, która umożliwia identyfikację tożsamości jej użytkowników po ich adresie e-mail. Grupa, która odkryła błąd zrobiła to działając na zlecenie tabloida, który chciał sprawdzić którzy politycy wypowiadają się na stronach internetowych z mową nienawiści. Atak na Disqusa Atak jest prosty i polega najpierw na wyciągnięciu hashy MD5 poprzez API Disqusa, a potem na klasycznym “łamaniu” tychże hashy, będących niczym innym jak …adresami e-mail użytkownika. I wcale nie potrzeba tu podejścia typu brute-force, ponieważ w sytuacji gdy znamy e-mail osoby, którą jesteśmy zainteresowani (np. polityka) możemy sami go zashashować i porównać z wyciągniętymi z Disqusa hashami aby odkryć pod jakim nickiem ukrywa się inwigilowana osoba. Co to oznacza dla użytkowników Disqusa? Tym, którzy wykorzystali do rejestracji w serwisie nieidentyfikujący ich e-mail — nic. Gorzej z tymi, którzy myśleli, że ukryją swoją tożsamość używając enigmatycznego nicka, ale mimo wszystko (błąd!) konto założyli na powiązany z ich osobą, prawdziwy adres e-mail. Z Disqusa korzysta ponad 50 milionów użytkowników i jest on zaimplementowany na 750 000 stron internetowych. Co ciekawe, aby uzyskać dostęp do API, badaczem usieli potwierdzić regulamin, który zabrania zbierania i publikowania identyfikujących użytkowników danych. Ale czy ewentualni atakujący słuchaliby się regulaminów…? ,vi.curry