Fałszywy antywirus dla systemu Mac OS X dorobił się nowego wariantu. Teraz podczas instalacji nie zapyta już o hasło administratora — zwolennicy hipotezy, że na Mac os x nie ma malware’u, albo wymaga on podania hasła administratora właśnie stracili jeden z argumentów… Mac Defender MacDefendora po raz pierwszy opisaliśmy w poprzednim tygodniu. Jego nowa wersja wprowadza następujące unowocześnienia. Malware rozbito na 2 części, downloadera (avSetup.pkg, avRunner), który pobiera złośliwy kod z zewnętrznego serwera (MacGuard). Brak pytnia o hasło administratora. Jeśli w OS X posiadasz konto tylko jednego użytkownika, to może on instalować oprogramowanie do katalogu Applications bez hasła. Apple zapowiedziało, że niebawem opublikuje narzędzie służące do usuwania Mac Defendera z komputerów z nadgryzionym jabłuszkiem. Tymczasem udostępniono instrukcję “unikania” Mac Defendera oraz rady dla pracowników Apple, jak obchodzić się z klientami, którzy narzekają na Mac Defendera :-) Przypomnijmy, Mac Defender to fałszywy antywirus, który przy pomocy technik blackhat SEO wysoko pozycjonuje się w wyszukiwarkach internetowych. Oprogramowanie po zainstalowaniu prosi o numer karty kredytowej celem opłaty za usunięcie z komputera złośliwego oprogramowania. Mac Defender występuje również pod takimi nazwami jak Mac Protector i Mac Security. ,vi.curry