Firma VMware potwierdziła, że w internecie opublikowano fragmenty kodu źródłowego VMware ESX. Kod datowany jest na lata 2003-2004. Kod opublikował Hardcore Charlie, który przy okazji ujawnił także kilka interesujących informacji na temat polskiej spółki KGHM PM S.A. VMware nie panikuje… Iain Mulholland z VMware tłumaczy, że fakt opublikowania w internecie fragmentów kodu źródłowego ich produktów niekoniecznie oznacza ryzyko dla ich klientów — firma aktywnie dzieli się kodem z różnymi producentami. VMware przyznało jednak, że nie jest jeszcze 100% pewne skąd pochodzi opublikowany w internecie kod źródłowy (ich serwery? a może serwery partnerów?). Jak kod VMware dostał sie do sieci? Otóż wszystko wskazuje na to, że kod VMWare opublikował w internecie niejaki Hardcore Charlie, który miał włamać się na serwery kilku chińskich firm, w tym CEIEC (China Electronics Import & Export Corporation), których zadaniem jest “ścisła współpraca z chińskim rządem w imporcie i exporcie“. To właśnie stamtąd Charlie rzekomo pobrał 300 MB kodu źródłowego VMware. Charlie pochwalił się w wywiadzie dla threatpost, że dostęp do CEIEC uzyskał dzięki włamaniu do sina.com. Z sina.com ukradł bazę użytkowników, a wraz ze swoim kolegą @YamaTough złamał hashe haseł w niej zawarte i następnie zaczął przeglądać insteresujące go konta pocztowe — na jednym z nich miał znaleźć dane do VPN-a CEIEC. Inne ciekawe dokumenty Charliego… Na marginesie, Charlie spenetrował nie tylko CEIEC, ale również Norinco, WanBao Mining Ltd, Ivanho oraz PetroVietnam. I co ciekawe, na serwerach tych firm znalazł m.in. amerykańską dokumentację wojskową dotyczącą działań w Afganistanie dowody na rzekomo nielegalne transakcje wykonywane przez chińskie służby bezpieczeństwa przy pomocy skorumpowanych pracowników KGHM PM S.A Po sieci krąży także hipoteza, że Charlie nigdzie się nie włamał, a opublikowane przez siebie dokumenty pozyskał poprzez sniffing exit-node’a TOR-a… ,igH