Naukowcy z Cambridge przeanalizowali 70M haseł do kont użytkowników Yahoo. W dokumencie opisana jest m.in. metodologia jaka została opracowana do badania zgłożoności haseł, porównanie jej z innymi badaniami, opis w jaki sposób hasła były zbierane: (“bezpieczne proxy” liczące odpowiednie funkcje, ale anonimizujące informacje o użytkownikach — str. 6-7). Badanie jest bardzo szczegółowe, żeby wycisnąć sok, zamieszczam “suche wnioski” (od str. 11): – Jest tendencja do korzystania z mocniejszych haseł przez starszych użytkowników – Indonezyjczycy korzystają z najsłabszych haseł; Niemcy i Koreańczycy z najlepszych – Użytkownicy, którzy regularnie zmieniają hasła, korzystają z mocniejszych haseł. Użytkownicy, którzy zmienili hasła więcej niż 5 razy (w ciągu całej historii korzystania z konta?) należą do grupy osób, z najmocniejszymi hasłami. – Jest słaby trend mówiący o tym, że użytkownicy, którzy skorzystali z funkcji odzyskiwania hasła przez e-mail ustawiają mocniejsze hasło – Użytkownicy, którzy mieli zrestartowane hasło “ręcznie” po zgłoszeniu przejęcia konta, nie ustawiają haseł mocniejszych niż “średnie” – Użytkownicy logujący się rzadko mają “lepsze” hasła – Mocny trend mówiący o tym, że użytkownicy logujący się często z różnych miejsc mają jeszcze lepsze hasła niż logujący się rzadko – Słaby trend mówiący o poprawie złożoności haseł w czasie – Zmiana formularza logowania przez dodanie wymagania co najmniej 6 znaków i graficzny wskaźnik złożoności nie poprawiła znacząco złożoności haseł – Korzystanie z usług finansowych (przechowywanie danych o karcie płatniczej) nie przekładało się znacząco na poprawę jakości hasła – Użytkownicy, którzy przechowują więcej danych mają lepsze hasła Wnioski dot. optymalizacji pod kątem łamania haseł: – Niewielkie znaczenie (różnica poniżej 10%) ma optymalizacja słowników pod kątem płci – Niewielkie znaczenie (różnica na poziomie kilku %) ma optymalizacja słowników pod kątem języka (!) ,Anonim