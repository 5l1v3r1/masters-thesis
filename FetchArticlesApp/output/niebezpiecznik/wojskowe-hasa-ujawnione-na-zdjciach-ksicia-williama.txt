Ocieplanie wizerunku Księcia Williama nie idzie zbyt dobrze brytyjskiej koronie. Opublikowane wczoraj na stronie księcia zdjęcia pokazujące go podczas “normalnego dnia pracy” zawierały na drugim planie hasła do wojskowych systemów. Książe William na zdjęciach. Z hasłami RAF-u w tle… Książe William pracuje w Brytyjskich Siłach Lotniczych (RAF) jako pilot helikoptera ratunkowego. Sfotografowanie go w miejscu pracy, miało pokazać jego “ludzką” stronę (ścielenie łóżka, parzenie herbaty kolegom) ale jak się okazało, fotografie przede wszystkim wymusiły na Brytyjskim Ministerstwie Obrony reset haseł do wojskowych systemów. Loginy i hasła znajdowały się na kartkach ulokowanych w pokoju wykorzystanym do sesji fotograficznej. Oprócz haseł, ujawnione zostały także treści e-maila — na jednym ze zdjęć Książe William został sfotografowany na tle komputera z otwartym programem pocztowym. Tuszowanie wpadki nie wyszło – internet nie zapomina Kiedy Brytyjczycy zorientowali się, jaką wpadkę popełnili, zdjęcia księcia skasowano z jego strony, poddano retuszowi i wgrano ponownie w mniejszej rozdzielczości. Spróbujmy jednak znaleźć oryginały tych fotografii, wierząc w stare chińskie przysłowie, że co raz zostało wrzucone do internetu, zostanie w nim na zawsze. Dobrym punktem wyjścia będą narzędzia opisane w poście Jak wykryć fotomontaż — oto wyniki: Co ciekawe, zdjęcia zrobił …wojskowy fotograf. Ciekawe, czy jak RAF odwiedzają cywile, to kartki z hasłami są chowane do szuflady? Polska była pierwsza! Przypomnijmy, że polskie pogotowie lotnicze, zaliczyło podobną wpadkę kilka miesięcy temu na antenie TVP. Można dowcipnie powiedzieć, w tym wypadku zdecydowanie prześcignęliśmy brytyjskie siły zbrojne! ;) Teraz czekamy na ujawnienie hasła do laptopa Davida Camerona, brytyjskiego premiera — premier Donald Tusk ma już ten epizod za sobą… P.S. Jako pracę domową zostawiamy czytelnikom odczytanie tajnych informacji z refleksów w szybie na innym zdjęciu z sesji z Księciem Williamem. Co widzicie? Czyżby nadworny retuszowy nie wymazał wszystkiego? ,igH