Jeśli pobieraliście wczoraj (26 listopada) Piwika z jego oficjalnych serwerów, jak najszybciej przejrzycie swoją instalację tego oprogramowania. Ktoś wstrzyknął do niego backdoora… Które pliki zawierają złośliwy kod? Piwik to dość popularna, darmowa, open source’owa alternatywa dla Google Analytics. Okazuje się jednak, że jeden z internautów znalazł w kodzie tego oprogramowania, w pliku /piwik/core/Loader.php, podejrzaną, zakodowaną w base64 procedurę, która przesyłała na serwer prostoivse.com wykradzione dane. Jakby tego było mało, zbackdoorowana instalacja Piwika ustawia plik lic.log” oraz aktywuje plik /piwik/core/DataTable/Filter/Megre.php, który może posłużyć do wgrania na serwer dowolnego pliku (w tym, webshella, który pozwoli na odpalanie dowolnych komend na serwerze ofiary). Która wersja Piwika zawiera backdoora? Wersją, w której zidentyfikowano złośliwe funkcje jest najnowsza wersja 1.9.2. Aby sprawdzić, czy nasza instalacja Piwika jest “zainfekowana”, należy zweryfikować, czy w pliku /piwik/core/Loader.php znajduje się linijka: eval(gzuncompress(base64_decode(‘ Jeśli znajdziecie tę linijkę, należy przeprowadzić analizę powłamaniową i przeinstalować Piwika (obecnie wystawiona na stronie projektu wersja Piwika jest ponoć wolna od backdoora). Dyskusja dot. tego ataku trwa na forum Piwika, a developerzy projektu opublikowali wpis na blogu dotyczący tego incydentu. Wynika z niego, że atakujący dostali się na serwery Piwika poprzez dziurę w jednym z pluginów WordPressa. ,igH