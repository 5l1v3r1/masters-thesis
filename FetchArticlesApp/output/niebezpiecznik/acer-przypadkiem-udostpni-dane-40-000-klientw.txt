Na serwerze FTP należącym do firmy Acer znalazł się 13MB plik .ZIP zawierający dane przeszło 40 tysięcy klientów z Europy. Kradzież danych z Acera W pliku Country Wise Customer Data.zip znalazły się takie informacje jak: imię i nazwisko, kraj pochodzenia, adres e-mail, model kupionego sprzętu i jego numer seryjny. Nie wiadomo jak swieże są te informacje. Do włamania doszło, bo login i hasło do serwera FTP z którego wykradziono dane opublikowano uprzednio na forum supportowym Acera. W styczniu 2008 roku jeden z pracowników firmy za pomocą tego serwera FTP udostępnił HotFix, a następnie podał innym internautom login i hasło potrzebne do jego ściągnięcia. Do kradzieży przyznała się PCA (“Pakistańska Cyber Armia”), która oprócz tego pliku podobno weszła również w posiadanie bliżej nie sprecyzowanych fragmentów kodu źródłowego. No cóż, zalogować się i pobrać dane z FTP potrafi każdy… Serwer FTP Acer-Euro, z którego wykradziono plik został już zablokowany, ale Acer odmawia komentarza w tej sprawie. Wniosek 1: Okresowa zmiana haseł czasem jest dobrym pomysłem. Wniosek 2: Wystawianie plików na FTP za hasłem nie zawsze jest dobrym pomysłem. ,vi.curry