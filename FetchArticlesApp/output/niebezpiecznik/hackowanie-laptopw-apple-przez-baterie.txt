Baterie w Macbookach (a zapewne w innych laptopach również) są kontrolowane przez firmware, który — jak się okazuje — można przeprogramować. Dzięki temu atakujący ma możliwość nie tylko zniszczenia baterii, ale również instalacji w jej pamięci złośliwego oprogramowania. Przeprogramuj baterię w Macboooku Charlie Miller odkrył, że dostęp do firmware’u applowskich baterii jest chroniony przez 4 bajtowe hasło (takie samo dla każdej baterii). Po analizie aktualizacji systemowych z 2009 roku, które miały poprawić pracę baterii pod OS X hasło udało się złamać, a Charlie uzyskał możliwość przeprogramowania firmware’u baterii. Miller twierdzi, że jest w stanie “zniszczyć” baterię blokując możliwość jej ładowania, ale nie udało mu się jeszcze spowodować eksplozji, do której, jak sam przyznaje, zawzięcie dąży. Wirus w baterii do laptopa Zablokowanie pracy baterii to nie wszystko. Mając dostęp do firmware’u baterii można ukryć w nim złośliwe oprogramowanie. Warto tu podkreślić, że wszystkie zmiany, jakie wprowadzi się do oprogramowania baterii przetrwają nie tylko restart systemu, ale także jego reinstalację. Atak na użytkowników Macbooków nie jest jednak taki prosty, bo malware musiałby wykorzystać jeszcze jakąś dziurę w kanale komunikacji z systemem operacyjnym. Charlie podejrzewa, że jest to możliwe ponieważ Apple nie rozważało baterii jako zagrożenia dla swojego systemu operacyjnego. Miller ma zaprezentować wyniki swoich badań oraz narzędzie Caulkgun umożliwiające zmianę hasła do firmware’u baterii na zbliżającej się konferencji Black Hat. Pomyślcie tylko, co by było, gdyby Charliemu udało się stworzyć remote exploita umożliwiającemu wybuch baterii w każdym Macbooku? Na szczęście nie jest to takie proste, do przeprogramowania baterii potrzeba uprawnień roota. P.S. Niedawno opisywaliśmy malware w myszce. ,vi.curry