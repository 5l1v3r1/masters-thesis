Sieci hotelowej Marriott przyjdzie zapłacić 600 000 dolarów kary po tym, jak została przyłapana na celowym zagłuszaniu sygnału mobilnych hotspotów stawianych przez klientów. Chodzi o tzw. tethering przy użyciu sieci GSM, a realizowany np. przy pomocy iPhonów lub smartphonów z Androidem oraz urządzeń Mi-Fi. Marriott wymuszał wykupienie dostępu do internetu Marriott w Nashiville zagłuszał urządzenia klientów tylko i wyłącznie w jednym celu — aby zdesperowani musieli zakupić hotelową usługę dostępu do internetu. Co interesujące, jej koszt wynosił między 250 a 1000 dolarów (od urządzenia). To dużo, ale rozumiemy, że kadra managerska, która płaci firmową kartą kredytową i koniecznie musi odebrać ważnego e-maila od kontrahenta jest w stanie zaakceptować taką ofertę (czyżby w pobliżu nie było żadnego Starbucksa?). Praktyka hotelu trwała ponoć od 2012 roku, ale dopiero w marcu 2013 ktoś poinformował amerykańskiego regulatora (FCC) o podejrzeniu zagłuszania swojego sprzętu przez urządzenia hotelowe. FCC sprawdziło i potwierdziło, że infrastruktura Wi-Fi zainstalowana w hotelu posiadała funkcję monitoringu pasm używanych przez sieci bezprzewodowe w celu wykrywania obcych sieci i przeprowadzała na nich znane od lat ataki DoS typu “deauthentication“. Przy pomocy odpowiednich pakietów można wymusić rozłączenie klienta od wybranego AccessPointa. Wykonując ten atak non-stop, klient zostaje uwięziony w pętli uwierzytelnienie-rozłaczenie i nigdy nie jest w stanie wymienić żadnych danych z siecią. Jednym z narzędzi, które wykonują tego typu atak jest wifijammer oraz oczywiście kultowy aircrack, któremu wystarczy zapodać następującą komendę: aireplay-ng -0 0 -a MA:CA:DD:RE:SS:AP -c MA:CA:DD:RE:SS:CLIENT ath0 Marriott: to była ochrona a nie atak! Marriott ze swoich praktyk tłumaczy się w następujący sposób: Best Western w Krakowie ma inne podejście Wiele ze znanych nam hoteli ma patologiczne podejście do internetu udostępnianego swoim gościom. W Polsce na szczęście coraz więcej hoteli posiada dostęp do internetu i oferuje go swoim gościom — chociaż nie zawsze bez przygód. Jak informuje nas jeden z czytelników, krakowski Best Western ma problemy z DHCP, dlatego wywiesił taką instrukcję: ,igH