Pewnie się domyślacie kto ją opublikował… Tak, za wyciekiem znów stoi nvm, znany z upublicznienia wielu innych baz danych. cs-puchatek.pl hacked Przypomnijmy, nvm od pewnego czasu upublicznia bazy danych należące do popularnych serwisów (np. peb.pl, a ostatnio bazy z danymi klientów TPSA i Netii). Nvm jest również twórcą hostowanego w sieci TOR forum PBM oraz, również hostowanego w sieci TOR, archiwum wycieków baz danych o nazwie Polish Hackers Zone. W upublicznionej 4 godziny temu bazie należącej do popularnego, ogólnotematycznego forum cs-puchatek.pl znajduje się dokładnie 546204 rekordów w postaci: nick, e-mail, hash hasła, salt. Mam konto na cs-puchatek.pl – co zrobić? Wszystkim użytkownikom forum CS-PUCHATEK.PL radzimy jak najszybszą zmianę hasła (nie tylko do forum, ale do każdego serwisu, w którym mieli takie samo hasło). Zapewne grupa zapaleńców już “łamie” hashe, zwłaszcza, że ich budowa jest znana, bo forum zasila skrypt Vbulletin… Prześlijcie ten link do znajomych, którzy mają konto na cs-puchatek.pl, bo z naszych informacji wynika, że administratorzy forum nie poinformowali jeszcze swoich użytkowników o włamaniu… PS. Programisto, 3 znakowa sól to niezbyt dobre podejście do bezpieczeństwa. Sól ma zapobiegać atakom przy pomocy tablic tęczowych, a więc powinna być tak długa, żeby hasło połączone z solą nie miało długości krótszej niż dostępne tablice tęczowe… Więcej o bezpiecznym podejściu do przechowywania haseł pisaliśmy w tym artykule. Aktualizacja 3.08.2012 nvm próbował sprzedać bazę administracji forum — ale nie wyszło. W tym samym wątku administrator tłumaczy jak doszło do wycieku. Hasło na roota zxcv… ;) ,vi.curry