W iOS 6, czyli najnowszym systemie operacyjnym Apple dedykowanym urządzeniom mobilnym typu iPhone/iPad pojawiały się nowe funkcje. Niektóre z nich mają znaczący wpływ na bezpieczeństwo danych i prywatność użytkowników smartphone’ów. Poniżej porady, jak skonfigurować iOS 6 tak, aby jak najbardziej zmniejszyć ryzyko złośliwych ataków. Siri ma dostęp do Facebooka i Twittera Apple umożliwiło Siri aktualizowanie statusów na Facebooku i Twitterze. Problem w tym, że Siri jest dostępna z poziomu zablokowanego ekranu. Wystarczy więc chwila nieuwagi (zostawienie zablokowanego telefonu wśród kolegów) aby ktoś wyszeptał do Siri komendę służącą do aktualizacji Facebooka i Twittera co spowoduje, że na profilu właściciela telefonu pojawią się zapewne różowe jednożorce, wyznania miłości Justinowi Bieberowi lub w bardziej ekstremalnych przypadkach goatse… Przypominamy też, że Siri potrafi wysyłać SMS-y i e-maile… UDID zmienia się w AID Pamiętacie niedawny wyciek UDID miliona urządzeń Apple, które rzekomo wyciec miały z laptopa agenta FBI, a jak się potem okazało, wyciekły z serwerów jednej z firm świadczących usługi hostingowe dla twórców aplikacji na iOS? Apple w najnowszej wersji iOS wprowadził zamiennik UDID czyli Advertising Identifier. Używanie przez Apple identyfikatora UDID jako identyfikatora globanego (taki sam dla każdej aplikacji) było szeroko krytykowane przez miłośników prywatności, zwłaszcza, że dzięki nim można było się sporo dowiedzieć na temat włąściciela urządzenia. Czym jest Advertising Identifier? Jak można przeczytać w jego opisie (dostępnym tylko z poziomu iOS 6), jest to nowy, niestały, nieosobisty (jakkolwiek to rozumieć) identyfikator urządzenia, mający ułatwić właścicielom aplikacji zarządzanie reklamami. Zgodnie z powyższym, niebawem każda z aplikacji dla iOS będzie korzystała z AID do “śledzenia” użytkownika i personalizowania reklam. Jak chronić swoją prywatność z AI? Użytkownicy mogą “ograniczyć” działanie AI w następujący sposób: wejść w Settings -> General -> About -> Advertising a następnie przeciągnąć “Limit Ad Tracking“. Dzięki temu, AI będzie inny dla każdej z aplikacji (nie będą one mogły wymieniać informacji między sobą na temat użytkowników i ich “preferencji”, ale w obrębie samej aplikacji dalej będzie można “śledzić” i “profilować” użytkownika). Dodatkowe zabezpieczenia w iPhona/iOS-a które można włączyć Aby jeszcze mocniej zabezpieczyć swój telefon warto przestrzegać poniższych zasad: Pamiętaj o aktualizowaniu systemu i aplikacji do najnowszej wersji Włącz kod dostępu (passcode, blokowanie ekranu) Włącz funkcję automatycznej blokady ekranu (bez opóźnienia!) Włącz funkcję kasowania danych po kilkukrotnie błędnie wprowadzonym kodzie Włącz ochronę przed złośliwymi stronami w Safari Wyłącz “Ask to Join Networks” Wyłącz Bluetooth jeśli z niego nie korzystasz Zapominaj sieci Wi-Fi aby uniemożliwić automatyczny rejoin. Włącz funkcję zdalnego kasowania danych (na wypadek zgubienia) Szyfruj backupy tworzone w iTunes Skasuj wszystkie dane przed sprzedażą/oddaniem do naprawy Wśród innych dokumentów opisujących bezpieczną konfigurację iOS polecamy obszerny NSA iOS hardening guide — co prawda dotyczy on wersji 5 iOS-a, ale większość ustawień spokojnie można zaadoptować w iOS 6. PS. (tylko dla czytelniczek) A teraz powtórz na głos za nami: Siri, wyślij do Niebezpiecznika wszystkie moje zdjęcia na których jestem nago. ,vi.curry