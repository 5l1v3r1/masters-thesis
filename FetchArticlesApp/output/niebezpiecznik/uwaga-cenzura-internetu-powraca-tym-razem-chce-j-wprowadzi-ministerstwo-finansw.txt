Od roku 2009 różne rządy proponowały wprowadzenie cenzury internetu w imię walki z hazardem. Rząd Tuska proponował Rejestr Stron i Usług Niedozwolonych, a potem rząd Kopacz sugerował Kukę, czyli Kurtynę Kapicy. Pomysły te, po protestach, na szczęście upadły. Teraz Ministerstwo Finansów proponuje tzw. Rejestr Niedozwolonych Stron, który może być szczególnie kosztowny dla telekomów, a zatwardziałych e-hazardzistów i tak nie powstrzyma. Bez konsultacji Pomysł utworzenia Rejestru Niedozwolonych Stron pojawił się w projekcie nowelizacji Ustawy o grach hazardowych (tzw. ustawa hazardowa). Projekt z dnia 23 maja możecie znaleźć na stronach Rządowego Centrum Legislacji. Powstał on w ramach “szybkiej ścieżki” tzn. nie był poprzedzony projektem założeń. Nie było też żadnych konsultacji społecznych. Projekt trafił od razu do Stałego Komitetu Rady Ministrów, a to już tylko krok od przyjęcia go przez rząd i wysłania do Sejmu. Rejestr Niedozwolonych Stron O projekcie w zeszłym tygodniu pisał Dziennik Internautów. Zwracał on uwagę na to, że sam pomysł utworzenia Rejestru Niedozwolonych Stron to przykład wdrażania cenzury prewencyjnej, która zawsze stanowi zagrożenie dla wolności słowa. Dziennik Internautów odnotował też, że niejasne definicje zawarte w projekcie mogą pozwolić na blokowanie różnych stron, niekoniecznie typowo hazardowych. Kontrola sądowa tego procesu będzie miała charakter następczo-sprawozdawczy, więc nie będzie realnej kontroli sądowej, a ponadto to operatorzy poniosą koszt funkcjonowania systemu cenzury. Na kogo wypadnie, na tego BIP! Z punktu widzenia Niebezpiecznika ważniejsze od prawnych bolączek projektu ustawy są przedstawione w nim kwestie techniczno-praktyczne i na nich się skupimy w tym artykule. Punktem wyjścia do wszystkich tych problemów jest poniższy przepis zawarty w projekcie (zob. str. 10 dokumentu). Co więcej, w projekcie ustępu 3 tego samego artykułu przeczytacie, że telekomy będą musiały nieodpłatnie blokować adresy w ciągu 2 dni od wpisania ich do rejestru. Będą też musiały nieodpłatnie je odblokowywać (jeśli jakiś adres zostanie wykreślony z rejestru). Oznacza to dla telekomów obowiązek ciągłego śledzenia zmian w rejestrze i blokowania/odblokowywania wskazanych adresów. Kary za nieblokowanie Na 27. stronie projektu możecie poczytać o sankcjach dla przedsiębiorców, którzy nie będą wypełniać obowiązków. Mogą one wynosić do 500 tys. zł. Nowe obowiązki mogą wejść w życie już od stycznia 2017 roku. Ponadto projekt artykułu 89 (str. 26) przewiduje karę pieniężną nakładaną na… Wygląda więc na to, że dodatkiem do cenzury będą kary finansowe dla podmiotów reklamujących to, co powinno być zablokowane. Czy to oznacza, że każdy webmaster w Polsce powinien uważnie czytać BIP MF? Czy BIP MF wytrzymałby taki narodowy, regularny, masowy scraping? Blokować strony? To się łatwo mówi… Wiele złego można powiedzieć o cenzurze internetu. Zawsze istnieje możliwość omyłkowego blokowania stron. Pisaliśmy zresztą o tym, jak to urząd celny chciał zablokowania serwisu AntyApps za recenzję pewnej aplikacji mobilnej. Poza tym cenzura kosztuje, a telekomy będą przerzucać jej koszt na konsumentów (co już nieoficjalnie przyznają w rozmowach z nami). Trudno uwierzyć także w to, że społeczeństwo nagle otrząśnie się z hazardu. Istnieje też spora szansa, że ta kosztowna cenzura będzie nieskuteczna. Rozmawialiśmy na ten temat z ludźmi z branży i przedstawili nam oni 4 możliwe do realizacji przez operatora scenariusze blokowania. DNS forwarding lub blackholing. W tym przypadku adres domeny ginie z sieci lub pod oryginalną treść danej domeny jest podstawiana “strona informacyjna”. Ominięcie cenzury: użytkownik zmienia adres serwera DNS przypisanego przez operatora — to wyłącza blokadę. DNS sinkholing. Cały ruch sieciowy na porcie 53 jest przechwytywany (!) i przekierowany na DNS operatora. Wiąże się to z problemami z niektórymi usługami (opartymi na DNS dostarczanym przez OpenDNS). Klientom używającym własnych DNS w internecie mogą przestać działać usługi korporacyjne. Ominięcie cenzury: VPN IP blackholing lub sinkholing. Adres sieciowy znika z sieci lub jest przekierowany na zgodną z polityką rządu stronę informacyjną. Blokada IP serwisu hazardowego może jednak spowodować blokadę wszystkich serwisów mających ten sam adres IP (typowe w przypadku “chmur”, CDN-ów i load-balancerów w serwerowniach). Dodatkowo, jedna domena może być przecież dostępna pod wieloma adresami IP, których zakres dynamicznie się zmienia. Ominięcie cenzury: VPN. Proxy. Cały ruch operatora wchodzi na proxy. Tam następuje filtrowanie nazw domenowych. Oznacza to bardzo duże nakłady po stronie operatorów, dodatkowe opoźnienia w sieci. Metoda nie zadziała w przypadku serwisów szyfrowanych, gdzie właściwy serwis jest ukryty “głębiej”. Strona nadal dostępna po adresie IP. Ominięcie: VPN Operatorzy, jak widać, muszą się więc jeszcze liczyć z usługami anonimizującymi jak proxy, TOR czy VPN-y. Metody te skutecznie obejdą różne “blokady” i w dodatku są one coraz łatwiej dostępne, także dla “zwykłego” użytkownika. Niedawno Opera wprowadziła darmową usługę VPN zachwalając ją jako narzędzie do obchodzenia różnych krajowych blokad (sic!). Dodajmy także, że różni operatorzy mogą wprowadzać blokady w różnym czasie, a dodatkowo niektórzy operatorzy mogą być z tego obowiązku zwolnieni (np. mali operatorzy). Państwo chce nas bronić przed hazardem, ale będzie to robić naszym kosztem i nieskutecznie. To jest zły pomysł nawet pomijając zagrożenia dla wolności słowa. Nie tylko Niebezpiecznik jest zdania, że ustawa będzie się wiązać z różnymi problemami technicznymi. Swoją opinię na temat tego projektu przedstawiły Krajowa Izba Komunikacji Ethernetowej oraz Krajowa Izba Gospodarcza Elektroniki i Telekomunikacji. KIGEIT jest zdania, że Ustawa hazardowa spowoduje “znaczący wzrost kosztów infrastruktury teleinformatycznej niezbędnej do skutecznego, a nie jedynie pozornego realizowania zadań postawionych w ustawie. KIGEIT obawia się również szarej strefy operatorów gier, którzy będą oferować usługi np. przez ToR i nie będą się starać o licencje. KIKE również uważa, że zaproponowane rozwiązanie jest tyleż nieefektywne (publikacje w BIP), niedopracowane (w zakresie założeń) i kosztowne (regułą ostatnich miesięcy jest zamiar obciążenia pełnymi kosztami projektowanych rozwiązań przedsiębiorców), co będzie kompletnie nieskuteczny technicznie. Ustawa inwigilacyjna, antyterrorystyczna, hazardowa. Co je łączy? Na koniec wypada zauważyć, że to już druga ustawa tego rządu przewidująca blokowanie stron. Przecież tzw. ustawa antyterrorystyczna ma wprowadzić blokowanie “systemów teleinformatycznych” w razie zagrożenia teroryzmem. Zarówno blokowanie “antyterrorystyczne” jak i “hazardowe” będzie się odbywać przy takiej kontroli sądu, która będzie miała znaczenie bardziej symboliczne niż praktyczne. Ten sam problem pojawił się zresztą przy tzw. ustawie inwigilacyjnej, która niby to wprowadziła kontrolę nad zaglądaniem w billingi, a tak naprawdę dała służbom szersze uprawnienia i utrzymała “martwy” mechanizm kontroli sądowej. Niestety porównując te trzy ustawy można odnieść wrażenie, że obecny rząd nauczył się pewnego schematu wprowadzania kontrowersyjnych technik nadzoru i cenzury. Ten schemat obejmuje tworzenie ustaw bez konsultacji, szybkie ich procedowanie i wprowadzanie tylko pozornego nadzoru społeczeństwa nad władzami. Oczywiście w rządzie są osoby, które trochę się na tym wszystkim znają. Dobrze by było, gdyby Ministerstwo Finansów wcześniej skonsultowało projekt z Ministerstwem Cyfryzacji. Po lekturze omawianego projektu nie możemy się oprzeć wrażeniu, że jest to wyłącznie radosna twórczość ministerstwa od podatków i gier. Nikt, kto lepiej zna się na problemach internetu, nie podpisałby się pod takim projektem… Ku naszemu zdumieniu, bardzo niewiele mówi się o powyższym zagrożeniu w tzw. mass-mediach. Czyżby cenzura internetu w Polsce nie była interesującym tematem? ,Marcin MajOd roku 2009 różne rządy proponowały wprowadzenie cenzury internetu w imię walki z hazardem. Rząd Tuska proponował Rejestr Stron i Usług Niedozwolonych, a potem rząd Kopacz sugerował Kukę, czyli Kurtynę Kapicy. Pomysły te, po protestach, na szczęście upadły. Teraz Ministerstwo Finansów proponuje tzw. Rejestr Niedozwolonych Stron, który może być szczególnie kosztowny dla telekomów, a zatwardziałych e-hazardzistów i tak nie powstrzyma. Bez konsultacji Pomysł utworzenia Rejestru Niedozwolonych Stron pojawił się w projekcie nowelizacji Ustawy o grach hazardowych (tzw. ustawa hazardowa). Projekt z dnia 23 maja możecie znaleźć na stronach Rządowego Centrum Legislacji. Powstał on w ramach “szybkiej ścieżki” tzn. nie był poprzedzony projektem założeń. Nie było też żadnych konsultacji społecznych. Projekt trafił od razu do Stałego Komitetu Rady Ministrów, a to już tylko krok od przyjęcia go przez rząd i wysłania do Sejmu. Rejestr Niedozwolonych Stron O projekcie w zeszłym tygodniu pisał Dziennik Internautów. Zwracał on uwagę na to, że sam pomysł utworzenia Rejestru Niedozwolonych Stron to przykład wdrażania cenzury prewencyjnej, która zawsze stanowi zagrożenie dla wolności słowa. Dziennik Internautów odnotował też, że niejasne definicje zawarte w projekcie mogą pozwolić na blokowanie różnych stron, niekoniecznie typowo hazardowych. Kontrola sądowa tego procesu będzie miała charakter następczo-sprawozdawczy, więc nie będzie realnej kontroli sądowej, a ponadto to operatorzy poniosą koszt funkcjonowania systemu cenzury. Na kogo wypadnie, na tego BIP! Z punktu widzenia Niebezpiecznika ważniejsze od prawnych bolączek projektu ustawy są przedstawione w nim kwestie techniczno-praktyczne i na nich się skupimy w tym artykule. Punktem wyjścia do wszystkich tych problemów jest poniższy przepis zawarty w projekcie (zob. str. 10 dokumentu). Co więcej, w projekcie ustępu 3 tego samego artykułu przeczytacie, że telekomy będą musiały nieodpłatnie blokować adresy w ciągu 2 dni od wpisania ich do rejestru. Będą też musiały nieodpłatnie je odblokowywać (jeśli jakiś adres zostanie wykreślony z rejestru). Oznacza to dla telekomów obowiązek ciągłego śledzenia zmian w rejestrze i blokowania/odblokowywania wskazanych adresów. Kary za nieblokowanie Na 27. stronie projektu możecie poczytać o sankcjach dla przedsiębiorców, którzy nie będą wypełniać obowiązków. Mogą one wynosić do 500 tys. zł. Nowe obowiązki mogą wejść w życie już od stycznia 2017 roku. Ponadto projekt artykułu 89 (str. 26) przewiduje karę pieniężną nakładaną na… Wygląda więc na to, że dodatkiem do cenzury będą kary finansowe dla podmiotów reklamujących to, co powinno być zablokowane. Czy to oznacza, że każdy webmaster w Polsce powinien uważnie czytać BIP MF? Czy BIP MF wytrzymałby taki narodowy, regularny, masowy scraping? Blokować strony? To się łatwo mówi… Wiele złego można powiedzieć o cenzurze internetu. Zawsze istnieje możliwość omyłkowego blokowania stron. Pisaliśmy zresztą o tym, jak to urząd celny chciał zablokowania serwisu AntyApps za recenzję pewnej aplikacji mobilnej. Poza tym cenzura kosztuje, a telekomy będą przerzucać jej koszt na konsumentów (co już nieoficjalnie przyznają w rozmowach z nami). Trudno uwierzyć także w to, że społeczeństwo nagle otrząśnie się z hazardu. Istnieje też spora szansa, że ta kosztowna cenzura będzie nieskuteczna. Rozmawialiśmy na ten temat z ludźmi z branży i przedstawili nam oni 4 możliwe do realizacji przez operatora scenariusze blokowania. DNS forwarding lub blackholing. W tym przypadku adres domeny ginie z sieci lub pod oryginalną treść danej domeny jest podstawiana “strona informacyjna”. Ominięcie cenzury: użytkownik zmienia adres serwera DNS przypisanego przez operatora — to wyłącza blokadę. DNS sinkholing. Cały ruch sieciowy na porcie 53 jest przechwytywany (!) i przekierowany na DNS operatora. Wiąże się to z problemami z niektórymi usługami (opartymi na DNS dostarczanym przez OpenDNS). Klientom używającym własnych DNS w internecie mogą przestać działać usługi korporacyjne. Ominięcie cenzury: VPN IP blackholing lub sinkholing. Adres sieciowy znika z sieci lub jest przekierowany na zgodną z polityką rządu stronę informacyjną. Blokada IP serwisu hazardowego może jednak spowodować blokadę wszystkich serwisów mających ten sam adres IP (typowe w przypadku “chmur”, CDN-ów i load-balancerów w serwerowniach). Dodatkowo, jedna domena może być przecież dostępna pod wieloma adresami IP, których zakres dynamicznie się zmienia. Ominięcie cenzury: VPN. Proxy. Cały ruch operatora wchodzi na proxy. Tam następuje filtrowanie nazw domenowych. Oznacza to bardzo duże nakłady po stronie operatorów, dodatkowe opoźnienia w sieci. Metoda nie zadziała w przypadku serwisów szyfrowanych, gdzie właściwy serwis jest ukryty “głębiej”. Strona nadal dostępna po adresie IP. Ominięcie: VPN Operatorzy, jak widać, muszą się więc jeszcze liczyć z usługami anonimizującymi jak proxy, TOR czy VPN-y. Metody te skutecznie obejdą różne “blokady” i w dodatku są one coraz łatwiej dostępne, także dla “zwykłego” użytkownika. Niedawno Opera wprowadziła darmową usługę VPN zachwalając ją jako narzędzie do obchodzenia różnych krajowych blokad (sic!). Dodajmy także, że różni operatorzy mogą wprowadzać blokady w różnym czasie, a dodatkowo niektórzy operatorzy mogą być z tego obowiązku zwolnieni (np. mali operatorzy). Państwo chce nas bronić przed hazardem, ale będzie to robić naszym kosztem i nieskutecznie. To jest zły pomysł nawet pomijając zagrożenia dla wolności słowa. Nie tylko Niebezpiecznik jest zdania, że ustawa będzie się wiązać z różnymi problemami technicznymi. Swoją opinię na temat tego projektu przedstawiły Krajowa Izba Komunikacji Ethernetowej oraz Krajowa Izba Gospodarcza Elektroniki i Telekomunikacji. KIGEIT jest zdania, że Ustawa hazardowa spowoduje “znaczący wzrost kosztów infrastruktury teleinformatycznej niezbędnej do skutecznego, a nie jedynie pozornego realizowania zadań postawionych w ustawie. KIGEIT obawia się również szarej strefy operatorów gier, którzy będą oferować usługi np. przez ToR i nie będą się starać o licencje. KIKE również uważa, że zaproponowane rozwiązanie jest tyleż nieefektywne (publikacje w BIP), niedopracowane (w zakresie założeń) i kosztowne (regułą ostatnich miesięcy jest zamiar obciążenia pełnymi kosztami projektowanych rozwiązań przedsiębiorców), co będzie kompletnie nieskuteczny technicznie. Ustawa inwigilacyjna, antyterrorystyczna, hazardowa. Co je łączy? Na koniec wypada zauważyć, że to już druga ustawa tego rządu przewidująca blokowanie stron. Przecież tzw. ustawa antyterrorystyczna ma wprowadzić blokowanie “systemów teleinformatycznych” w razie zagrożenia teroryzmem. Zarówno blokowanie “antyterrorystyczne” jak i “hazardowe” będzie się odbywać przy takiej kontroli sądu, która będzie miała znaczenie bardziej symboliczne niż praktyczne. Ten sam problem pojawił się zresztą przy tzw. ustawie inwigilacyjnej, która niby to wprowadziła kontrolę nad zaglądaniem w billingi, a tak naprawdę dała służbom szersze uprawnienia i utrzymała “martwy” mechanizm kontroli sądowej. Niestety porównując te trzy ustawy można odnieść wrażenie, że obecny rząd nauczył się pewnego schematu wprowadzania kontrowersyjnych technik nadzoru i cenzury. Ten schemat obejmuje tworzenie ustaw bez konsultacji, szybkie ich procedowanie i wprowadzanie tylko pozornego nadzoru społeczeństwa nad władzami. Oczywiście w rządzie są osoby, które trochę się na tym wszystkim znają. Dobrze by było, gdyby Ministerstwo Finansów wcześniej skonsultowało projekt z Ministerstwem Cyfryzacji. Po lekturze omawianego projektu nie możemy się oprzeć wrażeniu, że jest to wyłącznie radosna twórczość ministerstwa od podatków i gier. Nikt, kto lepiej zna się na problemach internetu, nie podpisałby się pod takim projektem… Ku naszemu zdumieniu, bardzo niewiele mówi się o powyższym zagrożeniu w tzw. mass-mediach. Czyżby cenzura internetu w Polsce nie była interesującym tematem? ,Marcin Maj