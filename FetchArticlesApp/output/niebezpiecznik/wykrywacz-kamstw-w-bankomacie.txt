Bankomaty z wbudowanymi wykrywaczami kłamstw są testowane w Rosji. Dzięki nim, osoby nie mające wcześniejszych kontaktów z danym bankiem mogą zaaplikować po kartę kredytową. Maszyna na miejscu oceni ich szczerość przy odpowiedziach na pytania: “czy jesteś zatrudniony?” i “czy masz jakieś długi?”. Bankomaty Sberbank Bankomat najpierw skanuje paszport, potem pobiera odciski palców, a następnie wykonuje trójwymiarowy skan twarzy. Na koniec seria pytań do chętnego na nową karte kredytową i analiza odpowiedzi przy pomocy wbudowanego w bankomat modułu do “wykrywania kłamstw“. Bankomat porównuje odpowiedzi osób m.in z nagraniami pochodzącymi od rosyjskiej policji (fragmenty przesłuchań, w których okazało się, że podejrzany kłamie). NYT wspomina, że o ile dla Zachodu te bankomaty mogą jawić się jako naruszające prywatność, to w Rosjanach nie wzbudzą większego sprzeciwu — większość z nich i tak uważa, że władze mogą ich podsłuchiwać kiedy tylko chcą. Przedstawiciel producenta bankomatów uspokaja: “jeśli tylko mówisz prawdę, nie musisz się niepokoić“. Przy okazji, warto wspomnieć że podobne rozwiązanie — ale nie wykrywające kłamstwo a zdenerwowanie — zostało wdrożone na infolinii rosyjskich kolei państwowych. Jeśli komputer oznaczy rozmowę jako “złość”, na linię włącza się przełożony. P.S. Warto nadmienić, że wykrywacze kłamstw nie wykrywają kłamstw, a stres. I że jeśli się o tym wie, to można je oszukać… ,igH