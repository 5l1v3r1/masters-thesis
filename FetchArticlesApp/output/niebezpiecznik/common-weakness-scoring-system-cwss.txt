Pojawiła się nowa, wstępna wersja dokumentu opisującego “Common Weakness Scoring System (CWSS)”. Autorzy zachęcają do przesyłania uwag. Priorytetyzacja podatności MITRE, znana z takich projektów jak CVE i CWE, opublikowała wstępną wersję frameworka CWSS. Common Weakness Scoring System jest projektem sponsorowanym przez amerykańską National Cyber Security Division działającą przy departamecie bezpieczeństwa wewnętrznego, a jego głównym założeniem ma być pomoc przy priorytetyzacji błędów znalezionych podczas testów penetracyjnych — ponieważ błędów znajdujemy dużo, musimy wiedzieć, które z nich usuwać w pierwszej kolejności. CWSS 0.3 zawiera według autorów kluczowe poprawki, wprowadza definicję grup technologicznych, dodaje domeny biznesowe oraz w większych szczegółach opisuje metody oceniania. Jesteśmy ciekawi waszej opinii na temat tego dokumentu — czy ktoś z was już korzystał (zamierza skorzystać) z niego podczas testów penetracyjnych? ,Piotr Konieczny