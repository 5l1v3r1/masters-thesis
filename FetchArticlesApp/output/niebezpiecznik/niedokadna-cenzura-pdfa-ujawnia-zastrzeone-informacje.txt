Brytyjskie Ministerstwo Obrony opublikowało PDF-a, którego fragmenty zostały “zamazane”, gdyż zawierały poufne informacje związane z atomowymi łodziami podwodnymi. Niestety, cenzura okazała się tylko pozorna… Cenzura PDF Cenzury PDF-a dokonano za pomocą “zamalowania” zastrzeżonych fragmentów tekstu poprzez zmianę tła na czarne pod konkretnymi wyrazami. O ile wizualnie (i po wydrukowaniu) wszystko wygląda jak należy, to już zwykłe zaznaczenie zamazanego tekstu, skopiowanie go i wklejenie do innego dokumentu odkrywa “ocenzurowane” fragmenty. A dotyczą one awaryjnych procedur i problemów brytyjskich okrętów podwodnych z napędem atomowym. Zastrzeżone informacje zostały również zindeksowane przez wyszukiwarkę Google, której crawlery potrafią eksportować PDF-y do HTML-a. Pracownicy Brytyjskiego Ministerstwa Obrony zdradzają, że najbardziej obawiają się reakcji …Amerykanów, których procedury bezpieczeństwa w nieszczęsnym dokumencie również zostały opisane, celem skontrastowania z brytyjskimi. Francuzi nie gorsi… Przypomnijmy, że podobną wpadkę w 2007 roku zaliczyło Fédération Internationale de l’Automobile, które opublikowało PDF-a z zapisem przesłuchania członków zespołów McLarena i Ferrari, ujawniając m.in. wysokość wynagrodzeń kontraktów. Brytyjczycy biją się w pierś i przyznają, że każda osoba, która ma odrobinę doświadczenia z komputerami powinna była wiedzieć jak poprawnie ocenzurować dokument. Ciekawe, kiedy (czy?) pojawią się teorie spiskowe, że użycie takiej techniki “zamazywania” poufnych informacji, było celowym działaniem służb specjalnych… ;) ,Mr. Niebezpieczny