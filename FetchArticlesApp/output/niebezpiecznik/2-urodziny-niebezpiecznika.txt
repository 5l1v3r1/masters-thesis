Dokładnie 2 lata temu odbezpieczyliśmy Niebezpiecznika — bo czy jakiekolwiek inne święto niż Samhain (Halloween) lepiej pasuje do tematyki naszego serwisu? Dwulatek mówi dziękuje! Rok temu, pierwsze urodziny świętowaliśmy Jack-o-lanternem: W tym roku, drugie urodziny oczywiście świętowaliśmy dwoma tortami — w Poznaniu (z rogalami!): …i w Krakowie: Konkurs urodzinowy Na drugie urodziny mamy dla Was dwa prezenty. Są nimi 2 stoliki pod komputer do łóżka z wyciachanym logotypem Niebezpiecznika — każdy wie, że prawdziwy Niebezpiecznik jest leniwy i najchętniej czas spędza w łóżku. Stoliki ufundowała firma Comfortable.pl: Aby zdobyć stolik, należy: a) być naszym fanem na Facebooku b) w komentarzu pod tym postem podać liczbę będącą jak najbliższą prawdziwej liczbie odsłon serwisu Niebezpiecznik.pl od momentu startu do teraz. Odsłony (pageviews) zlicznane są przez Google Analytics — 1 listopada o 23:59 opublikujemy screenshot z prawidłową odpowiedzią, a już teraz podajemy jego hash: MD5 (niebezpiecznik_ga.jpeg) = 0a029f4c7676e9d11a2bc7113daf65ae Każdy może oddać 1 strzał. W imieniu całej ekipy życzę Wam powodzenia! 1.11.2011, 23:59 A oto i obiecane statystyki: Jutro podliczymy, kto z Was był najbliżej :-) ,Piotr Konieczny