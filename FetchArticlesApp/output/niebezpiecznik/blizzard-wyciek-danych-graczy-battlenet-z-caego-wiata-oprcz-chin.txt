Jak poinformował dzisiaj Blizzard, amerykański producent gier komputerowych (m.in. Diablo III oraz World of Warcraft), ktoś włamał się do jego sieci wewnętrznej i ukradł dane graczy. W samo tylko Diablo III aktywnie gra 10 milionów internautów… Co wykradziono? Z oficjalnego świadczenia firmy wynika, że atak wykryto 4 sierpnia, a w ramach śledztwa wykazano m.in. że włamywacze nie wykradli danych finansowych (tj. kart kredytowych, adresów pocztowych, imion, nazwisk graczy). Wykradziono natomiast: adresy e-mail użytkowników kont Battle.net (ze wszystkich regionów z wyjątkiem Chin). odpowiedzi na osobiste pytanie bezpieczeństwa informacje powiązane z uwierzytelniaczami komórkowymi Mobile, Dial-In, Phone-Lock, m.in. hashe numerów telefonów “kryptograficznie przetworzony” zapis haseł do konta Battle.net Według Blizzarda z europejskich serwerów wykradziono tylko e-maile i nic więcej. Reszta wykradzionych danych dotyczy rejonów Australia, Ameryka, Nowa Zelandia, Azja Południowo-Wschodnia. Chiny w ogóle nie ucierpiały. Blizzard twierdzi, że powyższe informacje nie są wystarczające, aby ktokolwiek uzyskał dostęp do kont Battle.net. W przypadku przechowywania haseł jako hashy, doskonale wiemy, jak szybko da się je złamać — ale tu może być trudniej. Blizzard podaje, że do uwierzytelniania wykorzystuje protokół SRP — wykorzystanie SRP nie uniemożliwia uzyskania prawdziwych haseł użytkowników, ale proces deszyfracji czyni bardzo pracochłonnym. UWAGA! Hasła mogą być jednak łatwiejsze do złamania niż sugeruje to Blizzard. Dlaczego? Dlatego, że Blizzard nie rozróżnia małych i dużych liter w haśle (mając hasło TroLOLo, można się zalogować poprzez Trololo jak i trololo) — wątek na forum Blizzarda z ciekawą opinią pracownika firmy na ten temat, którą zauważył Krzysztof Mam konto na Battle.net – co zrobić? Mimo wszystko, sam Blizzard prosi graczy z północnoamerykańskich serwerów o zmianę haseł (na wszelki wypadek) oraz zapowiada, że będzie wymuszał zmianę “sekretnych pytań” (nie zdecydował się jednak na globalny reset haseł). Normalnie, ostrzeglibyśmy was, żeby spodziewać się ataków phishing (przypomnijmy, włamywacze mają listę e-maili graczy) — ale nie musimy, bo zrobił to sam Blizzard. Naprawdę wielkie brawa, bo oświadczenie Blizzardu to niemalże wzorcowy przykład jak informować o incydentach bezpieczeństwa (zawiera odpowiedzi na: co?, gdzie?, kiedy?, co teraz? oraz słowo “przepraszamy” i bardziej zaawansowane FAQ dla ciekawskich). Z niedociągnięć: brakuje informacji jak włamano się do sieci wewnętrznej (socjotechnika? 0day?) i wygląda na to, że Blizzard nie informuje użytkowników e-mailowo o incydencie oraz z pobudek finansowych nie wymusza globalnej zmiany haseł… Ale mimo to, brawo Blizzard! Gdyby najnowsze Diablo wyszło Wam tak dobrze jak to oświadczenie, to dalej byśmy w nie grali… ;) PS. Jeśli ktoś z Was korzystał z unikalnego e-maila, jedynie na potrzeby Blizzarda, sprawdźcie proszę, czy już dostaliście na niego jakiś spam lub podejrzaną wiadomość. Gdybyście coś takiego znaleźli, przeforwardujcie proszę na adres blizzard@niebezpiecznik.wiadomedwielitery. ,vi.curry