Ok. 30 złotych kosztuje sprzęt za pomocą którego można w prosty sposób oszukać maszyny do głosowania, jakimi w 2012 roku ma posługiwać się 25% Amerykanów. Fałszowanie głosów Roger Johnston z VAT twierdzi, że atak na maszyny do głosowania Diebolda (firmy znanej Polakom głównie z produkcji bankomatów) nie pozostawia żadnych śladów manipulacji. Mało tego, aby przeprowadzić atak w ogóle nie trzeba wiedzieć jak działa maszyna do głosowania. Trzeba jednak niepostrzeżenie podpiąć do niej “obcą” elektronikę, a to nie w każdym przypadku będzie łatwe… Warto zauważyć, że modyfikacja urządzenia (podpięcie własnego modułu) mogła dojść do skutku, ponieważ fizyczna ochrona złączy na płycie głównej w maszynie do głosowania pozostawia wiele do życzenia, np. do slotu smarcard można dostać się po usunięciu osłonki kawałkiem drutu. Podpięta do maszyny do głosowania elektronika intruza służy do przeprowadzenia ataku Man-in-the-Middle. Kontroler podmienia przyciskane przez głosującego klawisze na ekranie dotykowym. Atak moża aktywować i deaktwować zdalnie, pilotem. Podobnie łatwo można przejąć kontrolę nad portem drukarki (i wydrukować ofierze fałszywe potwierdzenie głosowania na X, kiedy tak naprawdę jej głos podmieniono na Y). Jakie macie pomysły, aby zabezpieczyć proces głosowania za pomocą maszyn tego typu? Aktualizacja 15.10.2011 Filip Zagórski w komentarzu naświetlił jak wygląda (nie)bezpieczeństwo wyborów elektronicznych w innych krajach. ,vi.curry