Dragonfly to nazwa grupy, która trojanami infekuje komputery należące do firm z sektora energetycznego w USA i co najmniej 6 europejskich krajach, także w Polsce. I jeśli spodziewacie się, że jak za większością publicznie ujawnionych tego typu ataków stoją Chińczycy, to tym razem się rozczarujecie. Wszystko wskazuje na najprawdopodobniej… Rosjan. Jak następuje infekcja? Trojan (Havex) jest podrzucany metodą wodopoju (ang. watering hole). Atakujący włamują się na strony zazwyczaj niewielkich firm-producentów oprogramowania wspierającego systemy ICS wykorzystywane do zarządzania sieciami w większych firmach energetycznych. Następnie podmieniają oryginalne oprogramowanie (np. sterownik) na “zainfekowaną” wersję …i czekają, aż ofiara sama go ściągnie. Co ciekawe, producenci oprogramowania i sterowników do obsługi PLC nie zawsze szybko orientują się, że padli ofiarą ataków. Jeden z nich przez 6 tygodni udostępniał zainfekowane oprogramowanie na swojej stronie. Kiedy ofiara połknie przynęte, trojan jest zainteresowany przede wszystkim: książką kontaktów z Outlooka danymi dostępowymi do VPN Oprócz podmiany programów na zainfekowane, Dragonfly wykorzystuje także exploit kity, które mają atakować przeglądarkę ofiary. Dodatkowo, do wyselekcjonowanych wysokich rangą pracowników celu wysyłane są e-maile z zainfekowanymi załącznikami. Kto stoi za atakami? Badacze z Symantec porównują kampanie Dragonfly ze Stuxnetem, podkreślając, że o ile Stuxnet był skierowany w jeden cel, Dragonfly atakuje “co popadnie”. Kampania zaczęła się w 2011 roku — wtedy na celowniku były głównie USA i Kanada, ale stopniowo atakujący włamywali się także do infrastruktury innych krajów. Ślady pozostawione w kodzie trojana i aktywność włamywaczy wskazuje na to, że za Dragonfly stoi grupa wspierana przez rząd, najprawdopodobniej któregoś ze wschodnioeuropejskich krajów. Wnioski te zostały wyciągnięte z regularnego czasu pracy atakujących — pracują po 9 godzin od poniedziałku do piątku, i jeśli założyć, że startują o 9:00 rano, to ich strefą czasową jest UTC+4. Zgadnijcie jaki kraj z niej korzysta? Więcej szczegółów na temat operacji Dragonfly w dokumencie Symanteca. ,vi.curry