Bezałogowe statki powietrzne są coraz bardziej powszechne i popularne. Poza robieniem słodkich selfie z wysokości i transportu paczek Amazona można je także wykorzystywać do …przemytu narkotyków. Latający dealer Kiedy nad spacerniakiem więzienia w Ohio pojawił się dron obwieszony marihuaną, heroiną i tytoniem, tłum więźniów zaczął walczyć o fanty. Bójkę skazańców wygaszono inną substancją chemiczną — gazem pieprzowym. Następnie więźniów rozebrano do naga i przeszukano, aby upewnić się, że żaden z nich nie wszedł w posiadanie zesłanych z nieba narkotyków. Władze przyznają, że to nie pierwszy raz, kiedy dron podrzuca coś na spacerniak tego więzienia. Meksykańskie gangi robią to od dawna W styczniu 2015 roku na parkingu supermarketu, tuż przy granicy amerykańsko-meksykańskiej rozbił się quadrocopter przewożący 3kg metaamfetaminy. Policja twierdzi, że powodem incydentu było przeładowanie drona. Standardowo, pilot konsumenckiego drona sterowanego po Wi-Fi może go kontrolować do odległości ok. 500 metrów — później sygnał jest zbyt słaby, aby wydawać dronowi polecenia. Tak niewielki “zasięg” nie jest zbyt dobrym pomysłem podczas wykorzystywania tych urządzeń do przemytu narkotyków. Dlatego przestępcy korzystają z innej funkcji drona — lotów “planowanych” na bazie GPS. Dronowi można wgrać koordynaty miejsca docelowego i jeśli wystarczy mu energii, samodzielnie doleci do danego punktu. Według policji, niektóre z narkotykowych karteli robią własne przeróbki dronów, aby mogły przenosić one więcej “ładunku”. Według antynarkotykowej agencji DEA, w ciągu roku drony wysyłane są w podróż przez amerykańsko-meksykańską granicę ok. 150 razy… Nie ma się co dziwić gangsterom — na pewno łatwiej zarządza się dronem niż łodzią podwodną. Tak, zanim pojawiły się drony, narkotykowe kartele korzystały z narko-łodzi… ,vi.curry