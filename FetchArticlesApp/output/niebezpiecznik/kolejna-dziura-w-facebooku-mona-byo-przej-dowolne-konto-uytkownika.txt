Dopiero co opisaliśmy, jak można było przejąć konto dowolnego pracownika Facebooka przy pomocy podstawowego błędu w tzw. usłudze “bezpiecznej wymianie plików”, a tu okazuje się, że bardzo podobny błąd pozwalał zresetować hasło dowolnemu użytkownikowi Facebooka (i w konsekwencji przejąć jego konto). Banalny błąd programistyczny Jak informuje Sow Ching Shiong, Facebook posiada formularz do zmiany hasła użytkownika wykorzystywany do przywrócenia dostępu do konta w przypadku kradzieży konta. Formularz ten znajduje się pod adresem: https://www.facebook.com/hacked i przekierowuje na adres: https://www.facebook.com/checkpoint/checkpointme?f=[userid]&r=web_hacked Po kliknięciu Continue docieramy do: …gdzie możemy podać nowe hasło. I Tyle. Zapewne domyślacie się na czym polega błąd — podając w powyższym linku inne UserID niż nasze, mogliśmy zmienić hasło nie sobie, a dowolnemu użytkownikowi. Zabezpiecz się przed przejęciem konta na Facebooku Facebook pewnie jeszcze nie raz da ciała, dlatego warto wiedzieć, że zresetowanie komuś hasła nie zawsze musi oznaczać przejęcie jego konta. Jeśli ktoś korzysta z udostępnianego przez Facebook dwuskładnikowego uwierzytelnienia, atakujący musiałby jeszcze posiadać dostęp do telefonu ofiary aby przechwycić kod z SMS-a lub aplikacji konieczny do zalogowania się na konto. Wniosek: włączajcie dwuskładnikowe uwierzytelnienie gdzie się tylko da. Aha, i w przypadku Facebooka bezpieczniej generować kody Facebookową aplikacją na telefon niż otrzymywać je SMS-ami — chodzi nie tylko o mogące wystąpić opóźnienia w otrzymywaniu SMS, ale również o fakt, że token z SMS-a mogą przechwycić operatorzy GSM lub różne służby ;) Zła passa Facebooka Facebook coś ostatnio nie ma dobrej passy. Bardzo podobny błąd załatano niedawno w Facebookowej usłudze do wysyłania noworocznych życzeń. Warto jednak zauważyć, że w tym przypadku błąd nie został ujawniony przed jego załataniem — i tu widać zaletę posiadania programu bug bounty. ,igH