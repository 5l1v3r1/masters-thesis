Facebook ogłosił kilka zmian dotyczących bezpieczeństwa korzystania z serwisu, m.in. dwuskładnikowe uwierzytelnienie i lepszą ochronę przed tzw. like-jackingiem. Poniżej opisujemy je w szczegółach. Facebook Login Approvals Od dawna w ustawieniach konta na Facebooku można było zaznaczyć opcję otrzymywania powiadomień o logowaniu na nasze konto z innego urządzenia. Facebook od jakiegoś czasu oferował także jednorazowe hasła (ang. OTP; one time passwords) — ale funkcja ta dostępna była tylko na terenie USA. Teraz, z dobrodziejstw dwuskładnikowego uwierzytelniania skorzystać może każdy [Account -> Account Settings -> Account Security] Jeśli zalogujesz się z nowego urządzenia do Facebooka, nie tylko otrzymasz e-maila lub/i SMS, a także będziesz mógł ustawić obowiązek podania kodu, który SMS-em Facebook przesle na Twoją komórkę. Dla Ciebie będzie to łatwe, dla włamywacza — zakładając, że nie ma dostępu do Twojego telefonu — bardzo trudne. SMS od Facebooka: Oczywiście dostaniesz także e-maila: Warto upewnić się, że włączając powyższe zabezpieczenia włączymy także HTTPS — w przeciwnym razie, dalej będziemy podatni na ataki przejęcia sesji, czyli banalne w obsłudze programy FireSheep i FaceNiff. Ochrona przed XSS-ami Facebook zamierza chronić naiwnych, którzy przeklejają podsunięte im linki (zawierające JavaScript) do paska adresowego. Wygląda na to, że serwis wprowadził “wykrywanie” złośliwych wyrażeń: Ochrona przed like-jackingiem To tak naprawdę ochrona przed click-jackingiem często wykorzystywanym w atakach przez złośliwe Facebookowe aplikacje. Facebook nie precyzuje co dokładnie ulepszył w swoim mechanizmie detekcji, ale ma on lepiej wykrywać niepożądane zachowania i ostrzegać/pytać internautów, czy naprawdę chcą coś umieścić na swoim Wallu i NewsFeedach znajomych. ,Mr. Niebezpieczny