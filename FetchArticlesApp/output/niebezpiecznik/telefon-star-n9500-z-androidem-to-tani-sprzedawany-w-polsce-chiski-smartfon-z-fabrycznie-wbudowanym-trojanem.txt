Jeden naszych czytelników, Michał, zwrócił uwagę na sprzedawany na internetowych aukcjach smartphon STAR N9500 z Androidem. Urządzenie to kusi niską ceną i atrakcyjnym wyglądem (łudząco przypomina popularny model smartphona Samsunga Galaxy S4). Ale ma jeden feler — wbudowane w siebie złośliwe oprogramowanie, które w znacznym stopniu zagraża bezpieczeństwu użytkownika. Jeśli korzystacie z tego modelu telefonu, natychmiast przestańcie — oto co wam grozi… Smarfton STAR N9500 — zagrożenie prosto od chińskich przestępców? Jako pierwsi, chińskie smartfony STAR N9500 pod lupę wzięli pracownicy G DATA Software. Jak sami zaznaczają, jest to dla nich pierwszy przypadek smartphona, który prosto z fabryki jest wysyłane z wbudowanym w firmware złośliwym oprogramowaniem. Tu musimy jednak podkreślić, że nie jest to jednak pierwszy przypadek fabrycznie zainfekowanej elektroniki — na naszych łamach pisaliśmy już kilka lat temu o fabrycznie zainfekowanych ładowarkach do baterii oraz aparatach marki Olympus. Co robi STAR N9500 w tle? Ukrywający się w urządzeniu trojan Android.Trojan.Uupay.D i podszywa się pod aplikację Google Play Store. Trojan jest wbudowany w firmware, co oznacza, że nie da się go odinstalować, a wszystkie działania odbywają się w tle, dzięki czemu są praktycznie niezauważalne dla użytkownika. Złośliwe oprogramowanie wykrada i przesyła na serwery w Chinach znajdujące się pod kontrolą przestępców takie dane jak: Informacje osobiste o użytkowniku, Prowadzone rozmowy, Dane dotyczące transakcji płatniczych na kontach bankowych (m.in. dane logowania), Przesyłane wiadomości SMS i e-mail, Obraz z wbudowanej kamerki, Dźwięk z wbudowanego mikrofonu, Dodatkowo, trojan jest w stanie blokować aktualizacje bezpieczeństwa dla Androida, usuwać logi swojej działalności, a także skutecznie blokować próby dezaktywacji/usunięcia go z systemu. Trojan, pozwala także przestępcom na sekretne instalowanie złośliwych aplikacji, które umożliwią na przeprowadzanie dodatkowych ataków prowadzących np. do wykradania środków właściciela telefonu przez wysyłaniem SMS’ów PREMIUM. STAR N9500 jest do kupienia w Polsce… STAR N9500, który z wyglądu może przypominać egzemplarze innych urządzeń mobilnych czołowych producentów dystrybuowany jest na terenie całej Europy w “atrakcyjnych” cenach (od 130 do 165 EUR). W Polsce w atrakcyjnej cenie, bo za ok. 500 PLN można zakupić go na Allegro. Oczywiście w opisie aukcji nie ma ani słowa o złośliwych funkcjach tego telefonu ;) Postanowiliśmy się skontaktować ze sprzedawcą i zapytać, czy wie o zagrożeniu. Oto przesłane przez nas pytania i odpowiedzi sprzedawcy: Mam STAR N9500 — co robić, jak żyć? Jeśli nabyliście ten telefon, na wszelki wypadek jak najszybciej przestańcie z niego korzystać i odłączcie go od sieci Wi-Fi oraz GSM, a następnie skasujcie dane, które sie w nim znajdują i zmieńcie hasła do wszelkich kont zdefiniowanych na urządzeniu jak i hasła do serwisów internetowych, do których logowaliście się z poziomy smartphona. Warto także przenalizować m. in. konta bankowe pod kątem jakichkolwiek podejrzanych działań oraz konta pocztowe pod kątem zdefiniowanych filtrów przesyłających kopię poczty przychodzącej na inne adresy e-mail. Niestety, złośliwego oprogramowania nie da się odinstalować/usunąć, ponieważ jest wbudowane w firmware telefonu. Możecie jednak próbować zwrócić sprzęt do producenta/sprzedawcy. Sabotaż czy wypadek przy pracy? Nie wiadomo, czy STAR wypuścił zainfekowanego smartphona świadomie i czy problem dotyczy wszystkich wersji firmware’u (GData nie podaje wersji zainfekowanego firmwareu ani numeru partii producenta). Jedną z hipotez jest przebiegły atak chińskiego producenta, który od początku miał na celu jedynie infekcję użytkowników potęgowaną niską ceną urządzenia i atrakcyjnym wyglądem przypominającym popularny model Samsunga. Ale mogło się też zdarzyć tak, że firmware telefonu na zainfekowany został podmieniony bez wiedzy producenta nieświadomie (wypadek przy pracy) lub świadomie — i incydent ten należy traktować wyłącznie w kategorii sabotażu. PS. Być może telefon da się wyleczyć flashując go czystym ROM-em, ktoś próbował? Niezastąpione XDA ma wątek poświęcony temu modelowi — ale na razie jest to tylko jailbreak a nie alternatywny firmware. Gdyby dało się podmienić firmware na czysty, wtedy N9500 byłby całkiem tanim telefonem, ale z wysoką barierą wejścia :-) UPDATE: Paweł Szydłowski w komentarzach pod naszym wpisem na Facebooku dotyczącym tego artykułu informuje, że znalazł MIUI dla tego modelu (ale i na alternatywne buildy trzeba uważać). ,Grzegorz Wróbel