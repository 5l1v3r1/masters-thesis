O CryptoLockerze pisaliśmy już wielokrotnie. Jest to przykład tzw. ransomware, czyli złośliwego oprogramowania, które nie tyle wykrada nasze dane, co po prostu je szyfruje i żąda zapłaty w zamian za ich odszyfrowanie. Najbardziej cierpią ludzie, którzy nie posiadają backupów …ale i ci, którzy backupy robią, nie mogą czuć się bezpiecznie, jak pokazuje ostatnie ataki SynoLockera, odmiany na urządzenia typu NAS, często będącym przechowalnią backupów w domu lub firmie. Jak za darmo uzyskać klucz do CryptoLockera? Wysiłkiem badaczy z FireEye i Fox-IT powstała strona decryptcryptolocker.com. Wystarczy na nią wejść i wgrać dowolny zaszyfrowany przez CryptoLockera plik oraz podać swój adres e-mail — w odpowiedzi przyjdzie na niego link do programu, który zdeszyfruje pliki. Chociaż firma FireEye jest znana i zapewne godna zaufania, tak czy inaczej polecamy wgranie mało znaczącego pliku — badacze będą bowiem posiadali jego kopię Należy też zwrócić uwagę, że po internecie grasuje wiele odmian CryptoLockera. Strona nie pomoże w przypadku innych wariantów (por. wersja CryptoLockera na Androida). Jak “złamano” CryptoLockera? Badaczom tak naprawdę udało się pozyskać klucze prywatne autorów malware’u. Nie ujawniają jak (zapewne brute-force) ale wiemy, że zanim pozyskali klucze, dość długo i dogłębnie analizowali kod CryptoLockera. Niestety, przestępcy nie spią i pewnie za kilka tygodni możemy się spodziewać kolejnej wersji CryptoLockera, która będzie wykorzystywała inne klucze. Wtedy zapewne także okaże się, czy badacze skorzystali z błędu logicznego i złego użycia kryptografii i są znów w stanie “odzyskać” klucze prywatne przestępców. Do tej pory, z szacunków badaczy wynika, że na płatność decydowało się ok. 1% zainfekowanych, co miało przełożyć się na zyski przestępców na poziomie 3 milionów dolarów… ,vi.curry