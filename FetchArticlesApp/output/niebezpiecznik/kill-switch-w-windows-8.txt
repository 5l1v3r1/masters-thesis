Dwa lata temu opisywaliśmy mechanizm tzw. kill switcha, za pomocą którego Google może zdalnie i bez wiedzy użytkownika usuwać “złośliwe aplikacje” z telefonów z Androidem. Kill switch obecny jest także w produktach Apple (iPhone) i Amazon (Kindle) …a teraz, wraz z Windows 8, trafi do PC-tów… Kill switch budzi pewne obawy… Dwa lata temu zastanawialismy się, czy zdalne usuwanie “złośliwego” oprogramowania to jedyna rzecz, do której można wykorzystać mechanizm typu kill switch. Przecież zdecydowanie ciekawsza jest możliwość zdalnej instalacji na komórkach użytkowników np. rootkita albo programu szpiegującego (np. nagrywającego rozmowy). Radziliśmy też, co zrobić, żeby mechanizm kill switcha wyłaczyć w swoim telefonie. Teraz jednak kill switch ma trafić na desktopy, czyli miejsce już nie tylko naszej rozrywki (jak smartphone’y czy czytniki Kindle), ale także pracy. Kill switch trafi tam wraz z Windows 8. Jak zauważa Business Week, Microsoft nie jest zbyt wylewny jeśli chodzi o powody, dla których w najnowszy system Microsoftu wbudowano taką zabawkę. Firma lakonicznie pisze, że kill switch “będzie używany w celach prawnych i w celach bezpieczeństwa”. A to oznaczać może wszystko — także te najczarniejsze z punktu widzenia prywatności użytkowników scenariusze. Jeśli jednak wierzyc Microsoftowi, to ichniejszy kill switch będzie mógł tylko usuwać lub modyfikować oprogramowanie, które zostanie ściągnięte z nowego Microsoftowego App Store’a (taki kontrolowany przez MS portal z oprogramowaniem ma zostać wprowadzony wraz z Windows 8). Kill switch nie dosięgnie więc niczego co znajduje się na pendrive, czy tego, co zostało zainstalowane z innych niż App Store miejsc. Amazon i Google już z kill switcha korzystały Na koniec przypomnijmy tylko historię Amazonu, który za pomocą kill switcha usunął z Kindle’ów książkę George’a Orwella pt. “1984” (oh the irony!), ponieważ jak się okazało, była ona sprzedawana niezgodnie z prawem. CEO Amazona nazwał potem ten ruch “głupim, bezmyślnym, bolesnym i niezgodnym z wewnętrznymi zasadami” Co sądzisz o funkcji kill switch w twoich urządzeniach? Cieszę się, że mogę być automatycznie chroniony przed złośliwym oprogramowaniem przez producenta mojego urządzenia Kill switch budzi we mnie obawy co do prywatności i bezpieczeństwa moich danych Zobacz wyniki ankiety ,igH