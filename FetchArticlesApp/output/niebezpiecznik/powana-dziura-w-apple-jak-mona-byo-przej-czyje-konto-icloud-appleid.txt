Jeśli dziś wasz iPhone lub Macbook “sam się skasował” to wiedzcie, że nie był to przypadek. Zapewne ktoś przejął wasze konto iCloud i uruchomił zdalne wymazywanie dysku twardego. Tak — przejęcie dowolnego konta AppleID/iCloud bez znajomości jego hasła jest/było możliwe: wystarczy adres e-mail ofiary i jej data urodzenia… Na czym polega atak? Dziura pozwalająca przejąć czyjeś konto znajduje (znajdowała?) się na stronie przypominania hasła do iCloud – https://iforgot.apple.com/: The Verge przetestował i potwierdził jej działanie. Miała ona polegać jedynie na modyfikacji URL-a na podstronie proszącej o podanie daty urodzenia (podstrona ta jest elementem weryfikacji użytkownika w procesie resetu hasła). A oto do czego ma dostęp osoba przejmująca czyjeś konto iCloud/AppleID (o ile użytkownik synchronizuje poszczególne typy danych z “chmurą”): Jak się zabezpieczyć? Apple wie już o problemie, zapewne stąd wynika przerwa techniczna na stronie resetu hasła. Na wszelki wypadek warto jednak zabezpieczyć się samemu i włączyć dwustopniowe uwierzytelnienie — Apple dopiero co je wprowadziło: Niestety, obecnie funkcja ta nie jest jeszcze dostępna dla wszystkich kont… Dlatego druga opcja to zmiana e-maila lub daty urodzenia na nieprzewidywalną. Można to zrobić w ustawieniach swojego AppleID, w zakładce “Hasła”. Polecamy wykonać jak najszybciej… Do czego prowadzić może przejęcie konta AppleID pisaliśmy niedawno w artykule wszystkie dane skasowane, wszystkie maile przeczytane. Podobna dziura pozwalająca na przejęcie dowolnego konta użytkownika bez znajomości jego hasła znajdowała się kilka miesięcy temu w Skype… ,Piotr Konieczny