Lane Keeping System to nowy system bezpieczeństwa, który jest wprowadzany do samochodów Forda (ale z podobnych rozwiązań korzystają także inni producenci samochodów). Zadaniem LKS jest uchronić kierowcę przed przypadkowym zjechaniem z pasa ruchu, np. na skutek zaśnięcia za kierownicą. Ochrona przed zaśnięciem za kierownicą Nawet jeśli nie przysypiasz prowadząc samochód, na pewno kiedyś zdarzyło ci się na chwile odwrócić uwagę od drogi — zmieniałeś płyty CD w radioodtwarzaczu? Pisałeś SMS-a? Efekt: brak utrzymania kierunku prowadzenia pojazdu i przypadkowe zjechanie ze swojego pasa. O wypadek w takiej sytuacji nie trudno. Według amerykańskich statystyk drogowych, 100 000 wypadków każdego roku to efekt przysypiających kierowców. Daje to: 1 500 ofiar śmiertelnych, 71 000 obrażeń i 15 miliardów dolarów strat. Dlatego Ford postanowił wyposażyć swojego Fusion w ciekawy system analizy obrazu z kamery zainstalowanej na przedniej szybie. Kiedy system wykryje zbliżanie się do krawędzi pasa, poinformuje o tym kierowcę zapaleniem kontrolki i wibracją kierownicy. Jeśli kierowca nie zareaguje, system może przejąć kontrolę i skierować samochód w kierunku środka pasa ruchu. Podobne systemy wykrywania objawów zasypiania za kierownicą stosują także Mercedes i Lexus oraz inni producenci. Kierowcy mają możliwość nadpisania “inteligencji” systemu w każdej chwili poprzez ruch kierownicy, przyśpieszenie lub zahamowanie. Pytanie jak system będzie się sprawował na drogach bez wymalowanych (lub nieczytelnych) znakach poziomych… (pozdrowienia z remontowanych odcinków krajowej 5). P.S. Jeśli Wasz samochód nie został wyposażony w taki system, a podczas jazdy czujecie się senni — zróbcie chwilę postoju, albo …zacznijcie ssać lizaka :) ,igH