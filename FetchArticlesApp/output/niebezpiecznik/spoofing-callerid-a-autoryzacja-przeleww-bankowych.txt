Okazuje się, że są w Europie banki, które potwierdzają złożenie dyspozycji przelewu w dość nietypowy (a przede wszystkim niezbyt bezpieczny) sposób. Każą klientowi zadzwonić na dany numer i sprawdzają, czy zdzwoni on z własnego telefonu. Jak można to obejść? Weryfikacja CallerID Jak informuje Giorgio Fedon, po złożeniu dyspozycji przelewu, niektóre europejskie banki wyświetlają komunikat podobny do tego: Z powyższego wynika, że atakujący, który przejmie kontrolę nad kontem bankowym ofiary, może autoryzować “zły” przelew nie posiadając dostępu do telefonu ofiary, a jedynie znając jego numer. Jak? Korzystając ze spoofingu CallerID, o którym pisaliśmy już na łamach Niebezpiecznika wielokrotnie. Spoofing CallerID W sieci dostępne są serwisy pozwalające za drobną opłatą na ustawienie dowolnego numeru telefonu “na wyjściu” połaczenia. Alternatywą jest skonfigurowanie własnej bramki VoIP (np. Asteriska) i skorzystanie z operatora, który nie blokuje spoofingu numerów. Weryfikacja po CallerID z pewnością jest dla banków tańszym rozwiązaniem (nie wysyłają SMS-ów, nie odbierają rozmów — po prostu sprawdzają kto dzwoni i zrywają połączenie). Nie można jednak powiedzieć, że bezpiecznym. O słabości CallerID jako zabezpieczenia przekonali się m.in. operatorzy telefonii komórkowej, którzy wykorzystywali ten mechanizm do uwierzytelniania przy dostępie do poczty głosowej. ,vi.curry