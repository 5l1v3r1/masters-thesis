Pierwszą fazą ataku przez trojana jest ustalenie, z jakiego systemu operacyjnego korzysta ofiara. Potem następuje ściągnięcie odpowiedniej wersji złośliwego oprogramowania. Trojan-Downloader:Java/GetShell.A. Aby zainfekować się trojanem wystarczy wejść na stronę internetową — to właśnie webowa część malware’u ma za zadanie rozpoznać system operacyjny ofiary. Wszystko zaczyna się od ataku socjotechnicznego — po wejściu na stronę WWW ofierze pojawia się aplet Java, którego akceptacja oznacza zainstalowanie kodu rozpoznającego system operacyjny i instalującego odpowiednią wersję backdoora (trojan ma trzy wersje: na Windowsa, Linuksa i Mac OS X). W zależności od systemu, po starcie trojan nawiązuje połączenie ze zdalnym serwerem po portach 8080 dla OS X, 8081 dla Linuksa i 443 dla Windowsa. Oto jak wszystkie trzy warianty trojana wykrywają antywirusy Backdoor:W32/TES.A, Backdoor:OSX/TESrel.A, Backdoor:Linux/GetShell.A. Co ciekawe, aplet nie jest podpisany cyfrowo, a malware został stworzony przy pomocy narzędzia SET. Kolejny raz apelujemy o zastanowienie się czy surfowanie po internecie z włączoną Javą jest wam niezbędne do szczęścia? ,igH