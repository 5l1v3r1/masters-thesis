Od kilku dni dostajemy od Was linki do infografiki, jaką po Open’erze na swoich stronach pochwaliła się firma Selectivv. Infografika ta przedstawia przekrój uczestników festiwalu, w rozbiciu na nie budzące kontrowersji kategorie, np. to z jakich operatorów telefonii komórkowej korzystają czy z jakich miast pochodzą. Ale firma ujawniła też, ilu uczestników Open’era stara się o dziecko, ilu aktywnie uprawia sport i ilu robi zakupy w Lidlu albo Biedronce. Skąd firma ma te dane? To wyjaśnia sama infografika — więc przytoczmy ten opis: I zanim rozłożymy to wytłumaczenie na czynniki pierwsze, przytoczmy też samą infografikę. Jak działa Selectivv (i podobne firmy profilujące użtkowników)? Darmowe aplikacje mobilne to więcej niż reklamy, które ktoś może Ci wyświetlić. To także narzędzia do zbierania informacji o Twoich planach życiowych, nawykach, a nawet o pochodzeniu lub skłonnościach seksualnych. Z aplikacji korzystasz “za darmo”, ale tak naprawdę, to ty jesteś produktem. Wszystko za sprawą tego, że smartfony mają unikatowe identyfikatory reklamowe, które aplikacja może odczytać, a następnie przesłać z odpowiednim opisem na serwery firm profilujących/reklamowych. Np.: Odbiorca tego typu komunikatów, czyli platforma reklamowa z którą developer wszedł w “deala”, może łatwo korelować poszczególne dane dotyczące tego samego użytkownika z różnych aplikacji. I nie tylko aplikacji. Platformy mogą osadzać swoje reklamy na mobilnych stronach WWW. Więc nawet jeśli nie instalujecie żadnych aplikacji, ale po prostu korzystacie z mobilnej przeglądarki internetowej, to też, w oparciu o cookies i nie tylko (sztuczek jest wiele) można Was profilować i deanonimizować. Chcesz “zresetować” swój profil reklamowy? W przypadku iPhona — wejdź w ustawienia prywatności i wypisz się z reklam lub zresetuj identyfikator. Na tym samym ekranie możesz też zobaczyć informacje na swój temat zebrane przez aplikacje:W przypadku Androida — wejdź w Ustawienia/Google/Reklamy i tam wypisz się z profilowanych reklam lub dokonaj resetu identyfikatora. Jest też jeszcze jeden ciekawy sposób, jak informuje nas czytelnik Kuba: Zgodnie z Children’s Online Privacy Protection Act (COPPA) firmy nie mogą zbierać informacji na temat użytkowników poniżej 13go roku życia (aczkolwiek nadal mogą pokazywać reklamy). Zatem jednym ze sposób na zwiększenie naszej prywatności jest ustawienie w systemie/aplikacji odpowiednio niskiego wieku. Ale uwaga, Google może wtedy zablokować konto lub poprosić o weryfikację poprzez skan dowodu. Aby być fair, trzeba jednak powiedzieć, że nie każdej firmie reklamowej zależy na poznaniu Waszych nazwisk. Ich celem jest sprzedaż produktów, wiec zbierane dane (w naprawdę ogromnej ilości!) przetwarzają masowo i algorytmicznie. Chcą np. docierać do użytkowników z grup 30+, z samochodem i dziećmi. Nazwiska uczestników tych “grup” ich nie interesują, bo celem jest po prostu pokazanie im dopasowanej do cech grupy reklamy. Wiemy gdzie chodzisz ze smartfonem w kieszeni Tu warto podkreślić, że profilować można nie tylko w oparciu o ruch z poszczególnych aplikacji do adserverów platform reklamowych, które potem odsprzedają dane do firm typu Selectivv, czyli sytuację zobrazowaną powyżej. Można też zbierać dane na temat tego, gdzie fizycznie pojawiają się telefony (por. “Osoby zainteresowane zakupem nieruchomości to osoby które odwiedziły fizycznie w ciągu ostatnich 6 miesięcy targi mieszkaniowe“). Jak to możliwe? Otóż smartfony identyfikuje się, poza sprytnymi wybiegami typu “aby wejść na teren naszego obiektu musisz zainstalować tę aplikację” przez analizowanie na danym obszarze adresów wbudowanych w smartfony kart Wi-Fi oraz Bluetooth. Wystarczy tylko rozstawić swoje anteny na danym terenie. Ale ta metoda identyfikacji jest coraz trudniejsza — od kilku lat np. Apple dba o prywatność swoich klientów poprzez regularną zmianę tego identyfikatora pomiędzy wybudzeniami telefonu, chroniąc w ten sposób użytkowników przed trackingiem. Przypomnijmy tu, że projektów mających na celu śledzenie ludzi i ich deanonimizację poprzez ich smartfony jest wiele (por. ten kosz na śmieci cię śledzi, ta wtyczka w ścianie też.) Największą popularnością cieszą się te instalowane w sklepach, dzięki czemu marketerzy wiedzą, przed którymi półkami ludzie najchętniej przystają. Dodajmy też, że niekiedy do trackingu wykorzystywane są femtocele, czyli mówiąc w uproszczeniu, małe repeatery sieci GSM, identyfikujące klienta nie po zmiennym Wi-Fi czy nie zawsze włączonym Bluetooth, a po numerach identyfikacyjnych wykorzystywanych w komunikacji z siecią telefonii komórkowej (np. T/IMSI). No to skoro już wiecie jak na warstwie technicznej można Was profilować, to teraz posłuchajcie na ile skuteczne jest takie podejście. Daliśmy się dla Was sprofilować! W sierpniu 2016 roku na naszą redakcyjną skrzynkę trafiła informacja prasowa o nowej usłudze Mobile Audience by Selectivv. Była ona zachwalana jako największy zbiór danych o użytkownikach mobile, który umożliwia dotarcie z reklamami do konsumentów podzielonych na 46 grup m.in.: osoby planujące dziecko, bywalcy galerii handlowych, mniejszości seksualne, emigranci zarobkowi W nadesłanych materiałach, Aleksander Luchowski, prezes zarządu Selectivv twierdził, że: To nas zainteresowało, oczywiście od strony wpływu na prywatność. Poprosiliśmy więc przedstawicieli Selectiv o wywiad. Rozmawialiśmy z wiceprezesem Dominikiem Karbowskim i spytaliśmy jak firma ustala wzorce zachowań oraz próbowaliśmy ustalić co może wiedzieć o jednym z naszych redaktorów. W tej rozmowie nie ujawniono wielkich szczegółów technicznych i nie wyszły na jaw bardzo pikantne szczegóły o naszym redaktorze (poza skłonnością do kart). Niemniej rozmowa była dość szczera i przybliża ona w jakiś sposób tematykę śledzenia użytkowników bezpłatnych aplikacji. Od uwiecznienia tej rozmowy minęło już trochę czasu i do tej pory leżała w naszej redakcyjnej szufladzie — nie do końca byliśmy przekonani, czy będzie ona interesująca dla naszych czytelników, ale teraz, tj. po publikacji infografiki z Open’era, która spowodowała lawinę e-maili do redakcji (i nie zawsze prawdziwych domysłów co do celów i sposobów działania firm tego typu), doszliśmy do wniosku, że jej publikacja razem z tekstem wyjaśniającym infografikę będzie dobrym pomysłem. Nie tylko przedstawimy “problem” od kuchni, ale zyskacie też szerszy wgląd w model biznesowy tego typu firm. I może się trochę uspokoicie. A może nie ;) Wywiad z Dominikiem Karbowskim z Selectivv Niebezpiecznik: Wasza firma przekonuje, że już samo pobranie aplikacji mówi coś o użytkowniku. OK. Jestem więc dziennikarzem i postanowiłem napisać artykuł o aplikacjach dla alkoholików pomagających w rzucaniu picia. Pobieram takie aplikacje i co? Czy zostanę zaliczony do grupy osób z problemem alkoholowym? Dominik Karbowski, wiceprezes Selectivv: To bardzo ekstremalny przykład, ale… nie, nie zostaniesz zaliczony do tej grupy. Po pierwsze algorytm wybiera osoby, które kilkukrotnie użyły aplikacji z danej grupy. Po drugie, istnieje jeszcze parametr „świeżości danych”. W zależności od profilu wynosi on od 1 do 3 miesięcy – jeżeli ktoś nie użył aplikacji przez określony czas, to wypada z profilu. Przykładowo, jeżeli ktoś użył Endomondo tylko raz, to nie jest zaliczany do profilu osób aktywnie uprawiających sport. Analogicznie, jeżeli ostatnim razem używał aplikacji ponad 3 miesiące temu, to pewnie nie będzie zainteresowany zakupem napoju izotonicznego. Załóżmy, że ustalacie moją płeć (to taki przykładowy parametr). Czy to się odbywa na podstawie jednej aplikacji (np. płci ustawionej w Endemodo) czy analizujecie w tym celu dane z różnych aplikacji i z tego wyciągacie wnioski? Albo pytając inaczej – jaki procent informacji (tak mniej więcej) musicie sobie wywnioskować lub potwierdzić, a jaki dostajecie na tacy od twórców aplikacji? A może istnieje jakaś mapa aplikacji z rozbiciem na to, jakich informacji dostarczają? Dane tzw. twarde – wiek, płeć, model telefonu, operator itp. – dostajemy od aplikacji lub sieci reklamowej. Dane behawioralne określamy na podstawie używanych aplikacji i przeglądanych stron, jak również fizycznej lokalizacji użytkownika w określonym czasie. Przykładowo mamy informacje twarde, że użytkownikiem jest kobieta lat 28. Wiemy, że ostatnio używa bardzo często Endomondo oraz zainstalowała Licznik kalorii. Z dużą dozą prawdopodobieństwa możemy więc przyjąć, że zaczęła dbać o swoją dietę i ciało. Korzysta również z aplikacji MyTalking Tom, używanej zwykle przez rodziców dzieci w wieku 2-3 lat. Ostatnio szukała lotów na SkyScannerze oraz hoteli na Kayaku. Wybiera się zatem gdzieś na wakacje, zapewne do ciepłych krajów, bo zaczęła dbać o figurę. Na podstawie tych wszystkich informacji zakładamy, że może być zainteresowana ubezpieczeniem dla rodziny, a gdy będzie w pobliżu sklepu sportowego wyświetlimy jej reklamę kremu do opalania i gadżetów do zabawy z dziećmi w wodzie. Czy źródłem wiedzy są wyłącznie aplikacje czy dodatkowo np. skanowanie profili użytkowników w np. social media. Jeśli to drugie też, to jak po identyfikatorze reklamowym firma wiążę czyjś profil anonimowy-reklamowy z tym prawdziwym na FB? Zbieramy dane wyłącznie z aplikacji oraz mobilnych stron WWW. Jak już mówiłem – nie interesuje nas identyfikowanie poszczególnych osób jako Jan Kowalski itd. W notce dla prasy wyczytałem, że “każdy użytkownik w momencie instalacji aplikacji jest pytany o zgodę na zbieranie tych informacji”. OK, ale sama zgoda na zbieranie to nie wszystko! Czy możemy przyjąć, że użytkownicy są świadomi wykorzystania danych akurat w ramach Mobile Audience by Selectivv? Albo inaczej – czy dostawca usługi monitoruje praktyki związane z uzyskiwaniem zgód, czy po prostu ufa deweloperom aplikacji, że zrobią to oni jak należy? Nad tym czuwa Google Play oraz Apple App Store. Jeżeli któraś aplikacja chce zbierać zbyt wiele danych niż to niezbędne, to nie przechodzi akceptacji niezbędnej do pojawienia się w sklepie z aplikacjami. Użytkownik wyraża zgodę na udostępnianie określonych informacji do celów precyzyjnego dobierania reklam – do tego właśnie wykorzystuje dane Mobile Audience. Już podzieliliście konsumentów na 46 grup. Wiemy, że jedną z nich są pielgrzymi z ŚDM. Czy macie jakieś bardzo zaskakujące, niszowe grupy np. osoby grające w warcaby fryzyjskie, snycerze albo fani rekinów foremkowych? Nie, nie mamy aż tak niszowych grup. Do tej pory nie mieliśmy okazji współpracować z reklamodawcami, którym zależałoby na dotarciu do nich [śmiech] Homoseksualiści czy kobiety w ciąży to specyficzna bardzo ukierunkowana grupa. Niektórym pewnie nie zależy na tym, żeby fakt przynależności do jednej lub drugiej był znany. I nie jest znany. O użytkowniku wiemy wiele, ale nie wiemy, że to Jan Kowalski lub Anna Nowak. Dla nas to profil, np. mężczyzna z dużego miasta, zainteresowany zdrowym trybem życie, odwiedzający galerie handlowe na Mokotowie, o określonych preferencjach seksualnych. Albo kobieta z małej miejscowości, która monitoruje przebieg ciąży. W jej miejscowości nie ma wielu sklepów z artykułami dla niemowlaków, więc może być bardziej zainteresowana zakupami przez internet niż kobiety o podobnym profilu z wielkich miast. Warto pamiętać, że nasze zbiory to tzw. big data. Przetwarzamy całe grupy, a więc dziesiątki lub setki tysięcy osób. Nie analizujemy każdego profilu oddzielnie. Napisałem apkę i chcę, by pomagała ona w śledzeniu nawyków. Czy jako deweloper muszę jakoś dogadać się z Selectivv? Jak dokładnie wygląda współpraca? Obecnie nie współpracujemy bezpośrednio z developerami aplikacji. Integrujemy całe sieci reklamowe – w tym momencie kilkanaście. To globalne sieci, jak Smaato, MoPub, Rubicon, OpenX itp. Daje nam to dostęp do ponad 200 tys. aplikacji oraz kilku milionów mobilnych stron WWW. 1 września zaczęliśmy współpracę z Google Doubleclick, co pozwoli nam podwoić zasięg. Jeżeli developer chce wyświetlać reklamy od nas, to musi nawiązać współpracę z jedną z tych sieci reklamowych. To za ich pośrednictwem wyświetlamy reklamy i to z danych udostępnionych przez sieci korzystamy. To również od sieci developer otrzymuje wynagrodzenie za emisję reklam. Co muszę zrobić, by mieć pewność niebycia uwzględnionym w bazach wykorzystywanych przez Selectivv? Czy musze koniecznie zrezygnować z ulubionych aplikacji? Nie, wystarczy zresetować indywidualny numer reklamowy. W urządzeniach z Androidem wystarczy wejść w Ustawienia > Google > Reklamy, a następnie zresetować identyfikator reklamowy (nazwy mogą się różnić w zależności od wersji). W telefonach wyposażonych w system OsX, numer reklamowy oznaczony jest jako IDFA. Po resecie jest Pan dla nas zupełnie nową osobą bez historii. Czy śledzeni użytkownicy mają jakiś wgląd w swoje dane, jak np. w Google (widać kategorie, wiek, zainteresowania jakie przypisuje nam Google) i czy mogą to zmieniać? Proszę pamiętać, że my bezpośrednio nikogo nie śledzimy tylko budujemy profile z danych pozyskanych z sieci reklamowych. Nie ma obecnie jednej procedury sprawdzania udostępnionych danych. Zainteresowana osoba powinna zgłosić się do nas osobiście ze swoim numerem reklamowym i udowodnić, że jest właścicielem danego telefonu. Dopiero wtedy możemy dać jej wgląd w dane. OK, mam dla was wyzwanie. Mój numer telefonu to 730-XXX-XXX (zadzwońcie do mnie to się przekonacie). Mój identyfikator reklamowy to (tu podałem dokładny numer). No i co możecie mi o mnie powiedzieć? Numery telefonów są dla nas niedostępne. Co do identyfikatora reklamowego, to na co dzień przetwarzamy je automatycznie i hurtowo, bez schodzenia na poziom pojedynczego użytkownika. Nie ujawniamy też danych o ich zachowaniach – mógłby to być identyfikator osoby, do której telefonu masz dostęp (np. dziewczyna, brat, rodzic). Użytkownik o tym identyfikatorze jest co prawda w naszym systemie, ale pozostawił mało danych. Chcemy go uspokoić – granie w karty online to nie grzech. Wyznanie redaktora – Podany przy wyzwaniu identyfikator reklamowy został pobrany z telefonu, który faktycznie był używany mało intensywnie. Głównie do grania w niehazardowe gry karciane i planszowe oraz bardzo rzadko do przeglądania internetu. Firma Selectivv nie chciała mi nic o nim powiedzieć dopóki nie potwierdziłem, że telefon jest faktycznie w moim posiadaniu. Musze przyznać, że to było dziwne uczucie. Całkowicie nieznana mi firma wiedziała o jednym moim hobby. Wiem, że dla nich jest to tylko pozycja w bazie danych, ale to jest bardzo dziwne uczucie. Gdy ktoś Ci mówi, że coś o Tobie wie tylko dlatego, że używasz określonego telefonu). Dobrze wiecie o dylemacie prywatność vs targetowana reklama. Załóżmy że jestem aktywistą broniącym prywatności. Obawiam się, że rozwój takich usług w przyszłości może stanowić zagrożenie jeśli jednocześnie nie będą wypracowane praktyki zapewniające, że użytkownicy dokonali świadomego wyboru. Mogę też sądzić, że to co dziś jest w miarę rozsądną usługą jutro może przeobrazić się w narzędzie dyskryminacji lub inwigilacji. Co mi poradzicie? Radzę korzystać z płatnych aplikacji. Nie mają reklam i nie pobieramy z nich żadnych informacji. Dziś wiele usług dostajemy za darmo – system operacyjny, setki tysięcy aplikacji, darmowe treści na stronach www. Musimy mieć świadomość, że jeśli coś jest za darmo, to my jesteśmy produktem. Aktualizacja Jeszcze przed publikacją tego tekstu pytaliśmy Selectivv, czy firma korzystała na Open’erze z tej samej technologii co na ŚDM. Odpowiedzi dostaliśmy przed chwilą. Dominik Karbowski stwierdził, że na obu wydarzeniach wykorzystana została dokładnie ta sama technologia, ale na ŚDM nie sprawdzano przynależności uczestników do profili behawioralnych z bazy Selectivv. Spytaliśmy tek jak odróżniono uczestników od mieszkańców/przechodniów. – Ograniczyliśmy zbieranie dane tylko do lokalizacji eventu, a więc lotniska, na którym odbywał się festiwal. Mieszkańcy Trójmiasta również przyszli na to wydarzenie. Jeśli ktoś znalazł się przypadkiem na festiwalu w trakcie jego trwania, to również go uwzględniliśmy. Warto jednak pamiętać, że festiwal odbywa się poza miastem i raczej nie trafiają tam przypadkowe osoby – wyjaśnił Dominik Karbowski. ,Marcin MajOd kilku dni dostajemy od Was linki do infografiki, jaką po Open’erze na swoich stronach pochwaliła się firma Selectivv. Infografika ta przedstawia przekrój uczestników festiwalu, w rozbiciu na nie budzące kontrowersji kategorie, np. to z jakich operatorów telefonii komórkowej korzystają czy z jakich miast pochodzą. Ale firma ujawniła też, ilu uczestników Open’era stara się o dziecko, ilu aktywnie uprawia sport i ilu robi zakupy w Lidlu albo Biedronce. Skąd firma ma te dane? To wyjaśnia sama infografika — więc przytoczmy ten opis: I zanim rozłożymy to wytłumaczenie na czynniki pierwsze, przytoczmy też samą infografikę. Jak działa Selectivv (i podobne firmy profilujące użtkowników)? Darmowe aplikacje mobilne to więcej niż reklamy, które ktoś może Ci wyświetlić. To także narzędzia do zbierania informacji o Twoich planach życiowych, nawykach, a nawet o pochodzeniu lub skłonnościach seksualnych. Z aplikacji korzystasz “za darmo”, ale tak naprawdę, to ty jesteś produktem. Wszystko za sprawą tego, że smartfony mają unikatowe identyfikatory reklamowe, które aplikacja może odczytać, a następnie przesłać z odpowiednim opisem na serwery firm profilujących/reklamowych. Np.: Odbiorca tego typu komunikatów, czyli platforma reklamowa z którą developer wszedł w “deala”, może łatwo korelować poszczególne dane dotyczące tego samego użytkownika z różnych aplikacji. I nie tylko aplikacji. Platformy mogą osadzać swoje reklamy na mobilnych stronach WWW. Więc nawet jeśli nie instalujecie żadnych aplikacji, ale po prostu korzystacie z mobilnej przeglądarki internetowej, to też, w oparciu o cookies i nie tylko (sztuczek jest wiele) można Was profilować i deanonimizować. Chcesz “zresetować” swój profil reklamowy? W przypadku iPhona — wejdź w ustawienia prywatności i wypisz się z reklam lub zresetuj identyfikator. Na tym samym ekranie możesz też zobaczyć informacje na swój temat zebrane przez aplikacje:W przypadku Androida — wejdź w Ustawienia/Google/Reklamy i tam wypisz się z profilowanych reklam lub dokonaj resetu identyfikatora. Jest też jeszcze jeden ciekawy sposób, jak informuje nas czytelnik Kuba: Zgodnie z Children’s Online Privacy Protection Act (COPPA) firmy nie mogą zbierać informacji na temat użytkowników poniżej 13go roku życia (aczkolwiek nadal mogą pokazywać reklamy). Zatem jednym ze sposób na zwiększenie naszej prywatności jest ustawienie w systemie/aplikacji odpowiednio niskiego wieku. Ale uwaga, Google może wtedy zablokować konto lub poprosić o weryfikację poprzez skan dowodu. Aby być fair, trzeba jednak powiedzieć, że nie każdej firmie reklamowej zależy na poznaniu Waszych nazwisk. Ich celem jest sprzedaż produktów, wiec zbierane dane (w naprawdę ogromnej ilości!) przetwarzają masowo i algorytmicznie. Chcą np. docierać do użytkowników z grup 30+, z samochodem i dziećmi. Nazwiska uczestników tych “grup” ich nie interesują, bo celem jest po prostu pokazanie im dopasowanej do cech grupy reklamy. Wiemy gdzie chodzisz ze smartfonem w kieszeni Tu warto podkreślić, że profilować można nie tylko w oparciu o ruch z poszczególnych aplikacji do adserverów platform reklamowych, które potem odsprzedają dane do firm typu Selectivv, czyli sytuację zobrazowaną powyżej. Można też zbierać dane na temat tego, gdzie fizycznie pojawiają się telefony (por. “Osoby zainteresowane zakupem nieruchomości to osoby które odwiedziły fizycznie w ciągu ostatnich 6 miesięcy targi mieszkaniowe“). Jak to możliwe? Otóż smartfony identyfikuje się, poza sprytnymi wybiegami typu “aby wejść na teren naszego obiektu musisz zainstalować tę aplikację” przez analizowanie na danym obszarze adresów wbudowanych w smartfony kart Wi-Fi oraz Bluetooth. Wystarczy tylko rozstawić swoje anteny na danym terenie. Ale ta metoda identyfikacji jest coraz trudniejsza — od kilku lat np. Apple dba o prywatność swoich klientów poprzez regularną zmianę tego identyfikatora pomiędzy wybudzeniami telefonu, chroniąc w ten sposób użytkowników przed trackingiem. Przypomnijmy tu, że projektów mających na celu śledzenie ludzi i ich deanonimizację poprzez ich smartfony jest wiele (por. ten kosz na śmieci cię śledzi, ta wtyczka w ścianie też.) Największą popularnością cieszą się te instalowane w sklepach, dzięki czemu marketerzy wiedzą, przed którymi półkami ludzie najchętniej przystają. Dodajmy też, że niekiedy do trackingu wykorzystywane są femtocele, czyli mówiąc w uproszczeniu, małe repeatery sieci GSM, identyfikujące klienta nie po zmiennym Wi-Fi czy nie zawsze włączonym Bluetooth, a po numerach identyfikacyjnych wykorzystywanych w komunikacji z siecią telefonii komórkowej (np. T/IMSI). No to skoro już wiecie jak na warstwie technicznej można Was profilować, to teraz posłuchajcie na ile skuteczne jest takie podejście. Daliśmy się dla Was sprofilować! W sierpniu 2016 roku na naszą redakcyjną skrzynkę trafiła informacja prasowa o nowej usłudze Mobile Audience by Selectivv. Była ona zachwalana jako największy zbiór danych o użytkownikach mobile, który umożliwia dotarcie z reklamami do konsumentów podzielonych na 46 grup m.in.: osoby planujące dziecko, bywalcy galerii handlowych, mniejszości seksualne, emigranci zarobkowi W nadesłanych materiałach, Aleksander Luchowski, prezes zarządu Selectivv twierdził, że: To nas zainteresowało, oczywiście od strony wpływu na prywatność. Poprosiliśmy więc przedstawicieli Selectiv o wywiad. Rozmawialiśmy z wiceprezesem Dominikiem Karbowskim i spytaliśmy jak firma ustala wzorce zachowań oraz próbowaliśmy ustalić co może wiedzieć o jednym z naszych redaktorów. W tej rozmowie nie ujawniono wielkich szczegółów technicznych i nie wyszły na jaw bardzo pikantne szczegóły o naszym redaktorze (poza skłonnością do kart). Niemniej rozmowa była dość szczera i przybliża ona w jakiś sposób tematykę śledzenia użytkowników bezpłatnych aplikacji. Od uwiecznienia tej rozmowy minęło już trochę czasu i do tej pory leżała w naszej redakcyjnej szufladzie — nie do końca byliśmy przekonani, czy będzie ona interesująca dla naszych czytelników, ale teraz, tj. po publikacji infografiki z Open’era, która spowodowała lawinę e-maili do redakcji (i nie zawsze prawdziwych domysłów co do celów i sposobów działania firm tego typu), doszliśmy do wniosku, że jej publikacja razem z tekstem wyjaśniającym infografikę będzie dobrym pomysłem. Nie tylko przedstawimy “problem” od kuchni, ale zyskacie też szerszy wgląd w model biznesowy tego typu firm. I może się trochę uspokoicie. A może nie ;) Wywiad z Dominikiem Karbowskim z Selectivv Niebezpiecznik: Wasza firma przekonuje, że już samo pobranie aplikacji mówi coś o użytkowniku. OK. Jestem więc dziennikarzem i postanowiłem napisać artykuł o aplikacjach dla alkoholików pomagających w rzucaniu picia. Pobieram takie aplikacje i co? Czy zostanę zaliczony do grupy osób z problemem alkoholowym? Dominik Karbowski, wiceprezes Selectivv: To bardzo ekstremalny przykład, ale… nie, nie zostaniesz zaliczony do tej grupy. Po pierwsze algorytm wybiera osoby, które kilkukrotnie użyły aplikacji z danej grupy. Po drugie, istnieje jeszcze parametr „świeżości danych”. W zależności od profilu wynosi on od 1 do 3 miesięcy – jeżeli ktoś nie użył aplikacji przez określony czas, to wypada z profilu. Przykładowo, jeżeli ktoś użył Endomondo tylko raz, to nie jest zaliczany do profilu osób aktywnie uprawiających sport. Analogicznie, jeżeli ostatnim razem używał aplikacji ponad 3 miesiące temu, to pewnie nie będzie zainteresowany zakupem napoju izotonicznego. Załóżmy, że ustalacie moją płeć (to taki przykładowy parametr). Czy to się odbywa na podstawie jednej aplikacji (np. płci ustawionej w Endemodo) czy analizujecie w tym celu dane z różnych aplikacji i z tego wyciągacie wnioski? Albo pytając inaczej – jaki procent informacji (tak mniej więcej) musicie sobie wywnioskować lub potwierdzić, a jaki dostajecie na tacy od twórców aplikacji? A może istnieje jakaś mapa aplikacji z rozbiciem na to, jakich informacji dostarczają? Dane tzw. twarde – wiek, płeć, model telefonu, operator itp. – dostajemy od aplikacji lub sieci reklamowej. Dane behawioralne określamy na podstawie używanych aplikacji i przeglądanych stron, jak również fizycznej lokalizacji użytkownika w określonym czasie. Przykładowo mamy informacje twarde, że użytkownikiem jest kobieta lat 28. Wiemy, że ostatnio używa bardzo często Endomondo oraz zainstalowała Licznik kalorii. Z dużą dozą prawdopodobieństwa możemy więc przyjąć, że zaczęła dbać o swoją dietę i ciało. Korzysta również z aplikacji MyTalking Tom, używanej zwykle przez rodziców dzieci w wieku 2-3 lat. Ostatnio szukała lotów na SkyScannerze oraz hoteli na Kayaku. Wybiera się zatem gdzieś na wakacje, zapewne do ciepłych krajów, bo zaczęła dbać o figurę. Na podstawie tych wszystkich informacji zakładamy, że może być zainteresowana ubezpieczeniem dla rodziny, a gdy będzie w pobliżu sklepu sportowego wyświetlimy jej reklamę kremu do opalania i gadżetów do zabawy z dziećmi w wodzie. Czy źródłem wiedzy są wyłącznie aplikacje czy dodatkowo np. skanowanie profili użytkowników w np. social media. Jeśli to drugie też, to jak po identyfikatorze reklamowym firma wiążę czyjś profil anonimowy-reklamowy z tym prawdziwym na FB? Zbieramy dane wyłącznie z aplikacji oraz mobilnych stron WWW. Jak już mówiłem – nie interesuje nas identyfikowanie poszczególnych osób jako Jan Kowalski itd. W notce dla prasy wyczytałem, że “każdy użytkownik w momencie instalacji aplikacji jest pytany o zgodę na zbieranie tych informacji”. OK, ale sama zgoda na zbieranie to nie wszystko! Czy możemy przyjąć, że użytkownicy są świadomi wykorzystania danych akurat w ramach Mobile Audience by Selectivv? Albo inaczej – czy dostawca usługi monitoruje praktyki związane z uzyskiwaniem zgód, czy po prostu ufa deweloperom aplikacji, że zrobią to oni jak należy? Nad tym czuwa Google Play oraz Apple App Store. Jeżeli któraś aplikacja chce zbierać zbyt wiele danych niż to niezbędne, to nie przechodzi akceptacji niezbędnej do pojawienia się w sklepie z aplikacjami. Użytkownik wyraża zgodę na udostępnianie określonych informacji do celów precyzyjnego dobierania reklam – do tego właśnie wykorzystuje dane Mobile Audience. Już podzieliliście konsumentów na 46 grup. Wiemy, że jedną z nich są pielgrzymi z ŚDM. Czy macie jakieś bardzo zaskakujące, niszowe grupy np. osoby grające w warcaby fryzyjskie, snycerze albo fani rekinów foremkowych? Nie, nie mamy aż tak niszowych grup. Do tej pory nie mieliśmy okazji współpracować z reklamodawcami, którym zależałoby na dotarciu do nich [śmiech] Homoseksualiści czy kobiety w ciąży to specyficzna bardzo ukierunkowana grupa. Niektórym pewnie nie zależy na tym, żeby fakt przynależności do jednej lub drugiej był znany. I nie jest znany. O użytkowniku wiemy wiele, ale nie wiemy, że to Jan Kowalski lub Anna Nowak. Dla nas to profil, np. mężczyzna z dużego miasta, zainteresowany zdrowym trybem życie, odwiedzający galerie handlowe na Mokotowie, o określonych preferencjach seksualnych. Albo kobieta z małej miejscowości, która monitoruje przebieg ciąży. W jej miejscowości nie ma wielu sklepów z artykułami dla niemowlaków, więc może być bardziej zainteresowana zakupami przez internet niż kobiety o podobnym profilu z wielkich miast. Warto pamiętać, że nasze zbiory to tzw. big data. Przetwarzamy całe grupy, a więc dziesiątki lub setki tysięcy osób. Nie analizujemy każdego profilu oddzielnie. Napisałem apkę i chcę, by pomagała ona w śledzeniu nawyków. Czy jako deweloper muszę jakoś dogadać się z Selectivv? Jak dokładnie wygląda współpraca? Obecnie nie współpracujemy bezpośrednio z developerami aplikacji. Integrujemy całe sieci reklamowe – w tym momencie kilkanaście. To globalne sieci, jak Smaato, MoPub, Rubicon, OpenX itp. Daje nam to dostęp do ponad 200 tys. aplikacji oraz kilku milionów mobilnych stron WWW. 1 września zaczęliśmy współpracę z Google Doubleclick, co pozwoli nam podwoić zasięg. Jeżeli developer chce wyświetlać reklamy od nas, to musi nawiązać współpracę z jedną z tych sieci reklamowych. To za ich pośrednictwem wyświetlamy reklamy i to z danych udostępnionych przez sieci korzystamy. To również od sieci developer otrzymuje wynagrodzenie za emisję reklam. Co muszę zrobić, by mieć pewność niebycia uwzględnionym w bazach wykorzystywanych przez Selectivv? Czy musze koniecznie zrezygnować z ulubionych aplikacji? Nie, wystarczy zresetować indywidualny numer reklamowy. W urządzeniach z Androidem wystarczy wejść w Ustawienia > Google > Reklamy, a następnie zresetować identyfikator reklamowy (nazwy mogą się różnić w zależności od wersji). W telefonach wyposażonych w system OsX, numer reklamowy oznaczony jest jako IDFA. Po resecie jest Pan dla nas zupełnie nową osobą bez historii. Czy śledzeni użytkownicy mają jakiś wgląd w swoje dane, jak np. w Google (widać kategorie, wiek, zainteresowania jakie przypisuje nam Google) i czy mogą to zmieniać? Proszę pamiętać, że my bezpośrednio nikogo nie śledzimy tylko budujemy profile z danych pozyskanych z sieci reklamowych. Nie ma obecnie jednej procedury sprawdzania udostępnionych danych. Zainteresowana osoba powinna zgłosić się do nas osobiście ze swoim numerem reklamowym i udowodnić, że jest właścicielem danego telefonu. Dopiero wtedy możemy dać jej wgląd w dane. OK, mam dla was wyzwanie. Mój numer telefonu to 730-XXX-XXX (zadzwońcie do mnie to się przekonacie). Mój identyfikator reklamowy to (tu podałem dokładny numer). No i co możecie mi o mnie powiedzieć? Numery telefonów są dla nas niedostępne. Co do identyfikatora reklamowego, to na co dzień przetwarzamy je automatycznie i hurtowo, bez schodzenia na poziom pojedynczego użytkownika. Nie ujawniamy też danych o ich zachowaniach – mógłby to być identyfikator osoby, do której telefonu masz dostęp (np. dziewczyna, brat, rodzic). Użytkownik o tym identyfikatorze jest co prawda w naszym systemie, ale pozostawił mało danych. Chcemy go uspokoić – granie w karty online to nie grzech. Wyznanie redaktora – Podany przy wyzwaniu identyfikator reklamowy został pobrany z telefonu, który faktycznie był używany mało intensywnie. Głównie do grania w niehazardowe gry karciane i planszowe oraz bardzo rzadko do przeglądania internetu. Firma Selectivv nie chciała mi nic o nim powiedzieć dopóki nie potwierdziłem, że telefon jest faktycznie w moim posiadaniu. Musze przyznać, że to było dziwne uczucie. Całkowicie nieznana mi firma wiedziała o jednym moim hobby. Wiem, że dla nich jest to tylko pozycja w bazie danych, ale to jest bardzo dziwne uczucie. Gdy ktoś Ci mówi, że coś o Tobie wie tylko dlatego, że używasz określonego telefonu). Dobrze wiecie o dylemacie prywatność vs targetowana reklama. Załóżmy że jestem aktywistą broniącym prywatności. Obawiam się, że rozwój takich usług w przyszłości może stanowić zagrożenie jeśli jednocześnie nie będą wypracowane praktyki zapewniające, że użytkownicy dokonali świadomego wyboru. Mogę też sądzić, że to co dziś jest w miarę rozsądną usługą jutro może przeobrazić się w narzędzie dyskryminacji lub inwigilacji. Co mi poradzicie? Radzę korzystać z płatnych aplikacji. Nie mają reklam i nie pobieramy z nich żadnych informacji. Dziś wiele usług dostajemy za darmo – system operacyjny, setki tysięcy aplikacji, darmowe treści na stronach www. Musimy mieć świadomość, że jeśli coś jest za darmo, to my jesteśmy produktem. Aktualizacja Jeszcze przed publikacją tego tekstu pytaliśmy Selectivv, czy firma korzystała na Open’erze z tej samej technologii co na ŚDM. Odpowiedzi dostaliśmy przed chwilą. Dominik Karbowski stwierdził, że na obu wydarzeniach wykorzystana została dokładnie ta sama technologia, ale na ŚDM nie sprawdzano przynależności uczestników do profili behawioralnych z bazy Selectivv. Spytaliśmy tek jak odróżniono uczestników od mieszkańców/przechodniów. – Ograniczyliśmy zbieranie dane tylko do lokalizacji eventu, a więc lotniska, na którym odbywał się festiwal. Mieszkańcy Trójmiasta również przyszli na to wydarzenie. Jeśli ktoś znalazł się przypadkiem na festiwalu w trakcie jego trwania, to również go uwzględniliśmy. Warto jednak pamiętać, że festiwal odbywa się poza miastem i raczej nie trafiają tam przypadkowe osoby – wyjaśnił Dominik Karbowski. ,Marcin Maj