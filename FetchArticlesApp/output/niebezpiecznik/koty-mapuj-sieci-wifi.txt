Coco to kot. Coco lubi szwendać się po okolicy. A właścicielem Coco jest Nancy, której wnuczka ma męża — hackera. Gene, bo o nim mowa postanowił zrobić z Coco użytek większy niż tylko maszynkę do zabijania myszy i paczania. Gene wyposażył Coco w obrożę, która sniffuje sieci Wi-Fi… Warcating? Informacje na temat sieci Wi-Fi zbierały już drony, samochody Google. Zbieracie także i wy… Mało kto wie, ale każdy smartphon, czy to iPhone, czy Android, jeśli korzysta z aplikacji map Google to raportuje do producenta swoją lokalizacje wraz z informacją o sieciach Wi-Fi które widzi jego antena. Ta baza jest wykorzystywana do szybkiego określenia położenia użytkownika, kiedy sygnał GPS na to nie pozwala. Teraz do smartphonów w waszych kieszeniach i krążących po ulicach samochodach Google najwyraźniej przyszedł czas na koty… Jedno trzeba przyznać, koty na pewno wzbudzają mniejsze podejrzenia niż obładowany kamerami samochód Google… WarKitteh WarKitteh to obroża, jaką Gene zaprojektował dla Coco. Składa się na nią Spark Core, kartę Wi-Fi i moduł GPS z baterią. O tym do czego jest zdolna WarKitteh, Gene opowie na nadchodzącym DEFCON-ie w trakcie prezentacji o uroczym tytule “Jak uzbroić swojego zwierzaka“. Zastanawiamy się, czy w trakcie prezentacji pojawi się standardowy w tego przypadkach FUD. Że dużo sieci WEP i Otwartych, a przecież “one takie niebezpieczne”. Szkoda, że nikt z wardriverów nie pokusi się o sprawdzenie, czy przypadkiem do skorzystania z tego typu sieci nie jest wymagane np. zestawienie tunelu VPN, które wymaga już wieloetapowego uwierzytelnienia… Na chwilę obecną wyniki są dość przeciętne; w 3 godziny Coco udało się zmapować 23 sieci. Chyba Gene powinien wypuścić za Coco jakiegoś psa… PS. Jak informuje Wired, początki Gene nie były łatwe. Wcześniejszy prototyp mappera był oparty o telefon komórkowy, który jeden z “testowych” kotów po prostu zgubił “w akcji”. ,vi.curry