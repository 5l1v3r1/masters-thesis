Albo po 17:00. Dlaczego? Bo w tych godzinach obronność kraju jest, jak donoszą media, znacznie obniżona. W dniu dzisiejszym szwajcarskie siły powietrzne nie zareagowały, kiedy nad kraj wleciał porwany pasażerski samolot. Wojskowi tłumaczą się teraz, że “mają ograniczony budżet i muszą priorytetyzować”. Interwencje podejmujemy tylko w godzinach pracy Samolot pasażerski Boeing 767 Etiopijskich linii lotniczych zmierzający z Addis Ababa do Rzymu i mający na pokładzie 202 pasażerów został porwany przez drugiego pilota. Tuż przed 6 rano wleciał w przestrzeń powietrzną Szwajcarii, ale jej siły powietrzne nie zareagowały. Ich rzecznik, Juerg Nussbaum tłumaczył później, że o ile Szwajcaria monitoruje przestrzeń powietrzną nad swoim krajem przez całą dobę, to interwencje podejmuje tylko w godzinach pracy …które zaczynają się dopiero po 8:00 rano. Obiecał jednak “zwiększyć zatrudnienie w Siłach Powietrznych i podejmować w przyszłości więcej interwencji”. O ile tłumaczenia mogą brzmieć absurdalnie, to warto zauważyć, że być może spokój Szwajcarów jest uzasadniony. Samolot nie robił beczek w powietrzu, a jego pilot nie zamierzał wbijać się w żaden ze szwajcarskich budynków — chciał poprosić o azyl w Szwajcarii. Mało tego, w przestrzeń powietrzną wleciał w eskorcie francuskich i włoskich myśliwców i szczęśliwie wylądował w Genewie. Czy kolejne 2 myśliwce cokolwiek zmieniłyby w tej sytuacji? Jak porwano samolot? Drugi pilot wykorzystał moment, w którym pierwszy pilot poszedł do toalety. Zamknął się w kabinie i przejął stery. Niestety zamiast wymarzonego azylu czeka go postawienie zarzutów porwania, za co grozi 20 lat w więzieniu. Ta sytuacja jest piękną ilustracją do zarządzania ryzykiem. Jest wysoka stawka (życie co najmniej 202 osób) i ograniczony budżet blokujący natychmiastowe podjęcie reakcji. Ale jest również łagodzący czynnik zewnętrzny (myśliwce sojuszników). Budzić pilotów? Widzicie, jak łatwo można przełożyć to na projekty związane z IT? Nie, to dodamy jeszcze jeden szczegół: Prasa pisze, że użytkow^Wpasażerowie nie zorientowali się, że coś jest nie tak, dopóki samolot nie wylądował w Genewie, zamiast w Rzymie… a tymczasem, na Reddicie jeden z pasażerów opisuje sytuację “od kuchni” zupełnie inaczej. Dziękujemy Szymonowi, którzy poinformował nas o dzisiejszym incydencie w Szwajcarii ,igH