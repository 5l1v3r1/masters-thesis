Symantec wykrył backdoora dla systemu Linux, który wykorzystuje własny protokół komunikacyjny aby jak najdłużej pozostać niedostrzeżonym na zainfekowanym systemie. Prawdopodobnie to właśnie ten kod został użyty w ataku na serwerownię Hetzner w maju. SSHD backdoor Backdoora ciężko jest wykryć ponieważ wstrzykuje swoją transmisje w istniejący ruch SSH (który jest de facto szyfrowany). Złośliwy kod na zainfekowanym serwerze zbiera informacje takie jak hostname, IP address, port, hasło, klucz SSH i nazwę użytkownika, które następnie szyfruje i wysyła do C&C. Komendy od atakującego przesyłane do zainfekowanego hosta odbierane są po wykryciu w komunikacji protokołem SSH specjalnego słowa-klucza “:!;.“, po którym następują komendy dla backdoora. Symantec zdradza że implementacja takiego backdoora wynikała ze świadomości atakujących iż systemy bezpieczeństwa i monitoringu Hetznera mogą łatwo wychwycić ich aktywność polegającą na tworzeniu nowych plików lub podejrzanego ruchu. Jak wykryć backdoora na swojej maszynie? Ponieważ sekwencja :!;. nie jest zapisywana w logach SSH, aby wykryć backdoora trzeba zastosować jedną z poniższych metod: Zrobić zrzut pamięci procesu SSHD i wyszukać w nim następujących ciągów ([VALUE] przyjmuje różne wartości): key=[VALUE] dhost=[VALUE] hbt=3600 sp=[VALUE] sk=[VALUE] dip=[VALUE] Skorzystać z tego skryptu ,Błażej Malczak