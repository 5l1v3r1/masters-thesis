Power Pwn to kolejny po Pwnie Express produkt, który wyglądem przypomina niegroźne wyposażenie biura, a w rzeczywistości jest urządzeniem umożliwiającym pentesterom “ciche” przeniknięcie do firmowej sieci z zewnątrz. Power Pwn Idea jest prosta. Podmień prawdziwą listwę na Power Pwn, podepnij ją do wewnętrznej firmowj sieci i licz na to, że nikt nie zorientuje się, że wykorzystywane w biurze listwy wyglądają trochę inaczej… Co listewka potrafi? Ma wbudowany modem 3G/GSM Rozgłasza sieć Wi-Fi b/g/n Paruje się po BlueTooth Ma 16GB dysk twardy (w sam raz do załadowania narzędzi dla pentesterów) …i o czywiście umożliwia wykorzystanie kilku 120/240V gniazdek :) Z ciekawych funkcji, Power Pwn automatycznie omija zabezpieczenia NAC/802.1x/Radius i wystawia SSH po 3G. Można także wysyłać jej polecenia poprzez …SMS. Tuneluje się na zewnątrz omijając firewalle, zestawiając zaszyfrowane połączenie (przy wsparciu proxy dla HTTP, SSH-VPN i OpenVPN). W standardzie, na listwie znajduje się Debian 6 z Metasploitem, Fast-Trackiem, w3afem, Kismetem, Aircrackiem, SSLstripem, nmapem, Hydrą, dsniffem, Scapym, Ettercapem, oraz SET-em. Zdecydowanie Power Pwn będzie ciekawym prezentem dla najbliższych pentesterów na gwiazdkę — chociaż obecnie nie można jej kupić, to można już składać zamówienia. Cena? 4 500 PLN… :) PS. Projekt powstał przy dofinansowaniu DARPA… Warto też pamiętać o podobnych projektach, np. Wi-Fi Pineapple — cel ten sam, wykonanie i metody inne. PPS. Jeśli chcecie poznać inne metody przenikania do sieci komputerowych, zapraszamy na nasze szkolenie z bezpieczeństwa sieci komputerowych (22-24 sierpnia w Warszawie). ,Piotr Konieczny