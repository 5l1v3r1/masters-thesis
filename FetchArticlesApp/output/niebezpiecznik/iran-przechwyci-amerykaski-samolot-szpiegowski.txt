Amerykański drone, czyli bezzałogowy samolot szpiegowski został przechwycony przez Irańczyków. Pokazano go w telewizji w nienaruszonym stanie, informując, że Irańczycy przejęli kontrolę nad maszyną w powietrzu… Przechwytywanie drone’ów To jak drone RQ-170 produkcji Lockheed Martina wpadł w ręce Irańczyków pozostaje tajemnicą. Brak uszkodzeń na zdjęciach pokazanych w narodowej telewizji sugeruje, że nie doszło do “zestrzelenia”. Amerykanie twierdzą: “malfunction” — ale ciężko jest w to uwierzyć, bo jak informuje BBC, drony mają system awaryjny, który w razie awarii sterowania ma automatycznie sprowadzić samolot do bazy. Irańczycy z kolei sugerują, że do przechwycenia drone’a skorzystali z “elektronicznej zasadzki”. Cokolwiek to znaczy. W oficjalnym oświadczeniu podano, że Irańczycy przejęli kontrolę nad dronem w powietrzu i wylądowali nim bez znacznych uszkodzeń. Przypomnijmy, że udane ataki na feed video drone’ów już się zdarzały a i wirusy dronom nie są obce. Może teraz udało się złamać kanał służący do sterowania maszyną? Według doniesień medialnych, Rosjanie i Chińczycy są żywo zainteresowani nową zabawką Irańczyków. A może to droń, tfu, koń trojański? I za chwilę będziemy mieli powtórkę z rozrywki. :-) ,Piotr Konieczny