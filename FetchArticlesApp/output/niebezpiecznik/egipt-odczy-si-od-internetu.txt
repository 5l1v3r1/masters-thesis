Najpierw władze unieruchomiły DNS-y, ale Egipcjanie szybko przełączyli się na zagraniczne serwery nazw. Rząd rozkazał więc egipskim ISP zaprzestanie rozgłaszania krajowych prefiksów BGP. To w kilkadziesiąt minut skutecznie odcięło egipski internet od reszty świata. Wojna w Egipcie. 80 milionów Egipcjan bez sieci Zapewne wiecie, że Egipcjanie protestują przeciw swojemu prezydentowi. Płoną budynki rządowe, a na ulicach gaz, armatki wodne i czołgi — trwają walki. Rząd wpadł więc na pomysł, że utrudni demonstrantom skrzykiwanie się na rozpierduchy, odcinając im dostęp do serwisów społecznościowych …i reszty internetu. Przy okazji wycięto również pakietową transmisję danych przez telefonię komórkową, a nawet SMS-y. Poniżej wykres przedstawiający zanikanie egipskich prefiksów w BGP (czyli krajowych zakresów IP, które w celu utrzymania łączności ze światem muszą być stale przekazywane do zagranicznych routerów). Wszystko zaczęło się w piątek wieczorem. Jak skorzystać z internetu w Egipcie? Jak na razie jedynym sposobem jaki pozostał na skorzystanie z internetu w Egipcie jest …modem i połączenia dial-up. Francuski operator udostępnił Egipcjanom darmowy dostęp do internetu pod numerem +33172890150 (login ‘toto‘, hasło ‘toto‘), skorzystać z niego może każdy, kto ma telefon i może wykonywać połączenia na numery międzynarodowe. Egipt (jeszcze) ich nie blokuje. Cenzura internetu coraz powszechniejsze Nie od dziś, państwa które mają “wewnętrzne problemy polityczne” decydują się na cenzurę internetu. Zazwyczaj forma jest łagodna — wycięcie dostępu do “nieodpowiednich” URL-i, które co sprytniejszy mieszkaniec reżimowego kraju może sobie obejść tunelując się przez jakieś proxy. Egipt pokazał, że da się inaczej, szybciej, łatwiej, skuteczniej. I szczerze mówiąc, obawiam się, że to może być początek nowej mody… Jak zauważa Jajcuś, taki sieciowy blackout to dziwna logika: Co byś zrobił, gdyby rząd odciął Ci internet? Krzyknął "FUUUUU..." i wyszedł na ulicę rzucać kamieniami w czołgi Odpalił węża na telefonie, pograł w Chińczyka Odwiedził w końcu znajomych, porozmawiał z rodziną... Zobacz wyniki ankiety Nie rzucim sieci skąd nasz ród… W kontekście tej sytuacji w Egipcie, nie sposób nie zdać pytania, czy podobne “odcięcie od internetu” jest możliwe także w Polsce? Technicznie tak. Prawnie odpowiednie ustawy już próbowano przepychać: 18. stycznia 2010 rząd, pod pretekstem walki z hazardem w internecie, przyjął projekt ustawy wprowadzającej listę zakazanych w Polsce stron internetowych. Według niej, strony na listę zgłaszać mogą policja, skarbówka i celnicy. Jeśli sąd uznałby zgłoszenie za zasadne, operatorzy mieliby 6 godzin na jej zablokowanie. …i wszystko wskazuje na to, że niebawem Rejest Stron i Usług Niedozwolonych się ziści. Smutne to czasy, kiedy na poważnie zaczynamy rozważać RFC1149, jako jedyną możliwą opcję na “stabilne” połączenie z internetem… P.S. Trochę mnie dziwi brak “hacktywizmu” w tym temacie… ,Piotr Konieczny