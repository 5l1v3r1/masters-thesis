Zaledwie przedwczoraj opisaliśmy jak w internecie atakują się nawzajem Izrael i Palestyna. Okazuje się jednak, że jest i trzeci gracz — wielokrotnie przyłapywane na atakach komputerowych Chiny. Informacje na temat Żelaznej Kopuły wykradzione Żelazna kopuła jest systemem antyrakietowym używanym przez Izrael od 2011 roku. Już w pierwszych miesiącach pracy tego systemu dostęp do sieci komputerowej z nim powiązanej uzyskali Chińczycy. Jak tego dokonali? Jak zwykle… wysyłając phisherskie e-maile do trzech firm będących kontrahentami izraelskiego IDF-u; Elisra Group, Israel Areospace Industries (IAI) oraz Rafael Advanced Defense Systems. Jak ujawnia CyberESI, oprócz dostępu do dokumentacji Żelaznej Kopuły, Chińczycy mieli się także interesować rakietami Arrow III i izraelskimi dronami. Przez 4 miesiące Chińczycy instalowali także konie trojańskie i inne złośliwe oprogramowanie. Poszkodowane firmy szacują, że w sumie wykradziono ok. 700 plików (ok. 762MB danych). Co ciekawe, część z dokumentacji i technologii wcale nie jest autorstwa izraelskich firm a …Amerykanów. Technologie te zostały użyczone w ramach partnerstwa i winny być pilnie strzeżone. Kto dokonał ataku? Ataku mieli dokonać chińscy wojskowi hackerzy z tzw. jednostki wojskowej 61398, nazywani też grupą APT1 (oraz Comment Crew lub Byzantine Candor). Na swoim koncie mają przeszło 160 ujawnionych, udanych ataków. Głównie wycelowanych w amerykańskie firmy. Charakterystyka ich pracy wskazuje, że są finansowani przez rząd i pracują w regularnych godzinach pracy. Kilka dni temu, FBI oskarżyło 5 Chińczyków o przynależność od jednostki 61398. ,vi.curry