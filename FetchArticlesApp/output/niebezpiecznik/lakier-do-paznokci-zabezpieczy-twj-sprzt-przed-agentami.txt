Szyfrowanie dysku twardego nie jest w stanie uchronić nas przed wszystkimi atakami. Służby coraz częściej uciekają się do fizycznej ingerencji w nasz sprzęt (np. poprzez dodanie do naszego laptopa “złośliwego” komponentu — sprzętowego backdoora). Dlatego warto wiedzieć jak zabezpieczyć swój sprzęt aby jego ewentualne “rozkręcenie” przez agenta zostało przez nas wykryte. Zwłaszcza, jeśli zdarza ci się zostawiać swoj laptopa bez nadzoru w sylwestrową noc albo odwiedzasz z nim lotniska… No i jeśli jesteście paranoikami, albo drugim Snowdenem ;) Szyfrowanie dysku twardego nie gwarantuje 100% bezpieczeństwa Pełne szyfrowanie dysku twardego nie zawsze jest w stanie uchronić nas przed tzw. atakiem złośliwej pokojówki, czyli osoby która wejdzie do naszego pokoju i dostanie się do naszego komputera, kiedy my jemy śniadanie. Wykrycie tego, że padliśmy ofiarą o ochrona naszych danych w dużej mierze zależy od tego, czy w porę zorientujemy się, że ktoś fizycznie ingerował w nasz sprzęt. A o tym, że obcy wywiad lubi zaglądać w sprzęt komputerowy “turystów” pisaliśmy ponad rok temu w artykule pt. “Miętówkami w agentów” opisujący wycieczkę do Chin. Zresztą nie trzeba daleko szukać; Gazeta Wyborcza publikując wyznania kolegi agenta Tomka także ujawniła, że CBA “przegląda” zostawione przez dziennikarzy w depozycie telefony (ale w tym przypadku agenci zapewne ograniczają się do przeglądania niezabezpieczonych PIN-em telefonów lub metod software’owych typu ENCASE/FTK, a nie wszczepiania sprzętowych backdoorów). Amerykanie też potrafią w niezauważony sposób dostać się do sprzętu i umieścić w nim sprzętową pluskwę — zaledwie wczoraj opisaliśmy zespół ANT, który dostarcza tego typu narzędzi. Przypomnijmy też, że Amerykanom udało się zbackdoorować faks Unii Europejskiej. Jak wykryć, że ktoś rozkręcił nas sprzęt? Najlepiej cały czas mieć go na oku …ale to może nie być możliwe — mało kto pływa z laptopem w hotelowym basenie; dodatkowo na większości lotnisk służby mogą (zgodnie z prawem!) zabrać nasz sprzęt do “analizy” (to właśnie wtedy dyski twarde mogą zostać zobrazowane a niektóre układy podmienione na “złośliwe”). Ze względu na powyższe warto zastosować techniki, które w swoim wykładzie w trakcie 30C3 przedstawili Eric Michaud oraz Ryan Lackey. Jedną z nich jest stworzenie “plomby” na każdej śrubce przy pomocy lakieru do paznokci (ale metalizowanego, czy też z dodatkiem “brokatu”). Lakier ten stworzy “losowy”, unikatowy układ brokatu. Teraz wystarczy zrobić zdjęcie każdej pieczęci i porównywać “plomby” z ich zdjęciami przed uruchomieniem komputera. Do porównania badacze zalecają oprogramowanie komputerowe korzystające z algorytmów wykorzystywanych przez astronomów, którzy przy pomocy tej techniki wykrywają zmiany w położeniu gwiazd na niebie. Musicie przyznać, że powyższe zdjęcie lakieru do poznokci przypomina rozgwieżdżone niebo… Nawet jeśli Chińczycy lub Amerykanie dysponują tym samym typem lakieru (albo zechcą skorzystać z naszego, którego nie zabraliśmy z hotelowego pokoju wychodząc…) to raczej nie uda im się dokładnie odtworzyć takiego samego ułożenia brokatu w plombie. Uwierzytelnienie przez nienaruszoną plombę Co ciekawe, Eric i Ryan pracują nad oprogramowaniem do dwuetapowego uwierzytelnienia użytkownika, które będzie wymagało dostarczenia 2 zdjęć (przed i po) odpowiednich plomb, zanim zezwoli użytkownikowi na logowanie do zaufanej usługi. Ludzie są leniwi — badacze spodziewają się, że nie wszyscy będą przykładali się do weryfikowania plomb, a taki sposób uwierzytelniania ma to wymusić. Idealne rozwiązanie dla dziennikarzy lub pracowników w zagranicznych delegacjach, którzy przez VPN z zaatakowanej maszyny mieliby uzyskać dostęp do cennych danych na macierzystych serwerach. Powyższe, jak sugerują badacze, warto stosować z “fałszywymi” plombami, tj. takimi, które wyglądają jak celowo pozostawione zabezpieczenia chroniące sprzęt przed fizyczną ingerencją, ale tak naprawdę nikt ich nie sprawdza — służa jedynie opóźnieniu działań atakującego, który przecież nie wie, co jest, a co nie jest prawdziwą plombą. PS. Eric i Ryan pokazali też, że służby wcale nie muszą być we współpracy z hotelami. Zamki do pokojów otwierają sobie sami, m.in. za pomocą takich narzędzi bruteforce’ujących poprawny układ klucza: Zapis całego ich wystąpienia znajdziecie poniżej: PPS. Są jeszcze lakiery widoczne tylko w UV… ;) ,igH