Karsten Nohl zademonstrował narzędzia, które pozwalają każdemu na przechwytywanie i podsłuchiwanie pakietowej transmisji danych w sieciach GSM. Podsłuchiwanie GPRS Technologia GPRS (General Packet Radio Service) umożliwia szyfrowanie danych, ale większość operatorów GSM albo całkowicie wyłącza szyfrowanie transmisji albo stosuje słabe, łatwe do złamania szyfry (GPRS-A5). Według Nohla, żaden z operatorów nie stosuje silniejszej 128-bitowej wersji szyfrowania. W skrócie, metoda Nohla polega na wymuszeniu w telefonie ofiary nieszyfrowanego połączenia (atak MITM z fałszywą stacją bazową, która nie wspiera szyfrowania) albo na sniffowaniu zaszyfrowanego ruchu i rozszyfrowaniu go przy pomocy tablic tęczowych. Nohl w swoich atakach wykorzystał przerobiony telefon Motorolę C-123. Na koniec wspomnijmy, że Nohl nie od wczoraj zajmuje się tematyką bezpieczeństwa danych przesyłanych przez sieci telefonii komórkowej. Warto zapoznać się z jego wcześniejszymi pracami związanymi z podsłuchiwaniem rozmów w sieciach GSM. ,igH