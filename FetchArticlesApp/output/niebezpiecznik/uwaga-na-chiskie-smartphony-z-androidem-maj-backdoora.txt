W telefonach chińskiej marki Coolpad (sprzedawane także w Polsce) wykryto fabrycznie instalowaną “tylną furtkę”, której badacze nadali nazwę CoolReaper. Branża jest zgodna, że CoolReaper przekracza swoją funkcjonalnością inne znane nam backdoory w telefonach, które na upartego rzeczywiście możnaby usprawiedliwiać “potrzebami diagnostyki”. Podejrzane reklamy Coolpad (produkujący smartphony również pod markami takimi jak Danzen lub Halo) to piąty co do wielkości producent telefonów w Chinach, przebijający wynikami swoich sprzedaży nawet takie marki jak Apple i Samsung. Firma prowadzi również eksport do innych krajów Azji, do USA i Europy Zachodniej, także Polski. Badacze z Palo Alto wzięli sprzęt tego producenta na tapet ze względu na mnogość skarg użytkowników na non-stop pojawiające się na nim reklamy. Po bliższemu przyjrzeniu się 77 wersjom ROM-ów z Coolpadów, które pracują pod kontrolą systemu Android, w aż 64 z nich odkryto podejrzany kod, który swoimi funkcjami mocno sugeruje funkcję backdoora, ponieważ umożliwia zdalne zarządzanie telefonem przez producenta. Oto akcje, jakie są dostępne (naturalnie, bez wiedzy użytkowników): Wysyłanie wiadomości SMS i MMS Wykonywanie rozmów telefonicznych Namierzanie lokalizacji telefonu Wgrywanie plików na telefon, w tym instalacja aplikacji Zdalne uruchamianie aplikacji Aktualizacje firmware (OTA) Wyświetlanie reklam Czytanie wiadomości użytkownika Sprawdzanie kontaktów i historii połączeń Co ciekawe, o backdoorze użytkownik nie dowie w żaden sposób ani poprzez zainstalowanie antywirusa, ani poprzez inne aplikacje monitorujące. Kod jest mocno zaszyty w systemie. Dodatkowo, interfejs kontrolujący CoolReapera jest zarządzalny z zewnątrz, a więc istnieje ryzyko, że ktoś kto przeprowadzi dokładniejszą analizę protokołu komunikacyjnego, wpadnie na to jak rozmawiać z backdoorem bezpośrednio (obecnie polecenia wydawane są jedynie z serwerów producenta). Backdoor równowagą dla ceny Jak wskazują badacze, główną motywacją producenta dla umieszczenia tego rodzaju podejrzanych funkcji jest przede wszystkim chęć zysku z reklam oraz instalowanych bez wiedzy użytkownika gier (zapewne to równoważy niskie ceny urządzeń). Przykładowy model, Spice Mi-515, Coolpad to telefon z 4-rdzeniowym procesorem, 1 GB RAMu, ekranem IPS, aparatem 5Mpx i baterią 2000mAh oraz DualSimem wyceniany jest na zaledwie 130 euro, znacznie poniżej ceny analogicznych produktów dużych marek japońskich, koreańskich lub amerykańskich. Po zwróceniu uwagi na szkodliwe funkcje CoolReapera, producent obiecał usunąć funkcje backdoora z urządzeń. Ponowna analiza skłania jednak badaczy do podważenia dobrych intencji producenta — wszystko wskazuje na to, że jedynie zmienił on nazwę jednego ze złośliwych kompontentów z (CD_DMP.apk) na bardziej enigmatyczną (GoogleGmsFramework.apk) celem ukrycia jej… Jeśli więc ktoś z Was myślał o tanim prezencie pod choinkę, zdecydowanie lepiej wydacie te pieniądze kupując sobie coś innego niż tego smartphona ;) ,Tomasz Romanowski