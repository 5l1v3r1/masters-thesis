Raport amerykańskiego Kongresu ujawnił, że od 2007 roku odnotowano 4 ataki na amerykańskie satelity. Jeden z ataków zakłócił pracę satelity na 12 min. Hackowanie satelity Terra AM-1 Atak miał nastąpić z naziemnej stacji “satelitarnej” w Norwegii. Jak pisze BusinessWeek, intruzom udało się najpierw podpiąć do sieci komputerowej w budynku stacji, a następnie stamtąd uzyskać pełny dostęp do satelity Terra AM-1 należącej do systemu NASA Landsat-7. Raport nie ujawnia do jakich danych atakujący mieli dostęp (szczegóły zostały utajnione). Wiadomo jedynie, że pomimo pełnego dostępu do satelity (możliwość wydawania dowolnych komend), atakujący nie zdecydowali się na przejęcie całkowitej kontroli. Atakowane satelity są częścią programu monitoringu zmian w pogodzie. Oczywiście Amerykanie oskarżają Chińczyków, a Chińczycy oczywiście zaprzeczają. A i tak wszyscy wiedzą, że pierwszą osobą, która hackowała amerykańskie satelity był kilkunastoletni Doogie Howser, lekarz medycyny ;) Podziękowania dla Marcina, Wojtka i Michała ,Piotr Konieczny