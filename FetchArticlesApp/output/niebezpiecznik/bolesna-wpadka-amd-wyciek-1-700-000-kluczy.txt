AMD przypadkowo umożliwiło pobranie 1.7 miliona kluczy licencyjnych do gry DiRT 3. Za błąd odpowiedzialne jest tzw. głębokie ukrycie — ktoś, nie wiadomo z jakiego powodu, wystawił plik z kluczami na webserwerze AMD i w dodatku zapomniał o zabezpieczeniu katalogu np. za pomocą .htaccess. Klucze do DiRT 3 Gra DiRT 3, dzięki umowie pomiędzy AMD i Codemasters, jest udostępniana do pobrania za darmo każdemu, kto kupi kartę graficzną ATI. Problem w tym, że kody promocyjne pozwalające na pobranie gry z platformy Steam zostały niechcący upublicznione na webserwerze AMD4u.com. Plik z kodami zajmuje ok 35 MB. Bohaterzy wpadki oświadczyli już, że korzystanie z tych kodów jest nielegalne, ale nie podjęli jeszcze żadnych kroków w stosunku do tych, którzy z nich skorzystali — i nie wiadomo, czy podejmą. Warto w najbliższych dniach uważać na osoby, które będą chciały nam sprzedać grę DiRT 3 po promocyjnej cenie — może się bowiem okazać, że gratisem do gry będzie otrzymanie bana od Valve… ;-) Swoją drogą, dobry sposób na promocję gry w kręgach osób zainteresowanych bezpieczeństwem… ,igH