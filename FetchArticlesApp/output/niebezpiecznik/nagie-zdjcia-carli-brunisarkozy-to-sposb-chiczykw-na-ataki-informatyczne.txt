A raczej obietnica obejrzenia nagich zdjęć po kliknięciu w załącznik. Oprócz Carli, dyplomatów łapano także na fałszywe plany ataku na Syrię. Efekt? Penetracja (nomen omen) serwerów pięciu ministerstw zagranicznych europejskich krajów: Czech, Portugalii, Bułgarii, Łotwy i Węgier. “Hackowanie jest tak proste, że nie można mu się oprzeć” Ataki zaczęły się już w 2010 roku i były skierowane tylko i wyłącznie w dyplomatów. Badacze z FireEye ustalili, że stoją za nimi Chińczycy powiązani z grupą Ke3Chang, która już wcześniej próbowała przeprowadzać ataki ukierunkowane na ludzi z sektorów takich jak polityka, IT i przemysł. Przez tydzień FireEye uzyskało wgląd w 23 serwery C&C sterujące pracą zainfekowanych komputerów (mogli tego dokonać albo włamując się na nie (przy okazji “łamiąc prawo” w dobrej wierze) albo uzyskując dostęp do niezabezpieczonych katalogów lub też reversując protokoły komunikacyjne malware’u i podsłuchując jego komunikację. Analiza wykazała, że atakującymi są Chińczycy — ale nie dopatrzono się żadnych powiązań z Chińskim rządem. Tajemnicą poliszynela jest jednak to, że w Chinach istnieje wiele grup “atakujących” na potęgę zagraniczne cele, a następnie odsprzedających zdobyte informacje swojemu rządowi. Wracając do Carli Bruni… ;) Blog FP zauważa, że trik z pornografią, to przeniesienie do wirtualnego świata klasycznej szpiegowskiej zagrywki, znanej od lat. Użycie seksapilu jako narzędzia do otwierania ust informatorom. Albo informatorkom. Markus Wolf, szpieg ze wschodnich Niemiec zbudował w tym celu eskadrę niezwykle przystojnych szpiegów “Romeo”. Byli wysyłani do Niemiec zachodnich, aby mamić kobiety na wysokich stanowiskach. W ten sposób zdobyto informacje o programie nuklearnym. No cóż, dziś pewnie szybciej tworzy się złośliwy kod i ściąga nagie fotki z internetu na jego potrzeby niż szkoli szpiegów z technik uwodzenia… ,vi.curry