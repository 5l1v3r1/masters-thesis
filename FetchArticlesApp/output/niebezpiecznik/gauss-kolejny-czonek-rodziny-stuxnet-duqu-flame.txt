Po raz pierwszy zaatakował we wrześniu 2011, ale świat dowiaduje się o nim dopiero teraz. Powstał na tej samej platformie co wcześniejsze, sponsorowane przez najprawdopodobniej CIA i Mossad projekty o nazwach Stuxnet, Duqu, Flame. Tym razem celuje w kradzież danych dotyczących …kont bankowych. Gauss, następca Flame? Gauss podobnie jak poprzednicy, to jest Stuxnet, Duqu i Flame został stworzony w tym samym frameworku i dzieli ze swoimi starszymi braćmi część kodu (m.in. funkcje opowiedzialne za infekcję via USB). Nazwa pochodzi od nieusuniętych z kodu danych do debbugingu, w których zachowała się ścieżka d:\projects\gauss Co potrafi Gauss? – przechwytuje ciastka i hasła z przeglądarek – wykrada pliki konfiguracyjne i wysyła je autorom trojana – infekuje dyski USB – kradnie dane dostępowe do banków (głównie ze Środkowego Wschodu: Bank of Beirut, EBLF, BlomBank, ByblosBank, FransaBank, Credit Libanais, Citibank, PayPal.) – kradnie dane dostępowe do portali społecznociowych, skrzynek e-mail i kont IM Co ciekawe, jednym z efektów infekcji Gaussem jest instalacja czcionki Palida Narrow. W sieci już powstała strona, która po wejściu weryfikuje czy internauta ma w swoim systemie tę czcionkę czy nie — dzięki niej można sprawdzić, czy jesteśmy zainfekowani Gaussem. Ale infekcje w Polsce są mało prawdopodobne, trojan zdaje się być pisany na obszar Środkowego Wschodu i skupia się na wykradaniu danych związanych z tamtejszymi firmami finansowymi. Poza tym, najprawdopodobniej Gauss nie zawiera żadnych exploitów 0day, a do infekcji wykorzystuje tą samą podatność w LNK co Stuxnet. Tajny kod w Gaussie Najbardziej interesujące w Gaussie jest to, że część jego modułów jest zaszyfrowana — a ich rozszyfrowanie następuje na podstawie klucza generowanego na bazie ustawień systemowych zainfekowanego hosta. To oznacza, że moduły te bedą aktywne tylko na tych komputerach, na których twórcy Gaussa chcieli, aby były aktywne. C&C Gaussa zostały wyłączone w lipcu 2012 — obecnie więc zainfekowane hosty, a jest ich jedynie ok. 2500, czekają na wskrzeszenie. O Gaussie poinfomował Kaspersky, który w swoim opisie malware’u dość niespodziewanie puszcza oczko do ITU, oddając hołd tej instytucji. Skąd ta życzliwość — przeczytajcie kontrowersyjny wywiad z Eugenem Kasperskim, dowiecie się wtedy jak wygląda Kaspersky od kuchni i jakim celu stosuje takie polityczne zagrywki… ,igH