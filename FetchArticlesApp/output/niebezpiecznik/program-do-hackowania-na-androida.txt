Aplikacja o nazwie Android Network Tool Kit z jednej strony jest ciekawa, z drugiej przeklęta. Ciekawa, bo pozwala wykorzystać telefon jako platformę do przeprowadzenia testu penetracyjnego, przeklęta, bo pozwala to zrobić każdemu, prosto łatwo i przyjemnie — script kiddies się ucieszą. Anti – Android Network Toolkit Android Network Toolkit (w skrócie “Anti“) to kolejny program typu point & hack. Od użytkownika nie wymaga żadnej wiedzy na temat bezpieczeństwa sieci. Wystarczy odpalić program, wybrać cel i po prostu kliknąć “atakuj”… Android Network Toolkit pozwala na: Skanowanie sieci Wi-Fi w poszukiwaniu maszyn z otwartymi portami Wykonanie ataków Man In The Middle Uruchomienie exploitów (z Metasploita lub ExploitDB) Autor aplikacji, Itzak Avraham oczywiście liczy na to, że aplikacja będzie wykorzystywana w dobrej wierze, głównie przez White-Hatów — ale wszyscy wiemy, jak będzie naprawdę. Z drugiej strony, aplikacja Itzaka nie oferuje niczego, czego nie można było zrobić wcześniej przy pomocy odpowiednich programów dla Androida (por. Facesniff). Wersja na iPhone’a jest w przygotowaniu i prawie na pewno będzie wymagała jailbreaku — wersja dla Androida na razie nie jest publicznie dostępna (ma pojawić się na dniach). ,vi.curry