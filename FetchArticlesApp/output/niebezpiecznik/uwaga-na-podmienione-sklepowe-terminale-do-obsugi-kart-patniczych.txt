Złodzieje wpadli na ciekawy pomysł ataku na pracowników i klientów punktów, które przyjmują płatności kartami płatniczymi za pomocą terminali POS. Podmiana terminala POS Złodzieje podmieniają terminal na swój, zmodyfikowany w taki sposób, że oprócz faktycznego przetwarzania transakcji, nagrywa PIN i zapamiętuje dane z paska. Klienci korzystają z fałszywego terminala, a pod koniec dnia złodzieje znów odwracają uwagę sprzedawcy/kelnera i podmieniają terminal na oryginalny, zabierając swoją fałszywkę z danymi klientów. Teraz zastanówcie się, ile różnych modeli terminali płatniczych widzieliście, z ilu skorzystaliście i czy potrafilibyście odróżnić prawdziwy od fałszywego. Jak? Po czym? PS. Parę lat temu “modna” była nie podmiana a sprzedaż sklepom fałszywych terminali, które wieczorem łączyły się z serwerami przestępców i przesyłały im dane z całego dnia. Wtedy Mastercard radził sklepom zważyć terminale i na tej podstawie odróżniano fałszywki od prawdziwych (fałszywe były cięższe ze względu na moduł pamięci) ,Piotr Konieczny