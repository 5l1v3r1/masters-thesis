Najprawdopodobniej przez pomyłkę, wczoraj w usłudze Microsoft Windows Server Update Services (WSUS; usługa do zarządzania aktualizacja bezpieczeństwa w sieci lokalnej) jako ważna aktualizacja systemowa został opublikowany Skype… Co ciekawe, aktualizacja pojawiła się także u tych użytkowników, którzy nigdy Skypa nie mieli. Kryptoreklama Skype’a? ;) Jeżeli administratorzy skonfigurowali WSUS-a tak by instalował aktualizacje bez konieczności ich zatwierdzania, to wszystkie stacje robocze podłączone pod WSUS pobrały Skypa i radośnie go zainstalowały. Microsoft wykrył problem i wycofał update. GabbaMan, jeden z naszych czytelników, zastanawiał się, czy przypadkiem nie padł ofiarą ostatnio opisywanych przez nas fałszywych aktualizacji systemowych, które wykonuje robak Flame. Z kolei rok temu to Skype wyciął podobny numer instalując swoim użytkownikom program Easybits ;) ,Anonim