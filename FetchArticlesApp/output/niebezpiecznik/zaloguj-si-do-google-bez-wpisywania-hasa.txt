Są takie chwile, kiedy potrzebujemy dostępu do naszego GMaila (lub innej usługi od Google), ale mamy obawy, że na komputerze z którego chcemy skorzystać jest zainstalowany keylogger i ktoś mógłby przechwycić nasze hasło (np. kawiarenka internetowa, uczelnia, etc.). Google Sesame – logowanie bez hasła, kodem QR Rozwiązaniem problemu może być Sesame – nowa usługa Google. Wystarczy udać się pod ten adres – https://accounts.google.com/sesame i zrobić zdjęcie kodowi QR, który ukaże się na ekranie naszego telefonu. Zdjęcie można wykonać dowolną aplikacją do rozpoznawania kodów QR (np. Google Goggles). QR kod przekieruje nasz telefon na odpowiednią stronę należącą do Google, gdzie potwierdzimy chęć zalogowania się: I tyle! Na komputerze zostaniemy automatycznie zalogowani do naszego GMaila. Oczywiście na telefonie, którym robimy zdjęcie kodowi QR powinniśmy być zalogowani do Google (aktywna sesja) — jeśli nie jesteśmy, w telefonie trzeba będzie zalogować się z hasłem. Pamiętajcie tylko: “Niezaufany” komputer może także robić screenshoty, a więc czytać Waszą pocztę. Jeśli macie dostęp do internetu w telefonie, lepiej więc korzystajcie z telefonu do czytania poczty… Zawsze warto korzystać z różnych haseł do różnych serwisów. Google daje także możliwość logowania za pomocą SMS — wystarczy włączyć podwójne uwierzytelenienie (tutaj opis jak to zrobić). Dzięki temu nasze konto będzie bezpieczne, nawet jeśli ktoś “przechwyci” nasze hasło (np. keyloggerem), ale nie uda mu się ukraść naszego telefonu. No i ta metoda ma jeszcze jeden plus — działa bez “internetu” na naszym telefonie. P.S. Ciekawe kiedy pojawią się pierwsze phishingi z tym mechanizmem… ,Piotr Konieczny