Jak poinformował nas jeden z czytelników, na Twitterze pojawiła się lista kilku tysięcy haseł do adresów e-mail z domen polskich portali (m.in. interia, wp, o2). Poniżej przedstawiamy szczegółowe statystyki. JurassicSec Link do pliku z hasłami i e-mailami został udostępniony przez Jurrasic Sec. W pliku znajduje się informacja o ok. 5200 adresach e-mail wraz z odpowiadającymi im hasłami. W rzeczywistości jednak w pliku znajduje się 5160 e-maili, z czego tak naprawdę tylko 3536 adresów jest unikalnych. A więc udostępniona lista duplikuje kilkaset e-maili (Dlaczego? Być może lista ta jest złożona z kilku źródeł?). Najwięcej adresów e-mail znajdujących się na liście to skrzynki poczty od Wirtualnej Polski, zaraz potem poczta o2, interia i onet. 1633 wp.pl 1178 o2.pl 310 interia.pl 257 tlen.pl 88 poczta.onet.pl 41 go2.pl 15 tenbit.pl 7 poczta.fm 3 interia.eu 2 onet.eu 1 vp.pl 1 op.pl Analiza haseł Poniżej przedstawiamy analizę udostępnionych haseł. Nie różni się ona zbyt wiele od wcześniejszych analiz, które przeprowadziliśmy na innych wykradzionych bazach danych należących do polskich serwisów. Znów na pierwszym miejscu mamy hasło 123456 oraz niezrozumiałe dla nas, ale cieszące się popularnością hasła takie jak “polska” i “matrix” — potem standardowo imiona. Oto lista 20 najpopularniejszych haseł z udostępnionego przez Jurrasic Sec pliku 40 123456 11 polska 11 matrix 8 maciek 7 monika 7 master 7 lukasz 6 marcin1 6 haslo1 6 1qazxsw2 6 12345 5 piotrek1 5 misiek 5 marcin 5 kasia 5 internet 5 dragon 5 dawid1 5 bartek 5 amiga Analiza najpopularniejszych haseł nie daje żadnych wskazówek co do tego, skąd mogą pochodzić “wykradzione” hasła — obstawiamy więc, że dane zostały zebrane z botnetu/trojana/keyloggera. Aktualizacja Część danych z listy JurassicSec pochodzi z wcześniejszych kompilacji haseł do polskich skrzynek pocztowych, o których pisaliśmy w tekście 10 000 haseł do kont na polskich portalach. Aktualizacja JurassicSec w rozmowie z Niebezpiecznikiem potwierdziło, że dane pochodzą z botnetu. Dlatego wszystkim znajdującycm się na liście internautom zalecamy sprawdzenie swojego systemu pod kątem złośliwego oprogramowania. PS. Pamiętajcie, że GMail ma dwuskładnikowe uwierzytelnienie, które od atakującego wymaga znania nie tylko hasła do waszego konta, ale również kodu, który Google wysyła każdorazowo SMS-em przed zalogowaniem się na skrzynkę e-mail. ,vi.curry