NAS to bardzo przydatne urządzenie, coraz częściej pojawiające się w naszych domach i firmach. Przechowuje i udostępnia ważne pliki, a często spełnia także rolę miejsca docelowego dla kopii bezpieczeństwa z innych domowych urządzeń. Z tego też powodu, NAS sam z siebie raczej nie jest backupowany… i zazwyczaj nie jest to problemem, bo ewentualne błędy zapisu lub pady dysku nie są mu straszne z racji wykorzystywania RAID-a i możliwości odbudowy utraconych danych. Gorzej, jeśli ktoś zaszyfruje wszystkie dane znajdujące się na NAS-ie, a dokładnie to jest efektem najnowszych ataków na NAS-y Synology. SynoLocker zaszyfrował mojego NAS-a! Jak informują użytkownicy Synology (zwłaszcza ci, którzy dawno nie aktualizowali oprogramowania w swoich NAS-ach i mają je wystawione do internetu), po sieci grasuje nowy robak który uzyskuje dostęp do NAS-a i zaczyna szyfrować jego zasoby domagając się okupu za ich rozszyfrowanie — schemat działania odpowiada więc złośliwemu oprogramowaniu znanemu pod nazwą CryptoLocker, które od lata atakuje komputery (a od niedawna także telefony komórkowe). Jeden z właścicieli ostrzega: Pełna treść komunikatu SynoLockera widoczna po zalogowaniu na administratora na zainfekowanym NAS-ie: Nie wiadomo, jak następuje infekcja Na chwilę obecną nie wiadomo z jakiej podatności korzysta SynoLocker do zainstalowania swojej usługi na NAS-ach. Może zgadywać hasła, ale może również korzystać z którejś z niedawno załatanych przez Synology podatności. Wiemy jednak, że SynoLocker odbiera uprawnienia administratora obecnym użytkownikom, a więc najprawdopodobniej zdobywa uprawnienia roota. Mam NAS od Synology — co robić, jak żyć? Na wszelki wypadek sugerujemy odłączenie NAS-a od internetu (czym grozi przechowywanie prywatnych danych na urządzeniach tego typu pokazał niedawno PollyPocket, publikując dokumenty oficera ABW). Warto też “utwardzić” swojego NAS-a, czyli powyłączać wszystkie te usługi, z których nie korzystacie, aby zmniejszyć ew. powierzchnię ataku. Niestety, standardowo urządzenia tego typu mają włączonych bardzo dużo nadmiarowych usług. Jeśli na ochronę przed infekcją jest już u Was za późno i zauważyliście, że na Waszym NAS-ie działa już usługa SynoLockera, to wciąż nie wszystko stracone. Ponieważ szyfrowanie trochę trwa, wciąż macie szansę zgrać część danych, które jeszcze nie zostały zaszyfrowane… Pliki są osiągalne przez sieć. Alternatywą jest wyłączenie DSM, włożenie do niego czystego dysku, przeinstalowanie oprogramowania DSM i ponowne włożenie oryginalnych dysków. DSM rozpozna, że wcześniej były wykorzystywane w NAS-ie i “zmigruje” jeszcze niezaszyfrowane dane. I na koniec oczywista oczywistość. Backupujcie serwery backupów — o ile nie służą tylko do ściągania warezu… ;-) PS. Można też zapłacić — ponoć działa: PPS. Wiedzieliście, że w Synology jest (był?) backdoor “ukryte hasło”, które zmienia się codziennie? Oto jak je wygenerować. Aktualizacja: temat chyba stary, obecnie hasło generowane tym algorytmem nie działa. Aktualizacja 5 sierpnia Synology przesłało następujący komunikat: ,vi.curry