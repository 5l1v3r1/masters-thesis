Zdarza ci się przekroczyć dopuszczalną w mieście 50-tkę? Ostro zahamować? Skrócić sobie drogę jadąc parę metrów pod prąd? Obecnie możesz za to zarobić mandat, tylko jeśli twoje wykroczenie zauważy policjant. Ale już niebawem, za taką niebezpieczną jazdę twój ubezpieczyciel być może podniesie ci składkę za OC/AC. W aplikscji Yanosik właśnie uruchomiono funkcję zachęcającą do wyrażenia zgody na szpiegowmonitorowanie jazdy. Póki co, przyjęto model marchewki, a nie kija. System nagradza za przepisową jazdę i nie karze za wykroczenia. Ubezpieczyciele chcą wiedzieć, jakim naprawdę jesteś kierowcą Niedawno pisaliśmy o Cartappingu, czyli o namierzaniu i inwigilacji kierowców przez producentów samochodów za pomocą technologii fabrycznie wbudowywanych we współczesne auta. Teraz okazuje się, że na śledzenie stylu jazdy apetyt mają nie tylko producenci samochodów, ale i firmy ubezpieczeniowe. Już w ubiegłym roku na konferencji Connected Insurance poruszano temat przekazywania towarzystwu ubezpieczeniowemu informacji o stylu jazdy. Przedstawiono wyniki sondażu, z którego wynikało, że za darmowe ubezpieczenie assistance (42,3% ankietowanych) oraz nagrody rzeczowe/finansowe (38,4%), ankietowani byliby skłonni przekazać dane o ich sposobie jazdy ubezpieczycielowi. YU! Yanosik sprawdzi jak jeździsz! Od niedawna ubezpieczenia wspomagane śledzeniem są w Polsce faktem. Ergo Hestia oraz operator aplikacji Yanosik udostępnili ofertę YU! opisaną na stronie Payhowyudrive.pl. Z opublikowanych na tej stronie informacji n wynika, że… oferta przeznaczona jest dla klientów indywidualnych, ale kierowca może budować swoją “historię drogową” jeżdżąc jakimkolwiek samochodem (na przykład służbowym). Kryteria brane pod uwagę przy ocenie stylu jazdy to: jazda w nocy lub w dzień, jazda w obszarze zabudowanym lub niezabudowanym, jazda ekologiczna. Klienci dostają w prezencie urządzenie (tag) do śledzenia konkretnego auta. Może być ono przyklejone w niewidocznym miejscu również po to, by łatwiej znaleźć samochód w razie kradzieży. Co z prywatnością? Podczas gdy jednych będą interesować oszczędności wynikające z przystąpienia do monitoringu jazdy i “bezpieczeństwo” wynikające z oznakowania tagiem pozycji swojego samochodu, nas zainteresowały kwestie związane z prywatnością. Zwróciliśmy się z pytaniami do “Yu!” i otrzymaliśmy następujące odpowiedzi podpisane przez “zespół YU!”: Czy warto? Wiemy, że większość Czytelników najchętniej zadałaby nam to pytanie. Czy warto coś takiego stosować? Czy to się opłaci? Dylemat związany z Yu! to dylemat podobny do kwestii zgody na personalizacje reklam albo wykorzystywania bezpłatnych aplikacji. Masz prawo uznać, że warto sprzedać część swojej prywatności za niższe ceny produktów. Pamiętaj jedynie, że to zawsze jest transakcja, w której czegoś się wyzbywasz. Jeśli bardzo cenisz swoją prywatność albo musisz zachować pewne zawodowe (lub małżeńskie) tajemnice, to poddawanie się ciągłemu śledzeniu nie jest najbardziej rozsądne. Nie jest wykluczone, że po dane, które na Twój temat zbiera Yanosik sięgną, przy innej okazji, także służby (np. jeśli zajdzie potrzeba ustalenia, gdzie byłeś danego dnia o danej godzinie). Dotyczy to zresztą różnych aplikacji mobilnych — nie tylko Yanosika. Oprócz pytania “czy warto?” należy też zadać inne pytanie. Do jakich zmian na rynku to doprowadzi? Dostawcy YU! zapewniają, iż będą doceniać kierowców, a nie karać ich za zachowania negatywne. Czy tak samo będzie to wyglądać za kilka lat? Niestety możemy dożyć czasów, gdy niemal każdy ubezpieczyciel będzie oferował taki model rozliczeń, a ubezpieczenie “bez śledzenia” będzie miało cenę celowo zawyżoną. Scenariusz pesymistyczny, ale prawdopodobny. Z drugiej strony, im mniej szaleńców na drodze, tym lepiej dla wszystkich. A co Wy o tym sądzicie? Czy uważasz, że ubezpieczyciele powinni śledzić styl jazdy kierowców? Nie, nie chcę być szpiegowany (82%, 4,603 Votes) Tak, dzięki temu będzie mniej wykroczeń na drogach (10%, 575 Votes) Tak, bo chcę niższych cen ubezpieczeń (8%, 440 Votes) Total Voters: 5,618 PS. Yu! zdaje się podnosić ryzyko (i cenę ubezpieczeń) kierowcom, którzy jeżdżą nocą. Dusigrosze powinni więc podczas nocnych eskapad korzystać z innej nawigacji, a wręczanego przez Yu! trackera obklejać po zmroku folią aluminiową ;) Aktualizacja 6.02.2017, 22:51 W artykule w 2 miejscach doprecyzowano, że urządzeniem które zbiera dane na temat stylu i/lub jazdy kierowcy jest smartphone z aplikacją Yanosik oraz opcjonalnie tag/beacon (zwany Yu trackerem). ,Marcin Maj