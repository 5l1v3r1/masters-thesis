RSA dość enigmatycznie poinformowała o włamaniu na swoje serwery. Atakujący uzyskali dostęp do “części danych związanych z produktem SecurID”. Co wykradziono? W oświadczeniu RSA możemy przeczytać, że niektóre z wykradzionych danych mają związek z tokenami SecurID zapewniającymi dwuskładnikowe uwierzytelnienie. Według RSA, wykradzione dane nie pozwalają na udany bezpośredni atak na żadnego klienta, ale mogą potencjalnie zostać wykorzystane do zmniejszenia efektywności dwuskładnikowego uwierzytelnienia. Paweł Krawczyk, na swoim blogu zastanawia się, czy przypadkiem nie wykradziono bazy seedów (lub jej części), i wyjaśnia: W przypadku kradzieży seedów, atakujący musi jeszcze zdobyć numer seryjny tokenu, a to, jak pisze Krawczyk, może być zadaniem łatwiejszym niż kradzież tokenu. Bezpieczniejsi w tej sytuacji będą właściciele tokenów działających w trybie passcode — nadal tylko oni znają wymagany do obsługi tokenu PIN. Jak na razie, z informacji udzielonych przez RSA nie da się niczego określić jednoznacznie. RSA przesyła klientom seedy w pliku .xml na CD — nie wiadomo, czy trzyma ich kopie na swoich serwerach (nie gwarantuje, że nie trzyma). Czy hipoteza z wykradzionymi seedami jest prawidłowa będziemy mogli się przekonać dopiero wtedy, kiedy poszkodowane firmy zaczną wymieniać tokeny. Jeśli zaczną. Jak wykradziono? RSA nie opisuje w jaki sposób dokonano ataku, który firma sklasyfikowała jako APT (Advanced Persistent Threat), czyli trochę “buzzwordowe” określenie na dobrze przygotowany atak, skierowany w konkretne osoby/częsci infrastruktury firmy, poprzedzony zebraniem szczegółowych informacji o celu. RSA nie podało jednak żadnych szczegółów dotyczących ataku — i to należy podkreślić, żeby wszystkie teorie, które pewnie będą się przez najbliższe dni rodziły traktować wyłącznie w kategoriach domysłów (dopóki nie zostanie opublikowane oficjalne stanowisko RSA). Brak szczegółów w tej kwestii ataku, m.in. kiedy i jak do niego doszło, rodzi żarty, że błąd mógł być mniej poważny niż jest to przedstawiane. Są też osoby, które próbują powiązać atak na RSA z zeszłoroczną operacją Aurora, czyli atakami najprawdopodobniej Chińczyków na kilkanaście znanych, amerykańskich firm (m.in. Google). RSA z kolei konsekwentnie odmawia dalszych komentarzy, jednak w e-mailu do klientów RSA zawiera następujące wskazówki: Szacuje się, że z rozwiązania SecurID korzysta ok. 40 milionów użytkowników. Dajcie znać, jeśli w waszej firmie zaczną “unieważniać” tokeny. ,vi.curry