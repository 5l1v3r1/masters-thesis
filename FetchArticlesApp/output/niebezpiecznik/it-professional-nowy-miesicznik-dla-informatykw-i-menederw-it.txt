Na rynku debiutuje miesięcznik „IT Professional” -– pismo kierowane do specjalistów z branży IT, zatrudnionych w biznesie lub prowadzących własne firmy świadczące usługi informatyczne. W pierwszym numerze znajdziecie także artykuł napisany przez ekipę Niebezpiecznik.pl IT Professional Każde wydanie „IT Professional” będzie liczyło blisko sto stron. Czytelnicy znajdą na nich wiele praktycznych porad, wskazówek, analiz, testów i recenzji, podzielonych na siedem działów: Temat numeru, Serwery, Stacje robocze, Bezpieczeństwo, Zarządzanie i prawo IT, Infrastruktura i sieci oraz Technologie mobilne. Pierwszy numer „IT Professional” zostanie bezpłatnie rozesłany do trzydziestu tysięcy informatyków na adresy ich miejsc zatrudnienia. Można go również bezpłatnie zamówić za pośrednictwem strony internetowej miesięcznika. Kolejne wydanie pojawi się w styczniu 2012 roku. Pismo będzie dostępne wyłącznie w prenumeracie – bez możliwości zakupu w kiosku czy w salonie prasowym. W odróżnieniu od popularnej prasy komputerowej „IT Professional” ma charakter ekspercki, a poruszane na jego łamach tematy opisywane są w sposób praktyczny. Autorzy – certyfikowani i doświadczeni specjaliści – koncentrują się na przekazaniu wiedzy niezbędnej w codziennej pracy informatyków, administratorów sieci, administratorów bezpieczeństwa informacji, menedżerów działów i dyrektorów departamentów IT. „IT Professional” to nowy tytuł w portfolio PRESSCOM Sp. z o.o., wydawcy szeregu miesięczników specjalistycznych, w tym „IT w Administracji” – pierwszego w Polsce tytułu poświęconego technologiom informatycznym stosowanym w sektorze publicznym. Więcej informacji o piśmie i prenumeracie znajduje się na stronie: www.it-professional.pl ,Mr. Niebezpieczny