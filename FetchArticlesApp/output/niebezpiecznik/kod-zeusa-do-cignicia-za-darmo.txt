W kilku miejscach w sieci zaczęły pojawiać się pliki .zip z kodem źródłowym ZeuSa, trojana który swoją sławę zyskał głównie dzięki atakom na bankowość internetową. ZeuS dla każdego W ciagu ostatnich miesięcy ZeuS mocno dawał się we znaki także Polakom. Do tej pory sprzedawany za niemałe pieniądze — teraz darmowy. Ktoś udostępnił w sieci jego kod źródłowy w wersji 2.0.8.9: Plik .rar z ZeuS-em jest zahasłowany — hasła nietrudno się domyślić. MD5 pliku: 8211578855f12c335021de533f60c8e2. Z kodu źródłowego ucieszą się wszyscy, poza niestety największą grupą internautów, czyli normalnymi użytkownikami; ludzie zajmujący się bezpieczeństwem będą mogli go poddać analizie, programiści będą mogli poszukać w nim inspiracji, a przestępcy, których do tej pory nie było stać na ZeuSa (lub nie mieli odpowiedniego dojścia) teraz będą mogli zacząć tworzyć swój botnet. Bardzo jesteśmy ciekawi, o ile procent w najbliższych tygodniach podskoczą słupki obrazujące ataki ZeuS-em… P.S. A gdyby ktoś chciał nauczyć się jak analizować złośliwe oprogramowanie (także ZeuSa), to zapraszamy na nasze szkolenie z Analizy Malware’u. ,vi.curry