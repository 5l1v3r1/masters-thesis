Strona internetowa Bestvalid.cc oferuje dane setek tysięcy posiadaczy kart debetowych i kredytowych. Działa całkiem otwarcie i bez przeszkód, przynajmniej jak na razie… Giełda kart płatniczych (debetowych i kredytowych) Rejestracja na Bestvalid.cc zajmuje parę sekund. Wystarczy podać login i hasło i już ma się dostęp do (niepełnych) danych setek tysięcy kart płatniczych. Aby zobaczyć szczegóły trzeba wnieść opłatę rejestracyjną w wysokości 20 dolarów. To daje dostęp do numerów, dat ważności oraz nazwisk związanych z ponad milionem kart ludzi z całego świata. Informację o tej stronie jako pierwszy podał The Times, który zawiadomił brytyjską National Crime Agency. O sprawie pisały także inne media, m.in. The Indepedent. Wszystkie publikacje skupiają się na obywatelach brytyjskich, gdyż to brytyjscy dziennikarze zajęli się sprawą. Podkreślamy jednak, że na Bestvalid.cc da się kupić dane ludzi z całego świata. Na chwilę obecną serwis udostępnia 61 kart wydanych w Polsce — każdy w cenie 11 dolarów (ok. 40 PLN): Times sprawdził wiarygodność danych za zgodą jednej z ofiar. Gazeta po prostu zakupiła dane za bitcoiny. Otrzymała numer karty debetowej, jej kod bezpieczeństwa, datę ważności, adres i nawet numer komórki. Dane okazały się prawidłowe — ofiara potwierdziła ich autentyczność. W innych przypadkach możliwe jest także pozyskanie numeru ubezpieczenia czy adresu e-mail. Wszystko wskazuje na to, że przynajmniej część danych pochodzi z wykradzionych baz danych sklepów internetowych — wnioskujemy po tym, że Polacy z polskimi kartami znajdują się np. na listach zatytułowanych jako “USA”. O ile sprawdzanie “czy numer mojej karty płatniczej wyciekł do sieci” nie jest zbyt dobrym pomysłem, to za pomocą wyszukiwarki na stronie bestvalid.cc możecie sprawdzić dane na swój temat poprzez wprowadzenie w wyszukiwarce kodu pocztowego (i weryfikację, czy w pokazanych rekordach pojawia się wasze imie). W pakiecie taniej Wszystko wskazuje na to, że na Bestvalid.cc da się znaleźć dane lekarzy, prawników, bankierów i nawet byłego doradcy królowej brytyjskiej. Pakiet danych można kupić już za 67 pensów. W pakietach są czasem dodatkowe informacje używane do zabezpieczeń kont (np. nazwisko rodowe matki). Serwis można też wykorzystać jako całkiem pokaźną bazę BIN-ów, czyli prefiksów kart płatniczych, które identyfikują konkretny bank: W chwili pisania tego tekstu strona Bestvalid.cc jest ciągle dostępna online i można się jeszcze rejestrować. ,Marcin MajStrona internetowa Bestvalid.cc oferuje dane setek tysięcy posiadaczy kart debetowych i kredytowych. Działa całkiem otwarcie i bez przeszkód, przynajmniej jak na razie… Giełda kart płatniczych (debetowych i kredytowych) Rejestracja na Bestvalid.cc zajmuje parę sekund. Wystarczy podać login i hasło i już ma się dostęp do (niepełnych) danych setek tysięcy kart płatniczych. Aby zobaczyć szczegóły trzeba wnieść opłatę rejestracyjną w wysokości 20 dolarów. To daje dostęp do numerów, dat ważności oraz nazwisk związanych z ponad milionem kart ludzi z całego świata. Informację o tej stronie jako pierwszy podał The Times, który zawiadomił brytyjską National Crime Agency. O sprawie pisały także inne media, m.in. The Indepedent. Wszystkie publikacje skupiają się na obywatelach brytyjskich, gdyż to brytyjscy dziennikarze zajęli się sprawą. Podkreślamy jednak, że na Bestvalid.cc da się kupić dane ludzi z całego świata. Na chwilę obecną serwis udostępnia 61 kart wydanych w Polsce — każdy w cenie 11 dolarów (ok. 40 PLN): Times sprawdził wiarygodność danych za zgodą jednej z ofiar. Gazeta po prostu zakupiła dane za bitcoiny. Otrzymała numer karty debetowej, jej kod bezpieczeństwa, datę ważności, adres i nawet numer komórki. Dane okazały się prawidłowe — ofiara potwierdziła ich autentyczność. W innych przypadkach możliwe jest także pozyskanie numeru ubezpieczenia czy adresu e-mail. Wszystko wskazuje na to, że przynajmniej część danych pochodzi z wykradzionych baz danych sklepów internetowych — wnioskujemy po tym, że Polacy z polskimi kartami znajdują się np. na listach zatytułowanych jako “USA”. O ile sprawdzanie “czy numer mojej karty płatniczej wyciekł do sieci” nie jest zbyt dobrym pomysłem, to za pomocą wyszukiwarki na stronie bestvalid.cc możecie sprawdzić dane na swój temat poprzez wprowadzenie w wyszukiwarce kodu pocztowego (i weryfikację, czy w pokazanych rekordach pojawia się wasze imie). W pakiecie taniej Wszystko wskazuje na to, że na Bestvalid.cc da się znaleźć dane lekarzy, prawników, bankierów i nawet byłego doradcy królowej brytyjskiej. Pakiet danych można kupić już za 67 pensów. W pakietach są czasem dodatkowe informacje używane do zabezpieczeń kont (np. nazwisko rodowe matki). Serwis można też wykorzystać jako całkiem pokaźną bazę BIN-ów, czyli prefiksów kart płatniczych, które identyfikują konkretny bank: W chwili pisania tego tekstu strona Bestvalid.cc jest ciągle dostępna online i można się jeszcze rejestrować. ,Marcin Maj