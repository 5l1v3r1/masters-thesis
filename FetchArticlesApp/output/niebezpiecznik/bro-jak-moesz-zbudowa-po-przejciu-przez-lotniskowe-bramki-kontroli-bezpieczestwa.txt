Oto kilka śmiercionośnych narzędzi, jakie można zbudować z rzeczy nabytych w strefie wolnocłowej lotniska, czyli tuż po przejściu przez szczegółową kontrolę bezpieczeństwa :-) Shotgun Jeden badaczy bezpieczeństwa, Evan, postanowił sprawdzić, czy pomimo tak ścisłych i szczegółowych kontroli bezpieczeństwa na lotniskach można zbudować na ich terenie śmiercionośną broń. Udało mu się stworzyć shotguna (w pełni działającego) z… Red Bulla, dezodorantu AXE, prezerwatywy, magnesu na lodówkę, suszarki i gumki do włosów. Evan podzielił się swoimi odkryciami z TSA, ale nie wzbudził ich zainteresowania. Więc opublikował filmik przedstawiający efekt jego prac w sieci. Inne typy broni zbudowane przez Evana z ogólnodostępnych w lotniskowych sklepikach materiałów to: Więcej zdjęć broni i instrukcje budowy znajduje się na stronie Evana. W sieci dostępna jest także prezentacja Evana: Pozorne bezpieczeństwo, jakie ma rzekomo płynąć z kontroli lotniskowej lub wyłączania telefonów komórkowych w trakcie startu samolotu nazywa się mianem “teatru bezpieczeństwa” (ang. Security Theather). Nie od dziś bowiem wiadomo, że służbę graniczną można omamić, procedury nadużyć, a skanery bezpieczeństwa po prostu oszukać (nawet skanery całego ciała — przez które można przemycić bombę). Bruce Schneier przypomina, jakie przedmioty, które można przenieść przez kontrolę bezpieczeństwa, można wykorzystać do dźgnięcia ludzi… Ale i tak przebojem jest rozbitek wodnego skutera, który przez nikogo niezauważony wdrapał się na pas startowy lotniska od strony wody i przez nikogo niezauważony spacerował po lotnisku ubrany w jaskrawożółtą kamizelkę ratunkową ociekającą wodą. Albo naćpany kulturysta, który imprezował w Airbusie Angeli Merkel. ,igH