Dziś nad ranem Anonimowi opublikowali w internecie “próbkę” zawierającą 1 milion identyfikatorów UDID należących do urządzeń Apple wraz z tokenami APNS i nazwą urządzenia. Dane pochodzą z marca 2012, z włamania do laptopa jednego z agentów FBI. Co wykradziono z laptopa FBI? W opublikowanym na Pastebin komunikacie, Anonimowi najpierw przywołali szereg “niesprawiedliwych wydarzeń” takich jak uwięzienie Bradleya Manninga, czy też politykę SONY zakazującą modyfikowania konsoli Playstation… a potem umieścili linki do pliku zawierającego wycinek 12 milionowej bazy. Na szczęście, przed publikacją bazy, Anonimowi usunęli z niej takie dane właścicieli iPhone’ów i iPadów jak: pełne imię i naziwsko numer telefonu komórkowego adress zamieszkania Pozostawiając jedynie: Apple Device UDID, Apple Push Notification Service DevToken, Device Name, Device Type Jak widać na poniższym zrzucie, w opublikowanym przez Anonimowych wycinku 12 milionowej bazy, znaleźli się także Polscy użytkownicy sprzętu Apple: Jak włamano się do laptopa FBI? Dane zostały skopiowane w marcu 2012r. z dysku laptopa Dell Vostro, z którego korzystał agent Christopher K. Stangl, pracujący w FBI Evidence Response Team oraz w ramach Cyber Action Team. Użytkownicy Reddita znaleźli agenta na Facebooku, a kilka minut w Google pokazuje, że agent Stangl był również jedną z osób podsłuchaną przez Anonimowych w trakcie telekonferencji dotyczącej grupy LulzSec. Anonimowi dostali się do laptopa wykorzystując dobrze znaną podatność w Javie AtomicReferenceArray i w ramach nawiązanej z komputerem sesji udało im się zrzucić część plików agenta — w tym plik NCFTA_iOS_devices_intel.csv, który zawierał aż 12 367 232 rekordów dotyczących urządzeń Apple ich właścicieli. Nie jest jasne, dlaczego takie dane znajdowały się na laptopie agenta FBI. Być może agent analizował jakieś poprzednie włamanie/wyciek z serwerów Apple i plik był materiałem dowodowym śledztwa? [teoria_spiskowa_mode_on] A być może nie… [/teoria_spiskowa_mode_off && porozumiewawcze mrugnięcie okiem] Szokujące jest natomiast to, że plik nie był szyfrowany i spokojnie leżał sobie na pulpicie… (podobnie jak hasła do strony WWW premiera Donalda Tuska). Czy jest się czego obawiać? O ile same opublikowane przez Anonimowych tokeny i identyfikatory UDID nie stanowią najprawdopodobniej żadnego zagrożenia dla właścicieli sprzętu Apple, to warto pamiętać, że w bazie znajdowały się także dane tele-adresowe właścicieli. Do czego można je wykorzystać? To pytanie pozostawiamy otwarte — jako inspiracja niech posłuży niedawne włamanie na serwery AT&T dzięki czemu wyciekły e-maile właścicieli iPadów. Na liście można znaleźć UDID osoby o nazwisku Obama… Zapytanie do serwisu OpenFeint (tutaj szerzej o tym, czym jest ta usługa) pokazuje, że grał ostatnio w grę Fishing Fun 2. curl ‘https://api.openfeint.com/users/for_device.xml?udid=c63e008e6271c3ac128eb6a242a9817528b6baef. Ale jeden z bezpieczników uważa, że mając UDID można wyciągnąć o wiele więcej informacji o użytkowniku. Użytkownikom sprzętu Apple po jailbreaku polecamy skorzystanie z aplikacji PMP – Protect My Privacy, umożliwia ona podstawianie fałszywego identyfikatora dla każdej z aplikacji, oraz spoofowanie pozycji GPS. PS. Aby sprawdzić jaki UDID ma wasz sprzęt, podepnijcie go pod komputer i w iTunes kliknijcie na “Serial Nuber”. Aktualizacja FBI zaprzecza, że dane zostały wykradzione z laptopa agenta. Gawker tymczasem publikuje zdjęcie swojego dziennikarza w różowej sukience z butem na głowie — taki warunek podstawili Anonimowi, aby można było przeprowadzić z nimi wywiad w tej sprawie. Pojawia się hipoteza, że dane wyciekły z jakiejś aplikacji — jeśli ktoś z Was znalazł swój UDID na liście, dajcie znać z jakich aplikacji korzystacie/korzystaliście — może uda się znaleźć punkt wspólny i źródło wycieku? ,vi.curry