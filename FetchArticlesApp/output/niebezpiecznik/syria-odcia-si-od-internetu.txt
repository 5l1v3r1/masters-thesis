Podobnie jak prawie 2 lata temu Egipt, dziś Syria postanowiła odłączyć się od Internetu. Ruch przychodzący do Syryjskich serwerów jest odrzucany, ale większym problemem jest to, że Syryjczycy nie mają dostępu do internetu. Czyżby władze obawiały się, że to co dzieje się w kraju dotrze do opinii publicznej całego świata? Pierwsze problemy z routingiem do 84 klas IP przypisanych Syrii zauważyła firma Renesys o 10:26 (UTC) 29 listopada. Później potwierdził je Akamai i Google. Zablokowano też możliwość korzystania z telefonii komórkowej. W okolicach Damaszku trwają walki rebeliantów z siłami rządowymi. Jak podaje Reuters, linie lotnicze zawieszają połączenia z lotniskiem w Syrii. Nie jest do końca pewne, czy odcięcie jest spowodowane decyzją władz, czy uszkodzeniem infrastruktury. Warto jednak podkreślić, że odcięcie od internetu nastąpiło dopiero po 20 miesiącach walk… Aktualizacja Jak dodaje Piotrek Radosz na naszym Facebooku, Cloudflare opublikował ciekawą animację przedstawiającą zanik internetu w Syrii: ,igH