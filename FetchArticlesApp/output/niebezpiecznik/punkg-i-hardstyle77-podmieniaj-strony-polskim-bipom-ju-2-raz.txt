1 września podmienione zostały strony kilkuset polskich Biuletynów Informacji Publicznej. Atakujący umieścili na nich poniższy manifest: Deface Biuletynów Informacji Publicznej (1 września) Lista podmienionych stron tutaj. Drugi atak, ten sam cel Rządowy zespół CERT nazwa defacerów “hakerami” (sic!) (już nie – szybka reakcja, to się chwali!) i zaoferował właścicielom BIP-ów pomoc w analizie powłamaniowej. Uszczelnienie BIP-ów po atakach według samych atakujących nie było jednak dostateczne — strony zostały więc podmienione jeszcze raz: Jak widać, atakujący w swoim drugim manifeście kwestionują umiejętności specjalistów z Departamentu Bezpieczeństwa Teleinformatycznego ABW, w ramach którego działa rządowy zespół CERT. Problem w tym, że według naszych informacji, to nie CERT wykonywał prace związane z zabezpieczaniem stron BIP-ów… Oskarżenia defacerów są więc bezpodstawne. ARAKIS zagrożony? Ciekawą informacją jest natomiast stwierdzenie, że atakujący weszli w posiadanie kodów źródłowych rządowego systemu ARAKIS, służącego do wykrywania nowych zagrożeń na podstawie agregacji i korelacji danych z różnych źródeł (np. honeypotów, sieci darknet, firewalli i antywirusów). Dopóki jednak nie przedstawione zostaną żadne dowody, informację tę należy traktować w kategorii bluffu. Z twardych dowodów włamania, PunkG i hardstyle77 wystawili póki co tylko bazę danych zdeface’owanych plików (400MB) — zauważmy jednak, że Biuletyn Informacji Publicznej z definicji jest publiczny i zawiera jawne dokumenty. Szczegółów lądowania UFO w Klewkach w bazie nie znajdziemy :> Poziom polskiego szkolnictwa w zakresie skrótowców chyba naprawdę jest tragiczny… Nie taki atak straszny, jak go malują Za wcześnie, żeby ten duet porównywać do Anonimowych albo LulzSec. Masowa podmiana może budzić u niektórych jakiś chory szacunek do atakujących, ale warto zastanowić się, czy przypadkiem te wszystkie BIP-y nie stały na tym samym oprogramowaniu…? Bo to, że stały na jedym serwerze (IP: 194.181.2.40) nie ulega wątpliwości, a mocno umniejsza “wow-effect” ataku. Dlatego nie 300 serwerów zostało “zhackowanych” drogie radia, telewizje i prasy, a 1, hostujący 300 BIP-ów, najprawdopodobniej na tym samym CMS-ie. Liczymy na to, że drugi atak skłoni w końcu firmę Szulc-Efekt Sp. z o.o. odpowiedzialną za hosting BIP-ów do podjęcia sensownych działań w celu zabezpieczenia swojego serwera. ,Piotr Konieczny