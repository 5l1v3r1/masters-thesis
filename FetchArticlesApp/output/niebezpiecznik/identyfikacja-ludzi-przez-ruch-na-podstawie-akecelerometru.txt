Charakterystyczny sposób obracania twojego telefonu zmierzony przy pomocy wbudowanego w niego akcelerometru. Naukowcy twierdzą, że opracowana przez nich technika pozwoli zidentyfikować użytkownika w realnym świecie tak, jak robią to ciasteczka w internecie. Zdrada przez akcelerometr Nie raz już pisaliśmy o akcelerometrze wbudowanym w telefon, jako przykładzie na świetne źródło ataków typu “side-channel” (por. Innowacyjny keylogger z akcelerometru oraz Telefon szpieg, ukradkiem sfotografuje twój dom i zrobi z niego model w 3D, przekazując go złodziejowi). Teraz naukowcy z uniwersytetu Stanford zademonstrowali, że aby zostać sprofilowanym, wystarczy wejść na specjalną stronę internetową z kodem JavaScript, który periodycznie odpytuje akcelerometr w telefonie i bada charakterystyczne dla danego egzemplarza różnice w zachowaniu akcelerometru. Unikatowy fingerprint telefonu obliczany jest drobne odchylenia od wzorcowej, idealnej pozycji. Naukowcy w swoim eksperymencie poprosili użytkowników o położenie telefonu ekranem do góry na płaskiej powierzchni, a następnie jego dotknięcie i przewrócenie ekranem do dołu. Idealnie, wartość pierwszego odczytu powinna być odwrotnością wartości drugiego, ale jak się okazuje, akcelerometry nie są idealne. Warto dodać, że telefon może zdradzić naszą tożsamość i upodobania także na wiele innych sposobów — przypomnijmy chociażby projekt CreepyDOL oraz Presence ORB autorstwa hackerów i marketerów. ,vi.curry