Pod koniec listopada swoją nieoficjalną premierę miała gra poświęcona bezpieczeństwu IT. D0x3d, bo o niej mowa, jest open-source’ową grą planszową na licencji Creative Commons, co oznacza tylko jedno — można ją do woli modyfikować i dzielić się z innymi — prawdziwie hackerskie podejście do tematu! Planszówka o hackerach D0x3d można kupić online (komplet wszystkich materiałów i akcesoriów za ~$50 z przesyłką do Polski) lub ściągnąć z GitHuba za darmo. Instrukcja do gry jest dostępna w PDF, a na YouTube znajdziemy dwa filmiki dla początkujących — pierwszy pokazuje jak przygotować się do gry: a drugi jest zapisem przykładowej rozgrywki: Gra została przewidziana nie tylko jako dobra zabawa dla wtajemniczonych w terminologię hackerów, ale również jako narzędzie edukacyjne, którego celem jest wprowadzenie studentów w świat bezpieczeństwa IT. W trakcie rozgrywki wcielić można się w twórce malware’u, właściciela botnetu, lub np. kryptoanalityka. Na wszystkich czyhają takie akcje jak audyt honeypotów, wykrycie włamania na jednej z sond lub alarm antywirusa. Autorzy proponują, aby na podstawie gry uczyć jak reorganizować topologię sieci aby uczynić ją bezpieczniejszą. Inny pomysł to dyskusja nad legalnością włamywania się na serwery włamywaczy w celu odzyskania swoich danych. Jak widać pomysłów może być wiele. Przede wszystkim jednak, d0x3d to dobry pomysł na integrację w trakcie konferencji, kiedy już zabraknie piwa… :-) P.S. Ponieważ gra jest na CC, może zrobimy jej fork w języku polskim? ,vi.curry