Ciekawa sytuacja zdarzyła się w Gdyni. Pracownica spółdzielni wpisała w interfejsie Alior Banku służącym do generowania rachunków indywidualnych zły (nie nadany spółdzielni) numer identyfikacyjny na podstawie którego wygenerowane zostały błędne numery rachunków dla klientów. Ci więc opłacili czynsz, ale pieniądze trafiły na “złe” konta. Alior nie chce powiedzieć na czyje (zasłania się tajemnicą bankową, do czego ma prawo), a prokuratura, która może bank zwolnić z tajemnicy bankowej nie chce wszcząć postępowania… Żeby było weselej, przelewy były jednoznacznie opisane — ale bank nie ma obowiązku weryfikacji danych rachunku odbiorcy deklarowanych z faktycznymi. Może pora to zmienić? Jeśli nie – to po co w ogóle pole z opisem nazwy odbiorcy przelewu? Ktoś wie jak wygląda i jak dokładnie działa ‘moduł generowania rachunków indywidualnych’? Naprawdę nie weryfikuje identyfikatora? P.S. Z racji dużej oglądalności tego wpisu i świetnych komentarzy czytelników, wpis przenosimy z naszego linkbloga *ptr na stronę główną. ,vi.curry