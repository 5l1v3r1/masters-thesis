Osoby wnioskujące do urzędów o udostępnienie informacji publicznej mogą się zetknąć z dwoma rodzajami zachowań. Czasem urzędnik chce coś ukryć, choć nie ma nic do ukrycia, a innym razem bez problemu dostaniecie więcej niż potrzebujecie, w tym wrażliwe dane. Problemy z nadmiarowym udostępnianiem danych osobowych mają zresztą nie tylko urzędy, ale i operatorzy GSM, np. Play. Informacja publiczna z numerami PESEL? Każdy obywatel powinien wiedzieć, że ma prawo uzyskiwać od urzędów tzw. informację publiczną. Jest nią teoretycznie “każda informacja o sprawach publicznych“. W celu jej uzyskania wystarczy złożyć wniosek (nawet ustnie lub e-mailem), a we wniosku trzeba określić sposób przekazania informacji (np. możecie prosić o przesłanie skanów na e-mail). Jeden z Czytelników Niebezpiecznika (nazwijmy go Maurycym) skorzystał z trybu dostępu do informacji publicznej aby uzyskać dokumenty na temat pewnej oferty złożonej w przetargu. W odpowiedzi otrzymał ponad 20 stron dokumentów. Były wśród nich różnego rodzaju zaświadczenia, pełnomocnictwa oraz… zaświadczenia z Krajowego Rejestru Karnego. Oto przykład jednego z zaświadczeń. Był w nim PESEL, imiona, data urodzenia, adres zamieszkania. To dość sporo danych. W przekazanym Krysianowi pakiecie znalazły się jeszcze inne dokumenty z wrażliwymi danymi osobowymi. Dotyczyły one osób, które zajmują znaczące stanowiska w spółkach stających do oferty. Niestety nie możemy ujawnić z jakiego urzędu one pochodzą, bo to mogłoby zdemaskować nasze źródło. Informacja publiczna vs prawo do prywatności Wyjaśnijmy tę kwestię od strony prawnej. Ustawa o dostępie do informacji publicznej mówi wyraźnie, że W tym przypadku urząd miał pełne prawo nie udostępnić części dokumentów. Ewentualnie mógł “zanonimizować” te dokumenty. W praktyce bywa różnie z realizacją tego prawa do prywatności. Zdarza się, że instytucje zobowiązane do udzielania informacji powołują się na ochronę prywatności, by po prostu coś ukryć. Przykładem może być Okręgowa Rada Adwokacka (ORA) w Warszawie, która w przeszłości odmawiała mi informacji na temat pewnego postępowania dyscyplinarnego. ORA twierdziła, że ujawnienie informacji szkodziłoby ochronie danych osobowych. Było to zabawne, bo nawet w celu zadania pytania o postępowanie musiałem wcześniej znać imię i nazwisko adwokata, którego dotyczyło postępowanie. W tym przypadku ORA chciała zwyczajnie uniknąć ujawniania informacji powołując się na ochronę prywatności. W podobnych sprawach wypowiadał się już GIODO i stwierdzał, że trudno powoływać się na ochronę danych w przypadku informacji publicznej, która dotyczy osób pełniących funkcje publiczne. Oczywiście to nie znaczy, że urzędy mogą udostępniać wszystkie dane na temat osób publicznych. Czym innym jest pytanie o sprawy urzędowe dotyczące określonych osób, a czym innym jest przekazywanie wrażliwych danych (PESEL, data urodzenia) przypadkowej osobie. Nie tylko urzędom zdarzają się wpadki, czyli Play także udostępnił PESEL jednego z klientów Nie tylko urzędom zdarza się niechcący udostępnić dokumenty z danymi osobowymi. Inny czytelnik zgłosił nam, że poprosił niedawno firmę Play o udostępnienie duplikatów swoich umów. Dostał grubą przesyłkę, w której znalazły się także umowy poprzedniego właściciela jednego z numerów. W tym przypadku problem nie dotyczył informacji publicznej, ale również był wynikiem nieostrożności osoby, która miała przekazać wnioskodawcy określony zestaw dokumentów. Ta osoba najwyraźniej nie sprawdziła co udostępnia. Próbowaliśmy wyjaśniać tę sprawę z Play, ale rozmowy utknęły. Play chciał poznać dane naszego Czytelnika, a my nie mogliśmy ich ujawnić. Jak nie przekazać “za wiele” informacji? Mówiąc krótko: urzędnicy powinni uważać na to jakie dane udostępniają osobom wnioskującym o informację publiczną. To samo dotyczy wszelkich pracowników biurowych, którzy realizują wnioski o udostępnienie informacji z danymi osobowymi. Łatwo można przegapić coś, co później będzie np. powodem skargi do GIODO na praktyki firmy lub urzędu. Może dobrym pomysłem byłoby odpowiednie znakowanie dokumentów zawierających dane “wrażliwe”? Wtedy osoba wyszukująca i przekazująca dalej taki dokument miałaby dodatkowy powód do zadania sobie pytania, czy te dane mogą zostać przekazane osobie trzeciej bez odpowiedniej anonimizacji… Aktualizacja 26.02.2016 W komentarzach zauważyliście, że PESEL to nie jest “dana wrażliwa”. Zauważyliście też, że numery PESEL można znaleźć w KRS. To prawda. Być może artykuł niepotrzebnie akcentował numer PESEL — kiedy problemem w naszym odczuciu jest to, że udostępniono dokument zawierający nazwisko, PESEL, imiona rodziców, adres zamieszkania. I są to dane o dużym znaczeniu. Jeśli chodzi o termin “dane wrażliwe” to wiemy, że często używa się go w odniesieniu do danych wymienionych w art. 27 Ustawy o ochronie danych osobowych. Faktem jest jednak, że termin “dane wrażliwe” jest używany potocznie do danych, które mogą być wykorzystywane np. do zawierania różnych umów. Oczywiście wiemy, że osoby zainteresowane ochroną danych będą pod tym pojęciem rozumieć dane wymienione w art. 27. Zwracacie także uwagę, że Prawo Zamówień Publicznych mówi o jawności postępowania o udzielenie zamówienia. Z drugiej jednak strony nie bez znaczenia jest Ustawa o dostępie do informacji publicznej (UoDIP) jeśli ktoś korzysta z dostępu do informacji w trybie przewidzianym tą ustawą. Skoro ta ustawa przewiduje ograniczenie informacji publicznej ze względu na prywatność to czy urzędnik nie powinien tego rozważyć? Nie chodzi o sprzeciwianie się jawności postępowań. Obywatel proszący o informacje publiczną może dostać dokument zanonimizowany. Obywatel wie wówczas, że dana osoba nie była karana (co jest istotne dla sprawy), ale jednocześnie obywatel nie musi poznawać wszystkich danych tej osoby. W tym przypadku ochrona prywatności nie musi stawać w sprzeczności z jawnością życia publicznego, któremu ma służyć dostęp do informacji publicznej. ,Marcin MajOsoby wnioskujące do urzędów o udostępnienie informacji publicznej mogą się zetknąć z dwoma rodzajami zachowań. Czasem urzędnik chce coś ukryć, choć nie ma nic do ukrycia, a innym razem bez problemu dostaniecie więcej niż potrzebujecie, w tym wrażliwe dane. Problemy z nadmiarowym udostępnianiem danych osobowych mają zresztą nie tylko urzędy, ale i operatorzy GSM, np. Play. Informacja publiczna z numerami PESEL? Każdy obywatel powinien wiedzieć, że ma prawo uzyskiwać od urzędów tzw. informację publiczną. Jest nią teoretycznie “każda informacja o sprawach publicznych“. W celu jej uzyskania wystarczy złożyć wniosek (nawet ustnie lub e-mailem), a we wniosku trzeba określić sposób przekazania informacji (np. możecie prosić o przesłanie skanów na e-mail). Jeden z Czytelników Niebezpiecznika (nazwijmy go Maurycym) skorzystał z trybu dostępu do informacji publicznej aby uzyskać dokumenty na temat pewnej oferty złożonej w przetargu. W odpowiedzi otrzymał ponad 20 stron dokumentów. Były wśród nich różnego rodzaju zaświadczenia, pełnomocnictwa oraz… zaświadczenia z Krajowego Rejestru Karnego. Oto przykład jednego z zaświadczeń. Był w nim PESEL, imiona, data urodzenia, adres zamieszkania. To dość sporo danych. W przekazanym Krysianowi pakiecie znalazły się jeszcze inne dokumenty z wrażliwymi danymi osobowymi. Dotyczyły one osób, które zajmują znaczące stanowiska w spółkach stających do oferty. Niestety nie możemy ujawnić z jakiego urzędu one pochodzą, bo to mogłoby zdemaskować nasze źródło. Informacja publiczna vs prawo do prywatności Wyjaśnijmy tę kwestię od strony prawnej. Ustawa o dostępie do informacji publicznej mówi wyraźnie, że W tym przypadku urząd miał pełne prawo nie udostępnić części dokumentów. Ewentualnie mógł “zanonimizować” te dokumenty. W praktyce bywa różnie z realizacją tego prawa do prywatności. Zdarza się, że instytucje zobowiązane do udzielania informacji powołują się na ochronę prywatności, by po prostu coś ukryć. Przykładem może być Okręgowa Rada Adwokacka (ORA) w Warszawie, która w przeszłości odmawiała mi informacji na temat pewnego postępowania dyscyplinarnego. ORA twierdziła, że ujawnienie informacji szkodziłoby ochronie danych osobowych. Było to zabawne, bo nawet w celu zadania pytania o postępowanie musiałem wcześniej znać imię i nazwisko adwokata, którego dotyczyło postępowanie. W tym przypadku ORA chciała zwyczajnie uniknąć ujawniania informacji powołując się na ochronę prywatności. W podobnych sprawach wypowiadał się już GIODO i stwierdzał, że trudno powoływać się na ochronę danych w przypadku informacji publicznej, która dotyczy osób pełniących funkcje publiczne. Oczywiście to nie znaczy, że urzędy mogą udostępniać wszystkie dane na temat osób publicznych. Czym innym jest pytanie o sprawy urzędowe dotyczące określonych osób, a czym innym jest przekazywanie wrażliwych danych (PESEL, data urodzenia) przypadkowej osobie. Nie tylko urzędom zdarzają się wpadki, czyli Play także udostępnił PESEL jednego z klientów Nie tylko urzędom zdarza się niechcący udostępnić dokumenty z danymi osobowymi. Inny czytelnik zgłosił nam, że poprosił niedawno firmę Play o udostępnienie duplikatów swoich umów. Dostał grubą przesyłkę, w której znalazły się także umowy poprzedniego właściciela jednego z numerów. W tym przypadku problem nie dotyczył informacji publicznej, ale również był wynikiem nieostrożności osoby, która miała przekazać wnioskodawcy określony zestaw dokumentów. Ta osoba najwyraźniej nie sprawdziła co udostępnia. Próbowaliśmy wyjaśniać tę sprawę z Play, ale rozmowy utknęły. Play chciał poznać dane naszego Czytelnika, a my nie mogliśmy ich ujawnić. Jak nie przekazać “za wiele” informacji? Mówiąc krótko: urzędnicy powinni uważać na to jakie dane udostępniają osobom wnioskującym o informację publiczną. To samo dotyczy wszelkich pracowników biurowych, którzy realizują wnioski o udostępnienie informacji z danymi osobowymi. Łatwo można przegapić coś, co później będzie np. powodem skargi do GIODO na praktyki firmy lub urzędu. Może dobrym pomysłem byłoby odpowiednie znakowanie dokumentów zawierających dane “wrażliwe”? Wtedy osoba wyszukująca i przekazująca dalej taki dokument miałaby dodatkowy powód do zadania sobie pytania, czy te dane mogą zostać przekazane osobie trzeciej bez odpowiedniej anonimizacji… Aktualizacja 26.02.2016 W komentarzach zauważyliście, że PESEL to nie jest “dana wrażliwa”. Zauważyliście też, że numery PESEL można znaleźć w KRS. To prawda. Być może artykuł niepotrzebnie akcentował numer PESEL — kiedy problemem w naszym odczuciu jest to, że udostępniono dokument zawierający nazwisko, PESEL, imiona rodziców, adres zamieszkania. I są to dane o dużym znaczeniu. Jeśli chodzi o termin “dane wrażliwe” to wiemy, że często używa się go w odniesieniu do danych wymienionych w art. 27 Ustawy o ochronie danych osobowych. Faktem jest jednak, że termin “dane wrażliwe” jest używany potocznie do danych, które mogą być wykorzystywane np. do zawierania różnych umów. Oczywiście wiemy, że osoby zainteresowane ochroną danych będą pod tym pojęciem rozumieć dane wymienione w art. 27. Zwracacie także uwagę, że Prawo Zamówień Publicznych mówi o jawności postępowania o udzielenie zamówienia. Z drugiej jednak strony nie bez znaczenia jest Ustawa o dostępie do informacji publicznej (UoDIP) jeśli ktoś korzysta z dostępu do informacji w trybie przewidzianym tą ustawą. Skoro ta ustawa przewiduje ograniczenie informacji publicznej ze względu na prywatność to czy urzędnik nie powinien tego rozważyć? Nie chodzi o sprzeciwianie się jawności postępowań. Obywatel proszący o informacje publiczną może dostać dokument zanonimizowany. Obywatel wie wówczas, że dana osoba nie była karana (co jest istotne dla sprawy), ale jednocześnie obywatel nie musi poznawać wszystkich danych tej osoby. W tym przypadku ochrona prywatności nie musi stawać w sprzeczności z jawnością życia publicznego, któremu ma służyć dostęp do informacji publicznej. ,Marcin Maj