WikiLeaks opublikowało dziś 4 część tzw. SpyFiles. Tym razem udostępnione archiwum zawiera informacje na temat rządowego trojana o nawie FinFisher, który jest sprzedawany wielu krajom. Informacje udostępnione przez WikiLeaks to najprawdopodobniej uporządkowane dumpy bądące wynikiem niedawnego włamania na serwery FinFishera — miesiąc temu włamywacz wykradł ponad 40GB danych. FinFisher — rządowy trojan na sprzedaż O FinFisherze, komercyjnym, rządowym trojanie produkowanym przez Niemców (ale w ramach brytyjskiej Gamma Group) po raz pierwszy informowaliśmy w 2011 roku, kiedy to niemiecki klub komputerowy poddał analizie trojana, którego nazwali R2D2. Rok później, analiza wykazała, że trojan ten jest używany nie tylko przez Niemcy. W międzyczasie potwierdzono też, że niemieckie służby oficjalnie szukają programistów od rozwoju swojego Bundes Trojana. WikiLeaks podzieliło swoją publikację na 4 działy. Udostępniono binarki windowsowego klienta FinFishera oraz jego serwer CC, licząc na to, że oprogramowanie zostanie poddane wnikliwej analizie przez społeczność. Dodatkowo, WikiLeaks posegregowało dokumentację trojana i inne broszury informacyjne. Można je pobrać stąd. Jest też pełna lista klientów — choć tożsamość nie wszystkich z nich udało się ustalić. Oprócz loginów i hashy haseł klientów opublikowano także informacje o liczbie licencji zakupionych przez daną organizację/kraj. Polski nie ma (jawnie) na liście. Ale znajdziemy na niej naszych sąsiadów, Słowaków, którzy mają (mieli?) dysponować 39 licencjami. Dochody z FinFishera szacuje się na 50 000 000 Euro. PS. Niedawno pojawiły się też ciekawe raporty dotyczące rządowego trojana o nazwie Remote Control System autorstwa włoskiej firmy Hacking Team, na którego ślad trafiono także w polskich klasach adresowych. ,vi.curry