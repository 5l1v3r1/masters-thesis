W dzisiejszych czasach o prywatność coraz ciężej. Przyzwyczailiśmy się już do tego, że nie mamy jej w internecie, gdzie jedni podsłuchują nas nas celowo i masowo, a drudzy nieświadomie na podsłuch narażają. Powoli przyzwyczajamy się także do braku prywatności “w realu” — ciężko jest przejść przez miasto nie łapiąc się w obraz kamer monitoringu, a jeszcze ciężej iść wzdłuż ulicy i nie być nagranym na samochodowy rejestrator. Ubranie, które “prześwietla zdjęcia” Dla tych, którzy chcą zachować anonimowość pojawił się nowy gadżet — specjalne ubrania, które zostały zaprojektowane tak, aby odbijać błysk lampy z aparatu i powodować w ten sposób prześwietlenie zdjęcia. Twórca tych ubrań, Chris Holmes, na pomysł wpadł podczas towarzyszenia Paulowi McCartneyowi (jeśli gościa nie kojarzycie, to jest to ten facet, z którym niedawno zdjęcie pstryknął sobie Kanye West). Ani to nowe, ani skuteczne Pomysł “psucia” zdjęć autorstwa Chrisa Holmesa, nie jest idealny (psuje tylko zdjęcia robione z flashem). Nie jest też nowy. Wspomnijmy chociaż te okulary, które “psują” zdjęcia poprzez emitowanie podczerwieni: Ciekawe zastosowanie tej techniki to …podświetlanie tablic rejestracyjnych pojazdów. Zgadnijcie dlaczego ;-) Ponieważ na naruszenie prywatności narażeni jesteśmy nie tylko przez kamery, ale również lotniskowe skanery — przypominamy, że tu ciekawą opcją dla chcących zachować prywatność jest kupno bielizny z metalizowanym przekazem skierowanym do straży granicznej: PS. Nie zastanawiało Was nigdy, dlaczego na wszystkich drogach wyjazdowych z większych miast na każdym pasie są kamery (i nie jest to połączone z VIATOL-em)? Ciekawe gdzie wędrują nagrywane przez te kamery numery tablic rejestracyjnych i jak długo są przechowywane… ,vi.curry