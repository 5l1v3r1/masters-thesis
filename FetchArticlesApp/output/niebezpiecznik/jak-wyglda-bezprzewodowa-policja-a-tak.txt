Uczestnicy Igrzysk Olimpijskich w Londynie mogli natknąć się na tego pana: Jego zadaniem jest monitoring częstotliwości. Przy tak dużych zgromadzeniach ludzi jak imprezy sportowe, koncerty, itp. występuje ryzyko zakłóceń transmisji bezprzewodowej (np. mikrofonów, nadajników sateliternych). Wynika to z tego, że dziś każdy z nas nosi telefon, który często ma radio, BlueTooth, Wi-Fi, w samochodach mamy transmitery radiowe, bezprzewodowe kamerki i szereg różnego, komunikującego się radiowo sprzętu. “Bezprzewodowa policja” ma zazwyczaj za zadanie upewnić się, że nikt niepowołanych nie korzysta z zastrzeżonego pasma. Aby nadawać na niektórych częstotliwościach, trzeba mieć odpowiednie pozwolenie. Powód monitoringu w przypadku Igrzysk Olimpijskich w Londynie może być jednak bardziej prozaiczny… Otóż Komisja Olimpijska związała się z jednym dostawcą usług bezprzewodowego internetu i zakazała na ternie Igrzysk korzystania z własnych accesspointów Wi-Fi oraz smartphone’ów z funkcją tetheringu… Bardzo fair play, prawda? :) Podobno policjant ze zdjęcia powyżej był łaskawy i nie wlepiał mandatów po namierzeniu osoby, której urządzenie zostało skonfigurowane tak, aby nadawać na zastrzeżonym paśmie. Po Polsce z kolei krąży samochód UKE — zadania ma z grubsza takie same jak bezprzewodowy policjant ;) ,vi.curry