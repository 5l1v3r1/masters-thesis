Grupa Evad3rs udostępniła wczoraj jailbreaka na system iOS 7 (działający na wersji od 7.0 do 7.0.4). Nie obyło się jednak bez kontrowersji. Internauci zauważyli, że jailbreak instaluje alternatywny do Cydii sklep (chińskiej produkcji), który umożliwia ściąganie pirackiego oprogramowania, a konkurencyjne grupy twierdzą, że Evad3rs otrzymali za to 1 000 000 dolarów od Chińczyków. Jailbreak iOS 7: evasi0n Jailbreak został ogłoszony w tym twittnięciu i jest udostępniany bez kodu źródłowego, za darmo na stronie evad3rsów – http://evasi0n.com/. Crackerzy proszą o dobrowolne dotacje m.in. na EFF. Jailbreak zawiera “niespodziankę” Społeczność skupiona wokół jailbreaku zarzuca grupie Evad3rs, że przyjęli oni milion dolarów za sprzedaż exploita umożliwiającego jailbreak Chińczykom, co w przypadku gdy w grupie hackerów znajdują się Amerykanie, byłoby naruszeniem amerykańskiego prawa zakazującego exportu tego typu oprogramowania do Chin. W sieci pojawił się zapis rozmowy Geohota z innym członkiem sceny jailbreakowej (najprawdopodobniej tym), dotyczący próby sprzedaży exploita. Geohot miał za niego otrzymać 350 000 dolarów. To oznaczałoby, że jeśli plotki o zainkasowaniu przez Evad3rs miliona od Chińczyków się potwierdzą, grupa zarobiła na tym ładną sumę… Za co Chińczycy mieliby płacić? Za domyślną instalację alternatywnego App Store’a o nazwie Taig. Aplikacja ta pojawia się u Chińczyków (trzeba mieć chińskie locale) po jailbreaku zamiast Cydii i jak odkryli internauci, łączy się z serwerami chińskiego producenta (serwer iphonespirit.com należy do kuaiyong działającej w grupie Qihoo360) i przesyła na nie dane użytkownika iPhone’a. Taig pozwala także na instalację pirackiego oprogramowania, co bulwersuje “prawdziwych” jailbreakowców, chcących roota, aby lepiej kontrolować urządzenie, obchodzić SIM-Locki, ale nie godzących się na umożliwianie “kradzieży” czyjejś własności intelektualnej poprzez piracenie gier i aplikacji. Wyjaśnienia Evad3rsów W związku z zarzutami, grupa opublikowała obszerne wyjaśnienia, w których tłumaczy, że weszli w “partnerstwo” z Chińczykmi, polegające na domyślnej instalacji nieoficjalnego App Store Taig na takich samych zasadach jak partnerstwo z Saurikiem stojącym za nieoficjalnym App Storem Cydia. Przyznają, że otrzymali za to wynagrodzenie, ale nie ujawniają jego wysokości, przysięgając jednocześnie, że dla użytkowników końcowych jailbreak zawsze będzie dostępny za darmo. Evad3rsi tłumaczą że nie przekazali żadnych exploitów Chińczykom — po prostu w swoim oprogramowaniu “zbundlowali” aplikację dostarczoną przez Chińczyków. Zarzuty dotyczące piractwa odpierają “kontraktem” z Chińczykami, który miał zabraniać tego typu aplikacji w obrębie App Store’a Taig — sprawa podobno została już podniesiona i namierzone przez internautów piraty mają zniknąć. Brak udostępnienia kodu źródłowego i celowa obfuskacja binarki została wytłumaczona chęcią ochrony kodu exploita przed grupami, które wykorzystałyby go do ataków (zmieniając payload z niewinnego na złośliwy). Jailbreak to 0day na iPhone’a Pamiętajcie, że korzystanie z jailbreaku to nic innego jak odpalanie czyjegoś programu, który wykorzystując podatności w naszym sprzęcie zdobywa uprawnienia roota i uruchamia swój kod — lepiej więc, żebyśmy byli 100% pewni, co robi ten kod. Czy aby na pewno tylko instaluje Cydię i daje roota? A może kopiuje i wykrada jakieś dane? Albo podpina się pod kamerkę? Jest to możliwe. ,vi.curry