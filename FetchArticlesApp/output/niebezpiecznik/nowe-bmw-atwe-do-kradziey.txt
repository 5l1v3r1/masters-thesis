Sporo nowoczesnych samochodów odchodzi od tradycyjnych kluczyków, a zamiast tego wyposaża właścicieli w breloczki startujące samochód “bezdotykowo”, poprzez fale radiowe. Okazuje się, że w przypadku BMW nie było to najmądrzejszym posunięciem… Przeprogramowanie kluczyka samochodowego W Wielkiej Brytanii masowo kradzione sa najnowsze modele BMW (300 zostało zwiniętych w tylko marcu na terenie tylko 1 hrabstwa). Atak polega na podpięciu pod port diagnostyczny OBD II (On-Board Diagnostics) urządzenia, które pozwala sparować nowy “kluczyk” do samochodu. Na poniższym filmiku ukazana została cała procedura: A tutaj podziwiać możecie kolejne narzędzie tego typu produkowane i sprzedawane w cenie ok. 35 000 PLN przez Bułgarów (chociaż na motoryzacyjnych forach pojawiają się sugestie, że chińskie odpowiedniki można kupić dużo taniej): No tak, ale jak dostać się do samochodu, aby podpiąć to cacko bez włączania alarmu? Zgodnie z doniesieniami, w BMW montowane są przecież ultradźwiękowe czujniki wykrywające włamanie. Okazuje się, że i na nie jest sposób. Złodzieje często korzystają z jammerów (zagłuszają sygnał zamknięcia zamka). Jak zauważa serwis hackaday, zdecydowanie lepiej postawić na 2 factor authentication: czyli standardowy metalowy klucz z breloczkiem, który emituje fale. Bo z zabezpieczeniem portu OBD nic nie można zrobić — zgodnie z unijnym prawem, dostęp musi być otwarty, aby warsztaty nieautoryzowane mogły naprawiać samochody danych marek. Jedno jest pewne, im nowszy samochód, tym więcej problemów — o hackowaniu nowoczesnych, przeładowanych elektroniką samochodów pisaliśmy już na Niebezpieczniku wielokrotnie. I zapewne będziemy jeszcze pisali nie raz. [via Paweł] ,vi.curry