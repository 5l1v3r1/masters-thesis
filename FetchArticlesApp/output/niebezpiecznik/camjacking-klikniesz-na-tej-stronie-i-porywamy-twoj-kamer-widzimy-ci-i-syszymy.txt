…czyli znany od 2 lat błąd powraca za sprawą tego postu na reddicie. Camjacking W skrócie, ten atak to de facto clickjacking. Aplet Flasha dający uprawnienia stronie internetowej do korzystania z kamery w komputerze użytkownika jest umieszczany na przeźroczystej warstwie, która następnie jest nakładana np. na obrazek atrakcyjnej kobiety z ikoną “Play”. Ci którzy będą chcieli odtworzyć filmik, zdziwią się srodze, dlatego że zamiast wdzięków niewiasty ujrzą na ekranie swoją twarz — tak rzecz jasna robi exploit proof-of-concept. Prawdziwy atakujący po prosty wykradłby zdjęcie (nie pokazująć go użytkownikowi) i np. szantażował, jeśli kamerka nagrała nas w mało komfortowej sytuacji… ;-) Jak działa atak możecie sprawdzić tutaj (PoC działa na Google Chrome pod Mac OS X — jeśli ktoś korzysta z bezpiecznej opcji “click to play” dla pluginów, będzie musiał kliknąć 2 razy; raz aby aktywować Flasha na stronie, drugi raz aby włączyć kamerkę). Tylko lepiej przed kliknięciem załóżcie coś na siebie, tak na wszelki wypadek. PS. Jeśli wasz webcam nie ma diody informującej o tym, że jest w użyciu (albo nie wierzycie, że nie da się nadpisać jej firmware’u), polecamy stary, sprawdzony sposób zabezpieczenia przed podglądaniem (nie podsłuchiwaniem!): ,vi.curry