Nieznani sprawcy wyczyścili konto oszczędnościowe pewnego klienta usług bankowych T-Mobile dostarczanych przez Alior Bank. Wystarczyło, że przestępcy odpowiedzieli przez telefon na kilka pytań. Historia może skończyć się dobrze dla poszkodowanego, ale kłopotom można było zapobiec, np. przez żądanie kodu jednorazowego do potwierdzenia operacji przelewu składanej przez telefon. Po prostu zamknęli konto, zrobili przelew Nasz Czytelnik, który chciał pozostać anonimowy, poinformował nas tydzień temu o dość nietypowej kradzieży środków z konta, jaka mu się przytrafiła. Chciał wiedzieć, czy dotarły już do nas informacje takich przypadkach, ale to było dla nas coś nowego. Na czym polegała nowa metoda przestępców? Oddajmy głos czytelnikowi: Czytelnik, jak widać, jest świadomy. Nie brał też udziału w konkursie T-Mobile Usług Bankowych, który zachęcał swoich klientów do wgrywania na Facebooka zdjęć swojej karty płatniczej… (por. T-Mobile zachęca swoich klientów do pokazywania kart płatniczych). Jak więc możliwe, że komuś mimo wszystko udało się wykraść jego pieniądze? Weryfikacja obejmuje… szczegółowe pytania Zamkniecie rachunku przez telefon i transfer wszystkich zgromadzonych na nim środków na inne konto bez konieczności podania jednorazowego kodu? Brzmi nieprawdopodobnie. Dlatego skierowaliśmy pytania w tej sprawie do rzecznika Alior Banku, który obsługuje usługi bankowe pod marką T-Mobile. Oto wypowiedź rzecznika Alior Banku, Juliana Krzyżanowskiego: Julian Krzyżanowski dodał, że przypadek naszego Czytelnika to był “jednostkowy przypadek” i moglibyśmy dowiedzieć się więcej, gdyby nie tajemnica bankowa. Tak czy owak, w odpowiedzi rzecznika są dwie istotne informacje. Weryfikacja operacji zamknięcia konta i przelewu środków następowała wyłącznie na podstawie odpowiedzi na pytania. Rzecznik nie wspomniał nic o wymaganiu kodu jednorazowego, choć autoryzacja dyspozycji tego typu może być stosowana w serwisach telefonicznych. W niektórych bankach podanie kodu będzie niezbędne nawet przy operacji mniej “wrażliwej” niż przelew. Dla pewności, dopytaliśmy Alior Bank, czy kod nie był potrzebny. Odpowiedziano nam, że “Decyzje o stosowanych metodach bezpieczeństwa podejmowane są w oparciu o analizę i ocenę ryzyka, z uwzględnieniem potrzeb i wymagań biznesowych.“. Poza kodem jednorazowym bank może zastosować jeszcze inną metodę autoryzacji — telefon do wydającego dyspozycję klienta na numer podany w danych do korespondencji. W niektórych bankach każdy przelew powyżej pewnej kwoty musi być autoryzowany w rozmowie telefonicznej wykonanej do klienta, nawet jeśli wcześniej został potwierdzony kodem jednorazowym! Obecnie po zamknięciu konta można przelać tylko do 100 zł. Czy “obecnie” oznacza, że przed tą kradzieżą można było więcej? Kiedy spytaliśmy naszego Czytelnika o to jaką kwotę przelano z jego konta. Dowiedzieliśmy się, że chodziło o kwotę “dwa rzędy wielkości większą niż 100 zł“. Czytelnik wspomniał też, że bank sam zgłosił sprawę do prokuratury. Sprawa jest rozwojowa W końcówce minionego tygodnia, Czytelnik powiadomił nas o dalszym ciągu sprawy. Wygląda na to, że ta kradzież mogła być dobrze zaplanowana choć oczywiście luki w zabezpieczeniach Aliora mogły pomóc (i wiele wskazuje na to, że złodzieje byli świadomi tych luk). Być może są jeszcze inne osoby, które wiedzą coś o podobnych przypadkach. Jeśli tak to dajcie znać. Nie zgadniecie, co złodziej chciał zrobić z wykradzionymi pieniędzmi… Zanim rzecznik Alior Banku nam odpowiedział na zadane pytania, dowiedzieliśmy się od Czytelnika, że w międzyczasie dostał list z prośbą o weryfikację konta na giełdzie bitcoinowej BitMarket, którego — jak możecie się domyślić — sam nie zakładał. Wygląda więc na to, że ktoś próbuje wykradzione środki zamienić na wirtualną walutę, korzystając od tego z tej samej “skradzionej” tożsamości. Mam konto w banku — co robić, jak żyć? O tym jak bezpiecznie robić przelewy, pisaliśmy już nie raz (por. 6 porad jak bezpiecznie wykonywać przelewy). Opisany wyżej przypadek naszego Czytelnika pokazuje jednak, że nawet stosując się do porad “bezpiecznej bankowości elektronicznej” możemy paść ofiarą kradzieży wszystkich środków. Choćby ze względu na przeoczenia w bankowych procedurach weryfikacji klienta. Tu oczywiście zaradzić mógłby sam T-Mobile/Alior, wdrażając potwierdzenie tego typu dyspozycji kodem jednorazowym. Spytaliśmy więc Usługi Bankowe T-Mobile dostarczane przez Alior Bank, czy mają zamiar wprowadzić potwierdzanie podobnych transakcji kodem jednorazowym. Odpowiedziano nam, że: Czyli nie wiadomo, czy bank to zrobi. Ale uwierzytelnianie telefoniczne to pięta achillesowa wielu usług, nie tylko bankowych. Manipulując konsultantami na infoliniach często można uzyskać coś, co w bezpośredniej interakcji z serwisem internetowym danej usługi nie jest możliwe. Wystarczy wspomnieć przypadek dziennikarza, któremu ktoś przejął konto Apple i zdalnie skasował dane z laptopa, telefonu i iPada, a wszystko dzięki wcześniejszemu zmanipulowaniu call center Amazona (por. Jak Amazon pomógł zhackować Apple). Albo wpadkę CEO Cloudflare, którego pełne służbowych danych konto na GMailu przejęto po jednym telefonie do jego operatora telefonii komórkowej i wystosowanej do niego prośbie o przekierowanie poczty głosowej na inny, kontrolowany przez przestępców numer telefonu (tak odczytano kod potrzebny do resetu hasła do GMaila). W przypadku ataku na Usługi Bankowe T-Mobile dostarczane przez Alior Bank ciężko jednak mówić o socjotechnice, tu znajdowała się luka w tzw. “logice biznesowej” — po prostu brakowało odpowiednio silnego zabezpieczenia (podobnie jak rok temu w BZWBK por. Fatalna decyzja banku ułatwiła kradzież setek tysięcy złotych z kont klientów). W przypadku T-Mobile/Aliora, ktoś, kto znał odpowiedź na “szczegółowe pytania dotyczące produktów klienta” był w stanie w rozmowie telefonicznej podszyć się pod niego. Dlatego, lepiej nie chwalcie się z jakich usług korzystacie. I jak brzmi panieńskie nazwisko Waszej mamy (tu warto sprawdzić, czy na Facebooku nie macie oznaczonego konta Mamy jako “rodziny”, a Mama w publicznym profilu nie chwali się nazwiskiem panieńskim). Na marginesie, to że ukryjecie swoją datę urodzenia na FB za wiele nie zmieni — każdy kto przejrzy Wasz profil pod kątem zwrotów “sto lat!” i tak dowie się, w jakim dniu obchodzicie urodziny… Aktualizacja 13:35 Po publikacji niniejszego artykułu zgłosiła się do nas osoba, która poinformowała nas o trochę innym wariancie ataku (ale również z wykorzystaniem połączenia telefonicznego), w ramach którego klientom Aliora w minionym roku skradziono środki z kont (idące w setki tysięcy złotych). Wiemy, że poszkodowanych osób jest więcej i szukamy do nich kontaktu. Jeśli znasz taką osobę lub jesteś jedną z nich, daj nam znać przez formularz kontaktowy. ,Marcin MajNieznani sprawcy wyczyścili konto oszczędnościowe pewnego klienta usług bankowych T-Mobile dostarczanych przez Alior Bank. Wystarczyło, że przestępcy odpowiedzieli przez telefon na kilka pytań. Historia może skończyć się dobrze dla poszkodowanego, ale kłopotom można było zapobiec, np. przez żądanie kodu jednorazowego do potwierdzenia operacji przelewu składanej przez telefon. Po prostu zamknęli konto, zrobili przelew Nasz Czytelnik, który chciał pozostać anonimowy, poinformował nas tydzień temu o dość nietypowej kradzieży środków z konta, jaka mu się przytrafiła. Chciał wiedzieć, czy dotarły już do nas informacje takich przypadkach, ale to było dla nas coś nowego. Na czym polegała nowa metoda przestępców? Oddajmy głos czytelnikowi: Czytelnik, jak widać, jest świadomy. Nie brał też udziału w konkursie T-Mobile Usług Bankowych, który zachęcał swoich klientów do wgrywania na Facebooka zdjęć swojej karty płatniczej… (por. T-Mobile zachęca swoich klientów do pokazywania kart płatniczych). Jak więc możliwe, że komuś mimo wszystko udało się wykraść jego pieniądze? Weryfikacja obejmuje… szczegółowe pytania Zamkniecie rachunku przez telefon i transfer wszystkich zgromadzonych na nim środków na inne konto bez konieczności podania jednorazowego kodu? Brzmi nieprawdopodobnie. Dlatego skierowaliśmy pytania w tej sprawie do rzecznika Alior Banku, który obsługuje usługi bankowe pod marką T-Mobile. Oto wypowiedź rzecznika Alior Banku, Juliana Krzyżanowskiego: Julian Krzyżanowski dodał, że przypadek naszego Czytelnika to był “jednostkowy przypadek” i moglibyśmy dowiedzieć się więcej, gdyby nie tajemnica bankowa. Tak czy owak, w odpowiedzi rzecznika są dwie istotne informacje. Weryfikacja operacji zamknięcia konta i przelewu środków następowała wyłącznie na podstawie odpowiedzi na pytania. Rzecznik nie wspomniał nic o wymaganiu kodu jednorazowego, choć autoryzacja dyspozycji tego typu może być stosowana w serwisach telefonicznych. W niektórych bankach podanie kodu będzie niezbędne nawet przy operacji mniej “wrażliwej” niż przelew. Dla pewności, dopytaliśmy Alior Bank, czy kod nie był potrzebny. Odpowiedziano nam, że “Decyzje o stosowanych metodach bezpieczeństwa podejmowane są w oparciu o analizę i ocenę ryzyka, z uwzględnieniem potrzeb i wymagań biznesowych.“. Poza kodem jednorazowym bank może zastosować jeszcze inną metodę autoryzacji — telefon do wydającego dyspozycję klienta na numer podany w danych do korespondencji. W niektórych bankach każdy przelew powyżej pewnej kwoty musi być autoryzowany w rozmowie telefonicznej wykonanej do klienta, nawet jeśli wcześniej został potwierdzony kodem jednorazowym! Obecnie po zamknięciu konta można przelać tylko do 100 zł. Czy “obecnie” oznacza, że przed tą kradzieżą można było więcej? Kiedy spytaliśmy naszego Czytelnika o to jaką kwotę przelano z jego konta. Dowiedzieliśmy się, że chodziło o kwotę “dwa rzędy wielkości większą niż 100 zł“. Czytelnik wspomniał też, że bank sam zgłosił sprawę do prokuratury. Sprawa jest rozwojowa W końcówce minionego tygodnia, Czytelnik powiadomił nas o dalszym ciągu sprawy. Wygląda na to, że ta kradzież mogła być dobrze zaplanowana choć oczywiście luki w zabezpieczeniach Aliora mogły pomóc (i wiele wskazuje na to, że złodzieje byli świadomi tych luk). Być może są jeszcze inne osoby, które wiedzą coś o podobnych przypadkach. Jeśli tak to dajcie znać. Nie zgadniecie, co złodziej chciał zrobić z wykradzionymi pieniędzmi… Zanim rzecznik Alior Banku nam odpowiedział na zadane pytania, dowiedzieliśmy się od Czytelnika, że w międzyczasie dostał list z prośbą o weryfikację konta na giełdzie bitcoinowej BitMarket, którego — jak możecie się domyślić — sam nie zakładał. Wygląda więc na to, że ktoś próbuje wykradzione środki zamienić na wirtualną walutę, korzystając od tego z tej samej “skradzionej” tożsamości. Mam konto w banku — co robić, jak żyć? O tym jak bezpiecznie robić przelewy, pisaliśmy już nie raz (por. 6 porad jak bezpiecznie wykonywać przelewy). Opisany wyżej przypadek naszego Czytelnika pokazuje jednak, że nawet stosując się do porad “bezpiecznej bankowości elektronicznej” możemy paść ofiarą kradzieży wszystkich środków. Choćby ze względu na przeoczenia w bankowych procedurach weryfikacji klienta. Tu oczywiście zaradzić mógłby sam T-Mobile/Alior, wdrażając potwierdzenie tego typu dyspozycji kodem jednorazowym. Spytaliśmy więc Usługi Bankowe T-Mobile dostarczane przez Alior Bank, czy mają zamiar wprowadzić potwierdzanie podobnych transakcji kodem jednorazowym. Odpowiedziano nam, że: Czyli nie wiadomo, czy bank to zrobi. Ale uwierzytelnianie telefoniczne to pięta achillesowa wielu usług, nie tylko bankowych. Manipulując konsultantami na infoliniach często można uzyskać coś, co w bezpośredniej interakcji z serwisem internetowym danej usługi nie jest możliwe. Wystarczy wspomnieć przypadek dziennikarza, któremu ktoś przejął konto Apple i zdalnie skasował dane z laptopa, telefonu i iPada, a wszystko dzięki wcześniejszemu zmanipulowaniu call center Amazona (por. Jak Amazon pomógł zhackować Apple). Albo wpadkę CEO Cloudflare, którego pełne służbowych danych konto na GMailu przejęto po jednym telefonie do jego operatora telefonii komórkowej i wystosowanej do niego prośbie o przekierowanie poczty głosowej na inny, kontrolowany przez przestępców numer telefonu (tak odczytano kod potrzebny do resetu hasła do GMaila). W przypadku ataku na Usługi Bankowe T-Mobile dostarczane przez Alior Bank ciężko jednak mówić o socjotechnice, tu znajdowała się luka w tzw. “logice biznesowej” — po prostu brakowało odpowiednio silnego zabezpieczenia (podobnie jak rok temu w BZWBK por. Fatalna decyzja banku ułatwiła kradzież setek tysięcy złotych z kont klientów). W przypadku T-Mobile/Aliora, ktoś, kto znał odpowiedź na “szczegółowe pytania dotyczące produktów klienta” był w stanie w rozmowie telefonicznej podszyć się pod niego. Dlatego, lepiej nie chwalcie się z jakich usług korzystacie. I jak brzmi panieńskie nazwisko Waszej mamy (tu warto sprawdzić, czy na Facebooku nie macie oznaczonego konta Mamy jako “rodziny”, a Mama w publicznym profilu nie chwali się nazwiskiem panieńskim). Na marginesie, to że ukryjecie swoją datę urodzenia na FB za wiele nie zmieni — każdy kto przejrzy Wasz profil pod kątem zwrotów “sto lat!” i tak dowie się, w jakim dniu obchodzicie urodziny… Aktualizacja 13:35 Po publikacji niniejszego artykułu zgłosiła się do nas osoba, która poinformowała nas o trochę innym wariancie ataku (ale również z wykorzystaniem połączenia telefonicznego), w ramach którego klientom Aliora w minionym roku skradziono środki z kont (idące w setki tysięcy złotych). Wiemy, że poszkodowanych osób jest więcej i szukamy do nich kontaktu. Jeśli znasz taką osobę lub jesteś jedną z nich, daj nam znać przez formularz kontaktowy. ,Marcin Maj