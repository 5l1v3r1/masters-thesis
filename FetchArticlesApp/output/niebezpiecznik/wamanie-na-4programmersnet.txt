Z licznych wiadomości nadesłanych na naszą skrzynkę kontaktową wynika, ze popularny wśród programistów serwis internetowy 4programmers.net padł ofiarą włamania. Atak, o którym niewiele wiadomo… Wczoraj strona główna serwisu była nieosiągalna, a na oficjalnym profilu serwisu 4programmers.net na Facebooku można było przeczytać Dziś kilkanaście osób podesłało nam e-maila, jakiego otrzymali od administracji 4programmers.net: W listach do Niebezpiecznika zwracaliście uwagę na to, że nigdzie nie opisano szczegółów związanych z atakiem i że ciężko jest się dowiedzieć co dokładnie się stało, jakie dane zostały wykradzione i czy należy się tym przejmować. Sprawna komunikacja ważnym elementem bezpieczeństwa Na forum serwisu toczy się dyskusja, z której wynika, że hasła były przechowywane jako skróty sha256 (bez salta), ale jak twierdzi Adam Boduch, administrator 4programmers.net — włamywacz tak zmodyfikował kod źródłowy serwisu, że wpisywane przez użytkowników hasła trafiły do niego w jawnej postaci. Powyższą dyskusję na forum polecam do poczytania wszystkim osobom odpowiedzialnym w firmach za komunikację i bezpieczeństwo — zobaczie co się dzieje, jeśli o włamaniu informuje się w sposób zdawkowy, nieprzekonujący i nierozwiewający wszelkich wątpliwości — użytkownicy 4programmers.net ciągle nie wiedzą gdzie była luka, kim był atakujący oraz czy dziura została załatana, a przede wszystkim, przez jaki czas w systemie znajdował się backdoor? Mamy nadzieję, że administracja serwisu zna odpowiedzi na te pytania, ale ich nie podaje do publicznej wiadomości bo jest tak pochłonięta analizą powłamaniową, że na nic innego nie ma czasu ;) Aktualizacja 2.03.2011, 13:03 Administracja 4programmers.net opublikowała bardziej szczegółowe oświadczenie. ,Mr. Niebezpieczny