Jak odkrył jeden z australijskich developerów aplikacji na Androida, Dan Nolan, kupienie jakiejkolwiek aplikacji w sklepie Google powoduje, że dane klienta (imię i nazwisko, e-mail i adres) są widoczne na koncie developera aplikacji. Niby nic strasznego, ale Google nigdzie nie informuje o tym fakcie. Zaskoczeni są zarówno developerzy aplikacji jak i zwykli użytkownicy. Google Play Dan twierdzi, że dzięki tego typu danym mógłby spokojnie namierzyć i np. nękać wszystkich tych, którzy kupili jego aplikację, ale wystawili jej złą ocenę lub ją zwrócili. Jak domyśla się Dan, każda transakcja zakupu aplikacji w Google Play jest traktowana jako transakcja Google Wallet za faktyczny produkt — stąd pełne dane kupca pojawiają się w historii transakcji w sekcji “merchant account”. W porównaniu do podejścia Apple i jego AppStora, liczba udostępnianych informacji o kupcy w Google Apps jest ogromna. Apple wysyła tylko podsumowanie liczby sprzedanych aplikacji w danym kraju. Dlaczego Google o tym nie informuje? Developer największy problem widzi jednak w tym, że nigdzie Google nie informuje, że wymiana tego typu danych jest związana z transakcją. Google wspomina, że może przechowywać dane klientów, ale nigdzie nie informuje, że przekazuje je z każdą transakcją do developerów Google Play. Dan czuje się nieswojo, przechowując czyjeś dane osobowe na koncie merchanta. Boi się, że jeśli kiedyś złapie “virusa” a ten wykradnie te dane, to Dan będzie pociągnięty do odpowiedzialności. Czy wiedziałeś, że każdy developer Google Play otrzymuje twoje dane osobowe po zakupie aplikacji? Tak Nie Zobacz wyniki ankiety Dan w wywiadzie dla news.com.au obawia się także, że sprawą tą nikt się nie interesował, nie dlatego, że żaden z developerów wcześniej tego nie zauważył, a dlatego, że niektórzy z nich mogą czerpać korzyści finansowe ze sprzedaży danych osobowych swoich klientów innym firmom… ,igH