Zapewne zauważyliście, że dziś Niebezpiecznik wygląda trochę inaczej. Stanęliśmy serwer w serwer z Google, Redditem i Wikipedią oraz innymi popularnymi serwisami. Protestujemy wspólnie przeciw niepotrzebnemu ułatwianiu (legalizacji?) cenzury internetu i inwigilacji internautów — obie te czynności zakładają takie amerykańskie ustawy jak SOPA czy PIPA. Ale nas, Polaków i Europejczyków, bardziej powinna interesować ACTA… STOP SOPA, STOP PIPA Nie łudzimy się, że nasz protest zostanie zauważony przez kongres USA. Po prostu symbolicznie solidaryzujemy się z amerykańskimi kolegami. Chcemy też uświadomić Was, drodzy czytelnicy, że niebawem podobne do Amerykanów problemy mogą mieć Polacy …i reszta Europy. A imie tych problemów to ACTA. STOP ACTA ACTA, czyli Anti-Counterfeiting Trade Agreement to międzynarodowe porozumienie w sprawie walki z naruszeniami tzw. własności intelektualnej. Tajne negocjacje nad zawartością tego dokumentu były prowadzone przez szereg krajów (USA, UE, Japonia, Szwajcaria) od 2007 roku. W 2010 tekst ACTA wyciekł do internetu, a 17 grudnia 2011 Rada Unii Europejskiej opublikowała krótką wzmiankę o autoryzacji podpisu ACTA na stronie 43 komunikatu prasowego na temat rolnictwa i rybołówstwa (to się nazywa steganografia!). 26 stycznia 2012 ACTA zostanie podpisana w Polsce a na wiosnę ACTA zostanie poddana głosowaniu w parlamencie EU. ACTA (podobnie jak i SOPA oraz PIPA) zawiera szereg potrzebnych regulacji (Niebezpiecznik jest przeciwny “piractwu”), ale niestety, implementowane przez polityków narzędzia do walki ze “złem w internecie”, mające służyć “kontroli i monitoringowi” nie zostały przemyślane i co gorsza pozwalają na wiele nadużyć; w tym inwigilację obywateli. Fundacja Panoptykon uważa, że: Jak widzicie, SOPA i PIPA w europejskim wydaniu nadchodzą do nas wielkimi krokami… Już dziś warto rozważyć, co można zrobić, aby tego uniknąć (por. inicjatywa STOP SOPA). W skrócie, aby nie dopuścić do cenzury internetu, należy ██ ██████ oraz pamiętać o █████ (ale tylko poprzez ████). Można też ███████ ██ ██████. Miejmy nadzieję, że dzięki w/w czynnościom wszycy będziemy mogli cieszyć się internetem, który nigdy nie będzie sterowany przez ███████ i inwigliwoany przez ███. ,Piotr Konieczny