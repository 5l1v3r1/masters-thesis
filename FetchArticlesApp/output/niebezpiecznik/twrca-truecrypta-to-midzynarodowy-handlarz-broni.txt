Śledztwo dziennikarskie dotyczące Paula Le Roux, międzynarodowego handlarza bronią, gangstera i właściciela setek serwisów internetowych sprzedających leki na receptę obrało dość niespodziewany zwrot. Dziennikarz zajmujący się sprawą trafił na ślady, które łączą aresztowanego i współpracującego z amerykańskimi służbami gangstera z programistą — współtwórcą TrueCrypta, znanego, darmowego i szanowanego oprogramowania do szyfrowania dysków, którego deweloperzy kilka lat temu w tajemniczych okolicznościach porzucili projekt. Do autorstwa Truecrypta się przyznawał O tym, że Paule Le Roux był jednym z twórców TrueCrypta wiedzą wszyscy, którzy zadali sobie trud przeczytania “copyrights” dołączonych do programu: Portions of this software: Copyright © 2003-2012 TrueCrypt Developers Association. All Rights Reserved. Copyright © 1998-2000 Paul Le Roux. All Rights Reserved. Copyright © 1998-2008 Brian Gladman. All Rights Reserved. Copyright © 2002-2004 Mark Adler. All Rights Reserved. This software as a whole: Copyright © 2012 TrueCrypt Developers Association. All rights reserved. Wnioskując po powyższym, Le Roux oficjalnie porzucił projekt w 2000 roku. Ale jak się za chwilę dowiecie, miał kilka powodów, aby pozostać w ukryciu. Czy jednym z nich był dochodowy i niezwiązany bezpośrednio z kryptografią biznes? Czy pod nazwiskami któregoś z pozostałych developerów w późniejszych latach ukrywał się Le Roux? Wreszcie, czy TrueCrypt finansowany był pieniędzmi mafii? O ciemnej stronie Paula opowiada pasjonująca seria artykułów pt. Mastermind, dokumentująca śledztwo dziennikarskie Evana Ratliffa, który przez ostatnie 2 lata zbierał materiały na temat Paula, podróżując po świecie i rozmawiając z osobami, które go poznały. W historii są narkotyki, morderstwa, złoto, wielkie pieniądze, sprzedaż zakazanych technologii do Iranu (!) i ciekawy opis początków internetowych biznesów, ale także kulisy działania antynarkotykowej jednostki D.E.A. Paul Le Roux: handlarz bronią i lekami/narkotykami Le Roux został pojmany w brazylijskim supermarkecie pod koniec 2012 roku. Przez ponad 3 lata było o nim cicho, ale 2 marca 2016 po raz pierwszy od zatrzymania pojawił się publicznie. Został przesłuchany na sali sądowej, gdzie na pytanie o zawód odpowiedział: Urodzony w Zimbabwe w wigilię 1972 roku, został oddany do adopcji i wychowany w Południowej Afryce, mieście Mashava, znanym z kopalni azbestu. Przez 43 lata Le Roux dorobił się australijskiego paszportu (oryginalny) i paszportu z Zimbabwe (podróbka) oraz dyplomatycznego paszportu Demokratycznej Republiki Konga (zapewne kupionego za łapówkę). Pierwszy komputer kupił za pieniądze zarobione dzięki myciu samochodu swojego ojca. W komputery wsiąkł totalnie. Był aspołeczny i w wieku 16 lat, w końcówce lat 80-tych, został aresztowany po raz pierwszy. Za sprzedaż …pornografii w internecie. Rodzinna historia mówi o tym, że kiedy Le Roux zapisał się na kurs programowania, to on tłumaczył wykładowcy o co chodzi. Wkrótce po tym miał otrzymać list, z którego wynikało, że nie musi więcej uczęszczać na zajęcia. Rok materiału przerobił w 2 miesiące. W międzyczasie odwiedził też Amerykę z rodzicami i po powrocie do Afryki, uznał że życie na tym kontynencie nie ma sensu. Spakował walizki i wyjechał do Wielkiej Brytanii. Podróż nie obyła się jednak bez przygód — na lotnisku okazało się, że ma za ciężkie walizki, więc pozbył się wszystkich ubrań, ale zostawił książki programistyczne. Przez kolejne lata podróżował pomiędzy Wielką Brytanią, USA i Australią, zostawiając po sobie w internecie ślady, wskazujące na to, że był niezłym (a dokładnie usenetowym) trollem. Oto jedna z jego wypowiedzi: Poza rasistowskim trollowaniem w internecie, Le Roux w 1997 roku założył firmę E4M, “Encyption for the Masses“, udostępniającą oprogramowanie pozwalające nie tylko na szyfrowanie dysku twardego, ale ukrycie tego faktu (głównie przed organami ścigania), czyli tzw. plausible deniability. 20 lat temu, na stronie projektu E4M pojawił się (jakże wciąż aktualny) manifest: Po 2 latach oprogramowanie zostało udostępnione za darmo, a kod źródłowy upubliczniony. W 1999 roku Le Roux rozwiódł się “burzliwie” i przeprowadził do Hong Kongu a potem Rotterdamu, gdzie poślubił Dunkę i spłodził dziecko. W 2000 roku Le Roux założył firmę SW Professionals, której jednym z klientów został włoski inżynier telekomunikacji, Wilfried Hafner. Jako fan E4M, Hafner chciał stworzyć komercyjne narzędzie do szyfrowania danych. I tak pod nazwą SecurStar powstała (działająca do dziś) firma, w której Hafner zatrudnił Paula. Wraz z innymi programistami rozpoczęli pracę nad programem DriveCrypt. Niestety, Paul został przyłapany na używaniu “wewnętrznego, firmowego” kodu w swoim projekcie E4M, na bazie którego właśnie wydano pierwszą wersję TrueCrypta (Tak, tak, wszystko wskazuje na to, że silnik TrueCrypta powstał po części na “kradzionym” kodzie!). Ten incydent zakończył współpracę obu panów. Wynikiem powyższego było ogłoszenie na grupie alt.security.scramdisk: Mniej więcej w tym czasie — jak wynika z opowieści osoby spokrewnionej z Paulem — podczas jednej z jego wizyt do Zimbabwe w celu pozyskania aktu urodzenia (zapewne w celu rejestracji firmy), Paul dowiedział się że jest adoptowany. Ta wiadomość miała “zniszczyć jego świat“. Ostatnie ślady jego programistycznej, internetowej aktywności kończą się w 2004 roku, na forach poświęconych kryptografii. Ale pewien ślad tamtej “niewinnej” programistycznej tożsamości Paula wiąże go z tożsamością Paula-gangstera. Jest nim strona internetowa, zarejestrowana i należąca do Le Rouxa-programisty, ale przetransferowana później do filipińskiej firmy będącej własnością Le Rouxa, już “narkotykowego” bossa. Kiedy Le Roux w 2004 roku na dobre porzucił projekt E4M/TrueCrypta, chciał zająć się obsługą programistyczną kasyn, ale ponoć jedna z poznanych osób podsunęła mu pomysł handlu medykamentami w internecie. I tak Paul zaczął rozkręcać swój biznes internetowych aptek pod nazwą RX Limited. Tylko na sprzedaży leków na receptę Amerykanom dorobił się setek milionów dolarów. D.E.A. oceniła w sądowych dokumentach, że apteczny biznes przyniósł mu co najmniej 300 milionów dolarów zysków. Co ciekawe, 100 milionów dolarów (niekoniecznie pochodzących tylko z handlu lekami) miał trzymać we własnym biurze, w wiklinowych koszach ustawionych pod ścianą… Zyski z handlu lekarstwami Paul zainwestował w …handel kokainą i bronią, a także złotem. Wyrobił sobie też paszport dyplomatyczny Demokratycznej Republiki Konga, co pozwalało mu unikać kontroli na lotniskach: Wiadomo, że gangsterskie operacje nie należą do najłatwiejszych. Może dlatego Le Roux podejrzewany jest o zlecenie zabójstwa co najmniej 7 osób. Wiadomo też, że specjaliści od IT to ludzie inteligentni, postępujący w większości logicznie i często mocni jedynie “za komputerem” — to tłumaczyłoby, dlaczego po aresztowaniu w Republice Liberii, Paul nie zdecydował się na milczenie i jeszcze w samolocie D.E.A. transportującym go do Nowego Jorku wyraził chęć współpracy i został informatorem służb antynarkotykowych. Co Paul dostał w zamian? Nie wiadomo. Dokumenty w jego śledztwie są utajnione. Paul zaczyna sypać… D.E.A. bardzo oszczędnie informuje o swoich stosunkach z Paulem, a całej sprawie towarzyszy mroczna aura tajemniczości — nawet nazwisko adwokata Paula jest utajnione, w obawie o życie jego i najbliższych mu osób. Paul bowiem, pomógł D.E.A. w kilkunastu sprawach. Wsypał swoich dawnych kolegów, m.in. Josepha Huntera (były wojskowy, twórca siatki płatnych zabójców w celu zabójstwa wymyślonego zdrajcy i rzekomego agenta D.E.A.) oraz Morana Oza, który w biznesie Le Rouxa odpowiadał za logistykę, zatrudniając setki pracowników na terenie Izraela i Filipin. Żeby było ciekawiej, jednym z pomocników Josepha Huntera był Polak, Sławomir Soborski, pseudonim Gerald oraz Poznaniak, były funkcjonariusz Biura Operacji Antyterrorystycznych (BOA) Komendy Głównej Policji, zatrzymany w Estonii. Zrekrutowany został przez Huntera, wraz z innymi byłymi specjalsami, do “zdjęcia” rzekomego zdrajcy w Kolumbijskim kartelu narkotykowym. Cel, rzekomy zdrajca, został jednak wymyślony, bo cała sprawa była ustawką D.E.A, która szajkę Huntera zwodziła przez kilka miesięcy. Przed “wielką akcją” zaufanie grupy Huntera agenci zdobywali zlecając im m.in. ochronę pozorowanych konwojów narkotyków na Karaibach. Polak, za udział w akcji miał dostać 25 000 dolarów (ok. 100 000 PLN), a do akcji przez Huntera zachęcany był m.in. w taki sposób (zapis rozmowy pomiędzy Hunterem a jego “ludźmi” pochodzi z podsłuchu): Szajka Huntera to nie zawsze jednak byli rozgarnięci ludzie. Pierwszy z artykułów z serii Mastermind opowiada o znalezionym na śmietniku ciele Catherine Lee, brokerki nieruchomości, którą zabito 2 strzałami w twarz — ślady po kulach znajdowały się poniżej każdego oka ofiary. Została ona skazana na śmierć przez Paula Le Roux za niewywiązanie się z obietnicy. Paul miał przekazać Lee 3 miliony dolarów na zakup posiadłości, ale wskazany przez nią pośrednik zniknął z pieniędzmi. Le Roux kazał więc Hunterowi sprzątnąć Catherine w ramach zemsty. Ten do roboty najął 2 Amerykanów, którzy przez 3 dni jeździli z Lee po różnych posiadłościach na Filipinach i udając potencjalnych kupców, oglądali nieruchomości, przez co wiele osób zapamiętało ich twarze, a później wskazało ich na zdjęciach. Jak się okazało obaj Amerykanie prowadzili wspólnie sklep z bronią, a jeden z nich na swoim telefonie komórkowym w trakcie zatrzymania dalej miał zdjęcia wykonane w trakcie 3 dni oglądania posiadłości… Paul jako programista i szef apteki RX Limited działało w prosty sposób. W USA rekrutowali lekarzy, którzy wypisywali recepty na podstawie kwestionariuszy osobowych wypełnianych przez internautów. Recepty trafiały do call center w Izraelu, skąd firma zarządzana m.in. przez Morana Oza, przekazywała je współpracującym z RX Limited aptekom ulokowanym w Ameryce. Aptekarze pakowali leki na podstawie recept i wysyłali je kurierem do pacjentów. Zarówno lekarze, aptekarze jak i call center otrzymywało prowizję od każdej recepty (ok. 4 dolarów za sztukę). Wszyscy byli także przekonani, że RX Limited działa zgodnie z prawem — handlowcy firmy pokazywali aptekarzom oryginalne licencje lekarzy, a lekarzom oryginalne licencje aptekarzy. Firma dysponowała nawet byłym oficerem D.E.A. który potwierdzał niezdecydowanym do współpracy partnerom, że handel lekami, na które wypisywane są recepty, nie jest nielegalny i nic za to nie grozi. RX Limited rzeczywiście nie przyjmowała zamówień na “substancje kontrolowane” i była poddawana audytom władz. System informatyczny firmy nie pozwalał też przepisywać lekarzom leków temu samemu pacjentowi, przed czasem, w którym poprzednia dawka mogłaby zostać zużyta, a czasem zabraniał wysyłki leku do konkretnego stanu, aby pozostawać w zgodzie z lokalnym prawem. To w oczach pracowników tylko potwierdzało legalność biznesu. Jedna z aptek, w ciagu 2011 roku z prowizji RX Limited zarobiła ponad 3 miliony dolarów na czysto (przy 27 milionowym obrocie). W większości były to tylko 3 lekarstwa: Fioricet, Ultram (oba przeciwbólowe) i Soma (rozluźniający mięśnie, np. podczas bólu pleców). Opiekę nad call center sprawował nie kto inny jak Le Roux. Jak wspomina Oz, na wewnętrznym czacie zawsze był małomówny i od razu przechodził do rzeczy. Kazał też szyfrować dyski programem E4M, a potem TrueCryptem. Odwiedzającym go na Filipinach w Manili pracownikom z innych krajów oferował pobyt w ekskluzywnych apartamentach. Ale, jak cześć z nich wspomina, w danym apartamencie byli tylko po kilka dni, a potem byli przeprowadzani do innego, na drugim końcu miasta. Sam Le Roux mieszkał w olbrzymim apartamencie, całkowicie nieumeblowanym, poza jednym biurkiem otoczonym dziesiątkami serwerów. Firma rozrastała się tak szybko, że Le Roux zlecił Oz stworzenie nowego, większego call center. To właśnie w dokumentach rejestrujących nową firmę (o nazwie SCSM) znajduje się kopia paszportu Paula. Jak, paranoiczny i dbający o prywatność Paul mógł to przeoczyć? Siedzibą nowej firmy został Tel Aviv i biurowiec, w którym piętro niżej znajdowała się rządowa instytucja do przeciwdziałania praniu brudnych pieniędzy. Wkrótce kolejne działy call center otworzyły się na Filipinach i w Indiach. Było to o tyle dziwne, że Le Roux był uważany wśród pracowników za rasistę. Wciąż używał słów “nigga” (ang. “czarnuch”) i “floppy” (południowo-afrykański odpowiednik “czarnucha”), a do filipińczyków zwracał się per “małpo“. Co ciekawe, pracownicy zatrudniani przez Le Rouxa nie zajmowali się jedynie obsługą call centers. Część z nich dostawała od czasu do czasu niecodziennie zadania. Np. pilnowanie posiadłości Paula w Hong Kongu lub zakup złota bezpośrednio z afrykańskich kopalni czy mieszkań na terenie Konga. Oz wspomina, że kiedyś w rozmowie ze swoim kolegą z pracy wpadł na pomysł otworzenia apteki w USA, aby ograniczyć koszty firmy i sprostać rosnącym potrzebom. Treść tej rozmowy dotarła do Le Rouxa, który zaaranżował dla Oza dość nietypową wycieczkę jachtową. Podrzucił go pod marinę i kazał udać się w rejs z partnerami biznesowymi. Partnerzy, tuż po wypłynięciu na wody, wyrzucili Oza za burtę i zaczęli strzelać dookoła niego, oskarżając go o okradanie Paula. Kiedy ten wyjaśnił, że pomysł samodzielnego otworzenia apteki nie miał na celu oszukiwania Paula, został z powrotem wciągnięty na pokład, a następnie wraz ze swoimi niedoszłymi mordercami spędził “w zgodzie” noc na jachcie. Po powrocie do mariny, Oz został odebrany przez Le Rouxa, który zarzekał się, że nic nie wiedział o planach partnerów biznesowych i że to są ludzie, których on też musi słuchać. Jak opowiadają bliscy Oza, od tego czasu stał się paranoikiem. Nie chciał więcej pracować u Le Rouxa, ale wiedział, że nie może zrezygnować. Tamtego dnia, kiedy Le Roux odwiózł go pod dom, na pożegnanie powiedział mu, że najgorsze co teraz Oz może zrobić, to w panice wrócić do Izraela i zniknąć, bo “tamci goście na pewno go znajdą“… Prawnicy Oza obrali następującą linię obrony w trwającym właśnie procesie: Oz był zastraszany i uczestniczył w procederze w obawie o swoje życie. Zresztą wielu innych wyższych szczeblem pracowników RX Limited też nie odchodziło z pracy, ponieważ obawiali się, o swoje życie. Niektórzy z nich, po złożeniu wypowiedzenia byli odwiedzani przez osoby, które wymownie pokazywały im zdjęcia ich rodzin. I byłoby to może śmieszne, gdyby nie to, że o Le Roux w firmowych kuluarach zaczęto mówić, iż poza biznesem aptecznym handluje także bronią, przemyca ludzi przez granice i szmugluje narkotyki. Paul zaczął też znikać na coraz dłuższe okresy, a kiedy wracał do życia — jak relacjonują jego współpracownicy — był oderwany od rzeczywistości, a pytania które zadawał nie miały sensu. Często też wybuchał nieuzasadnionym gniewem. Początek końca RX Limited Agenci antynarkotykowi na ślad RX Limited wpadli przypadkiem. Podczas zupełnie innego śledztwa przejrzeli wpływy jednej z aptek w Chicago i odkryli, że firma wysyła sporo leków kurierem, korzystając z jednego i tego samego konta firmy Fedex. Kiedy zwrócili się do przewoźnika po szczegóły dotyczące tego konta, odkryli, że korzysta z niego jeszcze 100 innych aptek w kraju… D.E.A. zatrzymało i nakłoniło do współpracy właściciela największej apteki, która pracowała RX Limited. To był początek końca firm Le Rouxa, ale nie pierwszy powód do zmartwień dla Paula. W 2011 roku rząd USA ogłosił, że lek Soma (odpowiedzialny za 30% obrotu w RX Limited), nie może być już sprzedawany poza granice danego stanu. W jedną noc, 1/3 biznesu RX Limited wyparowała. Firma zamknęła biuro w Tel Avivie i Jerozolimie i przeniosła całość call center do Manili na Filipinach. Chwilę później, przelewy od Le Roux przestały przychodzić z Hong Kongu i zaczęły być nadawane w innych dziwnych lokalizacjach, aby wreszcie całkowicie zniknąć. W związku z problemami finansowymi Oz musiał zwolnić ponad połowę pracowników. Paul w końcu przesłał mu 2/3 zaległej kwoty i obietnicę, że wkrótce dośle pozostałą część. Ale kontakt z Paulem urwał się całkowicie. Współpracownicy wspominają, że po części odczuwali ulgę i mieli nadzieję, iż Le Roux umarł. Czy zniknięcie Le Rouxa to powód zaprzestania prac nad TrueCryptem? Przypomnijmy, że w 2014 roku, a niedługo po aresztowaniu Le Rouxa, projekt w tajemniczy sposób ogłosił “koniec prac”. Czyżby programistom zabrakło pieniędzy? A może cichy mecenas projektu, o ile faktycznie był nim Le Roux, kontrolowany już przez służby zaczął wywierać na programistach podejrzane naciski? Jak było naprawdę, możemy się jedynie domyślać. Niniejszy artykuł został sporządzony na podstawie 3 artykułów pt. Mastermind. Dziennikarz, który zebrał wszystkie informacje zapowiada publikację jeszcze 4 “odcinków” poświęconych Paulowi Le Roux. Na jego stronie można zapisać się do listy mailingowej informującej o wydaniu kolejnego odcinka, do czego serdecznie czytelników zachęcamy, bo ilość i szczegółowość materiału jest powalająca. ,Mr. NiebezpiecznyŚledztwo dziennikarskie dotyczące Paula Le Roux, międzynarodowego handlarza bronią, gangstera i właściciela setek serwisów internetowych sprzedających leki na receptę obrało dość niespodziewany zwrot. Dziennikarz zajmujący się sprawą trafił na ślady, które łączą aresztowanego i współpracującego z amerykańskimi służbami gangstera z programistą — współtwórcą TrueCrypta, znanego, darmowego i szanowanego oprogramowania do szyfrowania dysków, którego deweloperzy kilka lat temu w tajemniczych okolicznościach porzucili projekt. Do autorstwa Truecrypta się przyznawał O tym, że Paule Le Roux był jednym z twórców TrueCrypta wiedzą wszyscy, którzy zadali sobie trud przeczytania “copyrights” dołączonych do programu: Portions of this software: Copyright © 2003-2012 TrueCrypt Developers Association. All Rights Reserved. Copyright © 1998-2000 Paul Le Roux. All Rights Reserved. Copyright © 1998-2008 Brian Gladman. All Rights Reserved. Copyright © 2002-2004 Mark Adler. All Rights Reserved. This software as a whole: Copyright © 2012 TrueCrypt Developers Association. All rights reserved. Wnioskując po powyższym, Le Roux oficjalnie porzucił projekt w 2000 roku. Ale jak się za chwilę dowiecie, miał kilka powodów, aby pozostać w ukryciu. Czy jednym z nich był dochodowy i niezwiązany bezpośrednio z kryptografią biznes? Czy pod nazwiskami któregoś z pozostałych developerów w późniejszych latach ukrywał się Le Roux? Wreszcie, czy TrueCrypt finansowany był pieniędzmi mafii? O ciemnej stronie Paula opowiada pasjonująca seria artykułów pt. Mastermind, dokumentująca śledztwo dziennikarskie Evana Ratliffa, który przez ostatnie 2 lata zbierał materiały na temat Paula, podróżując po świecie i rozmawiając z osobami, które go poznały. W historii są narkotyki, morderstwa, złoto, wielkie pieniądze, sprzedaż zakazanych technologii do Iranu (!) i ciekawy opis początków internetowych biznesów, ale także kulisy działania antynarkotykowej jednostki D.E.A. Paul Le Roux: handlarz bronią i lekami/narkotykami Le Roux został pojmany w brazylijskim supermarkecie pod koniec 2012 roku. Przez ponad 3 lata było o nim cicho, ale 2 marca 2016 po raz pierwszy od zatrzymania pojawił się publicznie. Został przesłuchany na sali sądowej, gdzie na pytanie o zawód odpowiedział: Urodzony w Zimbabwe w wigilię 1972 roku, został oddany do adopcji i wychowany w Południowej Afryce, mieście Mashava, znanym z kopalni azbestu. Przez 43 lata Le Roux dorobił się australijskiego paszportu (oryginalny) i paszportu z Zimbabwe (podróbka) oraz dyplomatycznego paszportu Demokratycznej Republiki Konga (zapewne kupionego za łapówkę). Pierwszy komputer kupił za pieniądze zarobione dzięki myciu samochodu swojego ojca. W komputery wsiąkł totalnie. Był aspołeczny i w wieku 16 lat, w końcówce lat 80-tych, został aresztowany po raz pierwszy. Za sprzedaż …pornografii w internecie. Rodzinna historia mówi o tym, że kiedy Le Roux zapisał się na kurs programowania, to on tłumaczył wykładowcy o co chodzi. Wkrótce po tym miał otrzymać list, z którego wynikało, że nie musi więcej uczęszczać na zajęcia. Rok materiału przerobił w 2 miesiące. W międzyczasie odwiedził też Amerykę z rodzicami i po powrocie do Afryki, uznał że życie na tym kontynencie nie ma sensu. Spakował walizki i wyjechał do Wielkiej Brytanii. Podróż nie obyła się jednak bez przygód — na lotnisku okazało się, że ma za ciężkie walizki, więc pozbył się wszystkich ubrań, ale zostawił książki programistyczne. Przez kolejne lata podróżował pomiędzy Wielką Brytanią, USA i Australią, zostawiając po sobie w internecie ślady, wskazujące na to, że był niezłym (a dokładnie usenetowym) trollem. Oto jedna z jego wypowiedzi: Poza rasistowskim trollowaniem w internecie, Le Roux w 1997 roku założył firmę E4M, “Encyption for the Masses“, udostępniającą oprogramowanie pozwalające nie tylko na szyfrowanie dysku twardego, ale ukrycie tego faktu (głównie przed organami ścigania), czyli tzw. plausible deniability. 20 lat temu, na stronie projektu E4M pojawił się (jakże wciąż aktualny) manifest: Po 2 latach oprogramowanie zostało udostępnione za darmo, a kod źródłowy upubliczniony. W 1999 roku Le Roux rozwiódł się “burzliwie” i przeprowadził do Hong Kongu a potem Rotterdamu, gdzie poślubił Dunkę i spłodził dziecko. W 2000 roku Le Roux założył firmę SW Professionals, której jednym z klientów został włoski inżynier telekomunikacji, Wilfried Hafner. Jako fan E4M, Hafner chciał stworzyć komercyjne narzędzie do szyfrowania danych. I tak pod nazwą SecurStar powstała (działająca do dziś) firma, w której Hafner zatrudnił Paula. Wraz z innymi programistami rozpoczęli pracę nad programem DriveCrypt. Niestety, Paul został przyłapany na używaniu “wewnętrznego, firmowego” kodu w swoim projekcie E4M, na bazie którego właśnie wydano pierwszą wersję TrueCrypta (Tak, tak, wszystko wskazuje na to, że silnik TrueCrypta powstał po części na “kradzionym” kodzie!). Ten incydent zakończył współpracę obu panów. Wynikiem powyższego było ogłoszenie na grupie alt.security.scramdisk: Mniej więcej w tym czasie — jak wynika z opowieści osoby spokrewnionej z Paulem — podczas jednej z jego wizyt do Zimbabwe w celu pozyskania aktu urodzenia (zapewne w celu rejestracji firmy), Paul dowiedział się że jest adoptowany. Ta wiadomość miała “zniszczyć jego świat“. Ostatnie ślady jego programistycznej, internetowej aktywności kończą się w 2004 roku, na forach poświęconych kryptografii. Ale pewien ślad tamtej “niewinnej” programistycznej tożsamości Paula wiąże go z tożsamością Paula-gangstera. Jest nim strona internetowa, zarejestrowana i należąca do Le Rouxa-programisty, ale przetransferowana później do filipińskiej firmy będącej własnością Le Rouxa, już “narkotykowego” bossa. Kiedy Le Roux w 2004 roku na dobre porzucił projekt E4M/TrueCrypta, chciał zająć się obsługą programistyczną kasyn, ale ponoć jedna z poznanych osób podsunęła mu pomysł handlu medykamentami w internecie. I tak Paul zaczął rozkręcać swój biznes internetowych aptek pod nazwą RX Limited. Tylko na sprzedaży leków na receptę Amerykanom dorobił się setek milionów dolarów. D.E.A. oceniła w sądowych dokumentach, że apteczny biznes przyniósł mu co najmniej 300 milionów dolarów zysków. Co ciekawe, 100 milionów dolarów (niekoniecznie pochodzących tylko z handlu lekami) miał trzymać we własnym biurze, w wiklinowych koszach ustawionych pod ścianą… Zyski z handlu lekarstwami Paul zainwestował w …handel kokainą i bronią, a także złotem. Wyrobił sobie też paszport dyplomatyczny Demokratycznej Republiki Konga, co pozwalało mu unikać kontroli na lotniskach: Wiadomo, że gangsterskie operacje nie należą do najłatwiejszych. Może dlatego Le Roux podejrzewany jest o zlecenie zabójstwa co najmniej 7 osób. Wiadomo też, że specjaliści od IT to ludzie inteligentni, postępujący w większości logicznie i często mocni jedynie “za komputerem” — to tłumaczyłoby, dlaczego po aresztowaniu w Republice Liberii, Paul nie zdecydował się na milczenie i jeszcze w samolocie D.E.A. transportującym go do Nowego Jorku wyraził chęć współpracy i został informatorem służb antynarkotykowych. Co Paul dostał w zamian? Nie wiadomo. Dokumenty w jego śledztwie są utajnione. Paul zaczyna sypać… D.E.A. bardzo oszczędnie informuje o swoich stosunkach z Paulem, a całej sprawie towarzyszy mroczna aura tajemniczości — nawet nazwisko adwokata Paula jest utajnione, w obawie o życie jego i najbliższych mu osób. Paul bowiem, pomógł D.E.A. w kilkunastu sprawach. Wsypał swoich dawnych kolegów, m.in. Josepha Huntera (były wojskowy, twórca siatki płatnych zabójców w celu zabójstwa wymyślonego zdrajcy i rzekomego agenta D.E.A.) oraz Morana Oza, który w biznesie Le Rouxa odpowiadał za logistykę, zatrudniając setki pracowników na terenie Izraela i Filipin. Żeby było ciekawiej, jednym z pomocników Josepha Huntera był Polak, Sławomir Soborski, pseudonim Gerald oraz Poznaniak, były funkcjonariusz Biura Operacji Antyterrorystycznych (BOA) Komendy Głównej Policji, zatrzymany w Estonii. Zrekrutowany został przez Huntera, wraz z innymi byłymi specjalsami, do “zdjęcia” rzekomego zdrajcy w Kolumbijskim kartelu narkotykowym. Cel, rzekomy zdrajca, został jednak wymyślony, bo cała sprawa była ustawką D.E.A, która szajkę Huntera zwodziła przez kilka miesięcy. Przed “wielką akcją” zaufanie grupy Huntera agenci zdobywali zlecając im m.in. ochronę pozorowanych konwojów narkotyków na Karaibach. Polak, za udział w akcji miał dostać 25 000 dolarów (ok. 100 000 PLN), a do akcji przez Huntera zachęcany był m.in. w taki sposób (zapis rozmowy pomiędzy Hunterem a jego “ludźmi” pochodzi z podsłuchu): Szajka Huntera to nie zawsze jednak byli rozgarnięci ludzie. Pierwszy z artykułów z serii Mastermind opowiada o znalezionym na śmietniku ciele Catherine Lee, brokerki nieruchomości, którą zabito 2 strzałami w twarz — ślady po kulach znajdowały się poniżej każdego oka ofiary. Została ona skazana na śmierć przez Paula Le Roux za niewywiązanie się z obietnicy. Paul miał przekazać Lee 3 miliony dolarów na zakup posiadłości, ale wskazany przez nią pośrednik zniknął z pieniędzmi. Le Roux kazał więc Hunterowi sprzątnąć Catherine w ramach zemsty. Ten do roboty najął 2 Amerykanów, którzy przez 3 dni jeździli z Lee po różnych posiadłościach na Filipinach i udając potencjalnych kupców, oglądali nieruchomości, przez co wiele osób zapamiętało ich twarze, a później wskazało ich na zdjęciach. Jak się okazało obaj Amerykanie prowadzili wspólnie sklep z bronią, a jeden z nich na swoim telefonie komórkowym w trakcie zatrzymania dalej miał zdjęcia wykonane w trakcie 3 dni oglądania posiadłości… Paul jako programista i szef apteki RX Limited działało w prosty sposób. W USA rekrutowali lekarzy, którzy wypisywali recepty na podstawie kwestionariuszy osobowych wypełnianych przez internautów. Recepty trafiały do call center w Izraelu, skąd firma zarządzana m.in. przez Morana Oza, przekazywała je współpracującym z RX Limited aptekom ulokowanym w Ameryce. Aptekarze pakowali leki na podstawie recept i wysyłali je kurierem do pacjentów. Zarówno lekarze, aptekarze jak i call center otrzymywało prowizję od każdej recepty (ok. 4 dolarów za sztukę). Wszyscy byli także przekonani, że RX Limited działa zgodnie z prawem — handlowcy firmy pokazywali aptekarzom oryginalne licencje lekarzy, a lekarzom oryginalne licencje aptekarzy. Firma dysponowała nawet byłym oficerem D.E.A. który potwierdzał niezdecydowanym do współpracy partnerom, że handel lekami, na które wypisywane są recepty, nie jest nielegalny i nic za to nie grozi. RX Limited rzeczywiście nie przyjmowała zamówień na “substancje kontrolowane” i była poddawana audytom władz. System informatyczny firmy nie pozwalał też przepisywać lekarzom leków temu samemu pacjentowi, przed czasem, w którym poprzednia dawka mogłaby zostać zużyta, a czasem zabraniał wysyłki leku do konkretnego stanu, aby pozostawać w zgodzie z lokalnym prawem. To w oczach pracowników tylko potwierdzało legalność biznesu. Jedna z aptek, w ciagu 2011 roku z prowizji RX Limited zarobiła ponad 3 miliony dolarów na czysto (przy 27 milionowym obrocie). W większości były to tylko 3 lekarstwa: Fioricet, Ultram (oba przeciwbólowe) i Soma (rozluźniający mięśnie, np. podczas bólu pleców). Opiekę nad call center sprawował nie kto inny jak Le Roux. Jak wspomina Oz, na wewnętrznym czacie zawsze był małomówny i od razu przechodził do rzeczy. Kazał też szyfrować dyski programem E4M, a potem TrueCryptem. Odwiedzającym go na Filipinach w Manili pracownikom z innych krajów oferował pobyt w ekskluzywnych apartamentach. Ale, jak cześć z nich wspomina, w danym apartamencie byli tylko po kilka dni, a potem byli przeprowadzani do innego, na drugim końcu miasta. Sam Le Roux mieszkał w olbrzymim apartamencie, całkowicie nieumeblowanym, poza jednym biurkiem otoczonym dziesiątkami serwerów. Firma rozrastała się tak szybko, że Le Roux zlecił Oz stworzenie nowego, większego call center. To właśnie w dokumentach rejestrujących nową firmę (o nazwie SCSM) znajduje się kopia paszportu Paula. Jak, paranoiczny i dbający o prywatność Paul mógł to przeoczyć? Siedzibą nowej firmy został Tel Aviv i biurowiec, w którym piętro niżej znajdowała się rządowa instytucja do przeciwdziałania praniu brudnych pieniędzy. Wkrótce kolejne działy call center otworzyły się na Filipinach i w Indiach. Było to o tyle dziwne, że Le Roux był uważany wśród pracowników za rasistę. Wciąż używał słów “nigga” (ang. “czarnuch”) i “floppy” (południowo-afrykański odpowiednik “czarnucha”), a do filipińczyków zwracał się per “małpo“. Co ciekawe, pracownicy zatrudniani przez Le Rouxa nie zajmowali się jedynie obsługą call centers. Część z nich dostawała od czasu do czasu niecodziennie zadania. Np. pilnowanie posiadłości Paula w Hong Kongu lub zakup złota bezpośrednio z afrykańskich kopalni czy mieszkań na terenie Konga. Oz wspomina, że kiedyś w rozmowie ze swoim kolegą z pracy wpadł na pomysł otworzenia apteki w USA, aby ograniczyć koszty firmy i sprostać rosnącym potrzebom. Treść tej rozmowy dotarła do Le Rouxa, który zaaranżował dla Oza dość nietypową wycieczkę jachtową. Podrzucił go pod marinę i kazał udać się w rejs z partnerami biznesowymi. Partnerzy, tuż po wypłynięciu na wody, wyrzucili Oza za burtę i zaczęli strzelać dookoła niego, oskarżając go o okradanie Paula. Kiedy ten wyjaśnił, że pomysł samodzielnego otworzenia apteki nie miał na celu oszukiwania Paula, został z powrotem wciągnięty na pokład, a następnie wraz ze swoimi niedoszłymi mordercami spędził “w zgodzie” noc na jachcie. Po powrocie do mariny, Oz został odebrany przez Le Rouxa, który zarzekał się, że nic nie wiedział o planach partnerów biznesowych i że to są ludzie, których on też musi słuchać. Jak opowiadają bliscy Oza, od tego czasu stał się paranoikiem. Nie chciał więcej pracować u Le Rouxa, ale wiedział, że nie może zrezygnować. Tamtego dnia, kiedy Le Roux odwiózł go pod dom, na pożegnanie powiedział mu, że najgorsze co teraz Oz może zrobić, to w panice wrócić do Izraela i zniknąć, bo “tamci goście na pewno go znajdą“… Prawnicy Oza obrali następującą linię obrony w trwającym właśnie procesie: Oz był zastraszany i uczestniczył w procederze w obawie o swoje życie. Zresztą wielu innych wyższych szczeblem pracowników RX Limited też nie odchodziło z pracy, ponieważ obawiali się, o swoje życie. Niektórzy z nich, po złożeniu wypowiedzenia byli odwiedzani przez osoby, które wymownie pokazywały im zdjęcia ich rodzin. I byłoby to może śmieszne, gdyby nie to, że o Le Roux w firmowych kuluarach zaczęto mówić, iż poza biznesem aptecznym handluje także bronią, przemyca ludzi przez granice i szmugluje narkotyki. Paul zaczął też znikać na coraz dłuższe okresy, a kiedy wracał do życia — jak relacjonują jego współpracownicy — był oderwany od rzeczywistości, a pytania które zadawał nie miały sensu. Często też wybuchał nieuzasadnionym gniewem. Początek końca RX Limited Agenci antynarkotykowi na ślad RX Limited wpadli przypadkiem. Podczas zupełnie innego śledztwa przejrzeli wpływy jednej z aptek w Chicago i odkryli, że firma wysyła sporo leków kurierem, korzystając z jednego i tego samego konta firmy Fedex. Kiedy zwrócili się do przewoźnika po szczegóły dotyczące tego konta, odkryli, że korzysta z niego jeszcze 100 innych aptek w kraju… D.E.A. zatrzymało i nakłoniło do współpracy właściciela największej apteki, która pracowała RX Limited. To był początek końca firm Le Rouxa, ale nie pierwszy powód do zmartwień dla Paula. W 2011 roku rząd USA ogłosił, że lek Soma (odpowiedzialny za 30% obrotu w RX Limited), nie może być już sprzedawany poza granice danego stanu. W jedną noc, 1/3 biznesu RX Limited wyparowała. Firma zamknęła biuro w Tel Avivie i Jerozolimie i przeniosła całość call center do Manili na Filipinach. Chwilę później, przelewy od Le Roux przestały przychodzić z Hong Kongu i zaczęły być nadawane w innych dziwnych lokalizacjach, aby wreszcie całkowicie zniknąć. W związku z problemami finansowymi Oz musiał zwolnić ponad połowę pracowników. Paul w końcu przesłał mu 2/3 zaległej kwoty i obietnicę, że wkrótce dośle pozostałą część. Ale kontakt z Paulem urwał się całkowicie. Współpracownicy wspominają, że po części odczuwali ulgę i mieli nadzieję, iż Le Roux umarł. Czy zniknięcie Le Rouxa to powód zaprzestania prac nad TrueCryptem? Przypomnijmy, że w 2014 roku, a niedługo po aresztowaniu Le Rouxa, projekt w tajemniczy sposób ogłosił “koniec prac”. Czyżby programistom zabrakło pieniędzy? A może cichy mecenas projektu, o ile faktycznie był nim Le Roux, kontrolowany już przez służby zaczął wywierać na programistach podejrzane naciski? Jak było naprawdę, możemy się jedynie domyślać. Niniejszy artykuł został sporządzony na podstawie 3 artykułów pt. Mastermind. Dziennikarz, który zebrał wszystkie informacje zapowiada publikację jeszcze 4 “odcinków” poświęconych Paulowi Le Roux. Na jego stronie można zapisać się do listy mailingowej informującej o wydaniu kolejnego odcinka, do czego serdecznie czytelników zachęcamy, bo ilość i szczegółowość materiału jest powalająca. ,Mr. Niebezpieczny