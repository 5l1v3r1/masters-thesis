Podczas konferencji Defcon hackerzy ujawnili poważne luki w routerach firmy Huawei z serii AR — atakujący może przejąć kontrolę nad urządzeniem poprzez internet. Huawei to chiński, prężnie rosnący producent sieciowego sprzętu. Szacuje się, że aż 50% infrastruktury internetowej to sprzęt Huawei. W Polsce producent ten jest najbardziej znany ze swoich modemów 3G sprzedawanych przez sieci GSM. Huawei AR18 AR29 podatne na ataki Hackerzy badający urządzenia Huawei określili je jako najgorzej zabezpieczone ze wszystkich (ang. the worst ever). W firmware znaleziono ponad 10 000 wywołań fukcji sprintf, która znana z ryzyka jakie powoduje jej użycie. Dan Kaminsky z kolei powiedział, że gdyby miał kogoś uczyć podstaw exploitacji, robiłby to na sprzęcie Huawei, gdyż roi się w nim od podstawowych błędów — tak jakby przez ostatnie 15 lat wypracowywania standardów bezpiecznego pisania kodu, inżynierowie Huawei byli głusi i ślepi. Jakby tego było mało — firma nie posiada żadnego dedykowanego kontaktu w sprawach związanych z bezpieczeństwem, a ponadto nie opisuje, jakie zmiany/poprawki wprowadza wypuszczanych przez siebie aktualizacjach firmware’u… Wydaje się jednak, że w Polsce oba z dziurawych routerów nie są zbyt popularnymi modelami. ,igH