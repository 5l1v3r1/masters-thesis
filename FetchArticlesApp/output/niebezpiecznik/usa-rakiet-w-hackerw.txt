Pentagon przymierza się do wdrożenia prawa, dzięki któremu ataki komputerowe będą mogły być przez USA traktowane jako akty wypowiedzenia wojny. Bomba za emacsa przez sendmaila Wiele zamieszania wywołała następująca wypowiedź Davida Lapana z Pentagonu: W skrócie; na niektóre z ataków internetowych możemy odpowiedzieć rakietą. I szczerze mówiąc, idea wydaje się być słuszna — w końcu niektóre z ataków informatycznych mogą być w skutkach równie dotkliwe, co zdetonowanie bomby na Time Square. Ale… …ale na myśl od razu nasuwają się następujące pytania-problemy: Czy zawsze jesteśmy w stanie dokładnie poznać prawdziwe źródło ataku? Jak łatwo będzie kogoś wrobić? np. łącząc się przez Irańskie proxy. Co jeśli atak jest przejawem głupoty jakiegoś małolata, a rząd państwa w którym mieszka nie ma o nim pojęcia? Kto będzie decydował, czy odpowiedzieć ogniem? I wreszcie — co jeśli atakującym będzie Amerykanin? Miejmy nadzieję, że Pentagon rozwieje powyższe wątpliwości w finalnej wersji raportu, który ma zostać opublikowany już za kilka tygodni. Do tego czasu, polecam zastanowić się, jak można zbombardować LulzSec lub Anonimowych ;-) ,Piotr Konieczny