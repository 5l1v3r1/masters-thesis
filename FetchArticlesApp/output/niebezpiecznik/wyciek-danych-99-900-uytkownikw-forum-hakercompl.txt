Członkowie grupy Jurassic Sec nie próżnują. Trzeci dzień z rzędu publikują dane kilku tysięcy polskich internautów. Tym razem ofiarami są użytkownicy forum haker.com.pl. Jurassic Sec i wyciek bazy haker.com.pl Dziś wieczorem, na twitterze Jurassic Sec opublikował link do 3,5MB pliku zawierającego listę użytkowników forum haker.com.pl (nick, hash hasła, e-mail): Podobnie jak w przypadku poprzednich “publikacji” Jurassic Sec i teraz nie ma wyjaśnień jak i przede wszystkim kiedy doszło do zdobycia w/w danych. Warto jednak zauważyć, że fragmenty bazy serwisu haker.com.pl pojawiały się w internecie już w2008 roku… Nie wiemy, dlaczego Jurassic Sec publikują ponownie “stare” dane. Kim są Jurassic Sec? Niektórzy dowcipnie żartują, że nazwa grupy Jurassic Sec pochodzi od typu danych jakie są przez nich publikowane — zazwyczaj są to bowiem stare bazy, które już jakiś czas krążą po sieci. I o ile opublikowaną 2 dni temu listę haseł do polskich skrzynek pocztowych czy też ujawnioną dziś listę użytkowników forum haker.com.pl można nazwać danymi prehistorycznymi, to ciężko będzie już w ten sam sposób określić wczorajszy wyciek danych osobowych studentów Akademii Morskiej w Szczecinie… Pytanie, które pewnie interesuje wiele osób, to co Jurassic Sec opublikują jutro? Skontaktowaliśmy się z Jurassic Sec i udało nam się dowiedzieć skąd pochodzi część z prezentowanych przez nich danych oraz kilku innych ciekawych informacji na temat tej grupy (m.in. dotyczących wczorajszego ataku na serwery Gadu-Gadu). Ale o tym w następnym poście, już niebawem… ,vi.curry