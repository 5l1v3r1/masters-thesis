Pojawił się ciekawy wątek w historii Stuxneta, złośliwego robaka autorstwa CIA i Mossadu, który sparaliżował infrastrukturę irańskiej elektrowni nuklearnej. Jak wyjawił Eugeniusz Kasperski, Stuxnet zainfekował także Rosjan. Stuxnet zainfekował Rosjan Zainfekowana przez Stuxneta sieć komputerowa w Rosji, podobnie jak i ta w Iranie, była odcięta od internetu. I podobnie jak w przypadku elektrowni w Natanz, Stuxnet dostał się do rosyjskiej infrastruktury poprzez podpięcie do komputera zainfekowanego nim wcześniej dysku USB. Miał w niej wyrządzić bliżej nieopisane szkody (przypomnijmy, że w Iranie niszczył wirówki do wzbogacania uranu). Informacje odnośnie infekcji miał przekazać Kasperskiemu anonimowy pracownik jednej z elektrowni atomowych w Rosji. Kaspersky, który — przypomnijmy — jest powiązany z rosyjskimi służbami, zdecydował się ujawnić powyższe wiadomości podczas niedawnej konferencji prasowej w Australii. Ponieważ jednak konferencja była kierowana do dziennikarzy, a nie specjalistów z branży IT, to na razie jedyne informacje, jakie przekazał Kaspersky. Nie wiemy kiedy i gdzie dokładnie infekcja miała miejsce oraz jakie straty spowodował Stuxnet u Rosjan. Nie wiadomo także, czy była to dokładnie ta sama wersja Stuxneta, co znaleziona w Iranie. Całe wystąpienie Kasperskiego poniżej (całość jest co najmniej interesująca, ale o atakach Stuxneta poza Iranem Kaspersky zaczyna mówić w 26 minucie): Kolejna odseparowana, a mimo to zainfekowana przez Rosjan sieć To podobno nie pierwszy raz, jak rosyjska infrastruktura, pomimo fizycznego odesparowania od internetu, jest infekowana. Już w 2008 roku, na skutek braku ostrożności Rosjan zainfekowano systemy stacji kosmicznej ISS. Winny także był zainfekowany wcześniej pendrive… ,igH