15-tego lipca 2010r białoruska firma antywirusowa odkryła malware, który wielu uważa za przełomowy w dziejach IT. Raz, że wycelowany został w ściśle określoną instalację komputerową (sterowniki PLC Siemensa wykorzystywane w wirówkach do wzbogacania uranu); dwa, że korzystał jednocześnie z 5 exploitów, wśród których 4 były 0day’ami. Jako jedni z pierwszych w Polsce, opisaliśmy go wtedy jako nowy sposób ataku na wszystkie Windowsy — teraz, pół roku później, wracamy do Stuxneta i podsumowujemy to, co wiemy na jego temat. Stuxnet Kto stworzył Stuxneta? Pojawiły się 2 przeciwstawne teorie. Forbes przedstawia dowody, że za Stuxnetem stoją Chińczycy i Finowie — z kolei New York Times twierdzi, że Stuxnet to efekt współpracy pomiędzy wywiadem USA i Izrealem — z czym oczywiście kategorycznie nie zgadza się dziennikarz Forbesa, oskarżając kolegów z NYT o brak dowodów i oparcie całości swojego artykułu na wnioskach płynących z “głupich uśmiechów Irańczyków”. Internauci przyglądający się sprawie, też starają się jak mogą, aby namierzyć twórców Stuxneta — i typują, że współautorem może być Jason Wright, znany nam z historii dotyczącej umieszczenia rzekomego backdoora w OpenBSD. Z NYT wiemy, że amerykańska tajna placówka wojskowa Idaho National Laboratory prowadziła badania nad Simensowymi systemami SCADA, a z CV Jasona wiemy, że przedstawia się jako Co za przypadek! To już drugi projekt, nad którym pracuje Jason i co do którego pojawiają się poważne zastrzeżenia… Kod Stuxneta to kicha! Pod kierunkiem Stuxneta kierowane są nie tylko ochy i achy, ale również słowa krytyki. Firma Root Labs twierdzi, że Stuxnet jest żenujący — chodzi o jakość kodu, a raczej skorzystanie z wyłącznie bazowych technik omijania antywirusów i innych programistycznych potworków, które wcale a wcale nie pokazują kunsztu Jamesa Bonda (a wg Root Labs amerykański wywiad powinien cechować się porównywalną do tego superszpiega doskonałością!). Root Labs nie bierze jednak pod uwagę tego, że autorzy Stuxneta specjalnie nie zdradzili swoich zdolności. Widzę tu dwa powody Twórcy Stuxneta wiedzieli, iż odkrycie ich robaka to i tak kwestia czasu. Nie zdecydowali się na użycie bardziej wykwintnych technik zaciemnienie kodu, bo zdawali sobie sprawę z tego, że i tak można je ominąć, a jedyne co dzięki nim zyskają, to kilka dodatkowych dni “w ukryciu”. Widać te kilka dni w ukryciu nie było wartych dodatkowych tygodni spędzonych nad implementacją bardziej zaawansowanych zabezpieczeń przed debuggingiem. Twórcy Stuxneta celowo nie skorzystali z najnowszych technik, żeby nie pozostawiać “cyfrowego odcisku” w kodzie. Liczba osób, które opanowały najnowsze metody zaciemniania kodu jest ograniczona. Brak zaawansowanych technik programistycznych w kodzie Stuxneta sprawia, że o jego stworzenie podejrzewany może być prawie każdy. Jak widać, historia Stuxneta nadaje się na film. W tle mamy bomby atomowe, współpracę wywiadowczą pomiędzy różnymi państwami, tajemniczych programistów-hackerów i …mnóstwo FUD-u. Prawdy o Stuxnecie pewnie szybko nie poznamy, ale może WikiLeaks przygotuje niebawem jakąś publikację? :-) ,Piotr Konieczny