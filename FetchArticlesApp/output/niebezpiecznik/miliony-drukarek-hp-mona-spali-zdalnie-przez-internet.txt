Dwójka amerykańskich badaczy twierdzi, że jest w stanie zdalnie przejąć kontrolę nad drukarkami HP LaserJet. Atak umożliwia im nie tylko kradzież i podgląd wydruków, ale również uszkodzenie samej drukarki poprzez jej nagrzanie i w konsekwencji podpalenie papieru… Aktualizacja drukarek umożliwia atak Oto temat prawie tak “odjechany” jak infekowanie Macbooków przez baterie — Cui i Stolfo, badacze z Columbia University, w rozmowie z MSNBC zdradzili, że mogą zdalnie zainstalować złośliwe oprogramowania na drukarkach HP LaserJet, ponieważ te nie weryfikują podpisów cyfrowych w paczkach z aktualizacjami. Zastanawia was pewnie jak często drukarki HP sprawdzają czy są dla nich jakieś nowe aktualizacje firmware’u? Odpowiadamy: podczas każdego wydruku… Drukarek podatnych na atak sprzedano od 1984r. ok. 100 milionów. Aktualizacja ich oprogramowania trwa mniej więcej 30 sekund. Aby przeprogramować drukarę wystarczy wysłać do druku odpowiednio zmodyfikowany plik. Według badaczy, praktycznie niemożliwe jest wykrycie, że ktoś podmienił nam firmware na złośliwy — antywirusy nie skanują chipów w drukarkach. Lekturę kolejnych akapitów sugerujemy uprzyjemnić sobie poniższą piosenką: Light My Fire by The Doors on Grooveshark Jak podpalić drukarkę HP? Zdalne ataki na drukarki są znane od dawna, ale metoda Cui i Stolfo robi wrażenie. Badacze wysłali do drukarek Hewlett-Packard instrukcje powodujące ciągłe nagrzewanie fusera – podzespołu służącego do utrwalenia tonera po naniesieniu go na papier. Efekt: papier przyrumienił się i ukazał się dym. Podczas demonstracji ataku, bezpiecznik wyłączył drukarkę z powodu wysokiej temperatury zanim ukazały się płomienie. Cui i Stolfo pokazali ponadto jak wykradać drukowane na drukarkach dokumenty (por. sekrety drukarek i kserokopiarek) i stwierdzili, że możliwe jest stworzenie botnetu z drukarek oraz ich masowe psucie nie tylko po kablu USB, ale także przez internet. W końcu drukarki często podłączane są do sieci komputerowych… Co na to Hewlett-Packard? Hewlett-Packard twierdzi, że researcherzy przesadzają, a ich drukarki weryfikują aktualizacje kryptograficznie od 2009 roku. Ponadto, według producenta większość domowych użytkowników nie posiada w ogóle modeli, które pozwalają na zdalną aktualizację (mają InkJet a nie LaserJet). Cui i Stolfo pracują nad publikacją opisującą w szczegółach ich atak, ale już teraz pokusili się o stwierdzenie, że podatne mogą być także drukarki innych producentów. Poczekamy aż zobaczymy ogień — jak na razie jedyny sprzęt komputerowy który stawał w płomieniach to laptop Sony (efekt przegrzania baterii). P.S. Podczas przykładowego skanu, badacze odnaleźli w Internecie 40 000 adresów należących do drukarek, których firmware mogł być szybko i niepostrzeżenie podmieniony. Pomyślcie tylko, że ktoś już mógł je zainfekować… I dodajcie do tego inne ataki na drukarki, które opisywaliśmy na Niebezpieczniku (tu, tu i tu). Aktualizacja 2.02.2011 Skontaktowała się z nami agencja public relactions obsługująca HP i podesłała takie oświadczenie. Aktualizacja 30.12.2011 Wykład dot. powyższych zagadnień został przedstawiony na 28C3. ,igH