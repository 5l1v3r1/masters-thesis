Wystarczy znać numer abonenta sieci GSM Virgin Mobile, aby móc odczytać jego billingi, zmienić mu dane kontaktowe, kupić na jego rachunek nowy telefon lub też po prostu odciąć go od jego konta. Atak na Virgin Mobile Kevin Bruke miesiąc temu poinformował amerykańskie Virgin Mobile o możliwości fatalnego w skutkach ataku. Kilka dni temu uzyskał odpowiedź, że Virgin Mobile dziury nie załata — postanowił więc, że ją upubliczni. Błąd polega na tym, że Virgin Mobile jako login wymusza użycie numeru telefonu, a jakby tego było mało, hasłem może być tylko 6 cyfrowy PIN (jest więc tylko milion możliwych haseł, a tak naprawdę mniej, bo niektóre kombinacje nie są możliwe). Kevin napisał więc program, który dla dowolnego numeru brute-forcuje wszystkie możliwe PIN-y… I to w zasadzie tyle. Co można zrobić abonentom Virgin Mobile w USA Poprzez konto w Virgin Mobile można: Odczytać historię połączeń Zmienić przypisanie numeru do aparatu (to pozwala na przejmowanie cudzych SMS-ów) Kupić nowy telefon na czyjść rachunek Zmienić PIN do konta (odcinając oryginalnego użytkownika) Zmienić adres zamieszkania Zmienić adres e-mail Co gorsza, nie bardzo jest się jak ochronić przed tym atakiem. Zmiana PIN-u nie pomoże, bo ciągle będzie można go odgadnąć — strona nie wykrywa i nie blokuje ataków brute-force (wielokrotnych błędnych prób logowania). Jak wykrywać tego typu ataki? O ile klienci Virgin Mobile nic nie mogą zrobić, to operator powinien jak najszybciej umożliwić zmianę haseł na silniejsze, włączyć wykrywanie ataków zgadywania hasła, wprowadzić możliwość 2 factor authentication podczas logowania — u nas korzysta z tego m.in. Orange, co już raz uratowało klientów tej firmy przed wyciekiem danych. Virgin Mobile mógłby też po prostu informować mailowo oryginalnego właściciela o zalogowaniu do konta (a także zmianie adresu e-mail) — ale i tego nie robi… W ogóle wygląda na to, że operatorzy GSM dziwnie podchodzą do haseł swoich klientów — niedawno informowaliśmy, że T-Mobile nie zezwalał na użycie litery V w polu hasła w formularzu do logowania… ,igH