Czytniki kart/tagów NFC/RFID dodawane do telefony posiadają poważne błędy. Jeden z badaczy zaprezentował na konferencji BlackHat jak można przejąć kontrolę nad telefonem w ogóle go nie dotykając. Bezprzewodowe ataki na telefony z NFC Na atak podatne są telefony z systemem operacyjnym Google Android oraz MeeGo (bazujący na Linuksie, wykorzystywany w smartphone’ach Nokii N9). Przygotowany przez Charliego Millera atak polega na przesłaniu bezprzewodowo, przy pomocy NFC (ang. Near Field Communication), żądania otworzenia dokumentu lub strony WWW. Następnie atakujący wykorzystuje znane błędy w oprogramowaniu klienckim (czytnikach/przeglądarkach) obsługujących otwierany przez NFC dokument lub samym systemie operacyjnym. Miller twierdzi że nawet najnowsza wersja Androida — Jelly Bean (4.1) może być podatna na jego atak, zwłaszcza, że funkcja Android Beam pozwala na otwarcie dowolnej strony bez uprzedniego uzyskania uprawnień od użytkownika. Lepiej od telefonów z Androidem, gdzie NFC jest włączona domyślnie, wypada Nokia — tu NFC nie jest domyślnie włączone, ale jeśli użytkownik zdecydje się na ten ruch, atakujący może zrobić z telefonem ofiary wszystko, co chce, w tym np. sparować się poprzez Bluetooth nawet jeśli ten jest wyłączony. Ataki na NFC NFC z reguły jest wykorzystywany w smartphone’ach do bezstykowego przesyłania sobie wizytówek lub nawet płatności. Korzystający z NFC Google Wallet posiadał już błędy. Warto także wspomnieć o aplikacji na telefony z Androidem wyposażone w czytniki NFC umożliwiającej odczytywanie danych z bezstykowych kart kredytowych. Bo o samych problemach z bezprzewodowymi płatnościami kartami bezstykowymi pisaliśmy już wiele razy… Jak się ochronić? Jeśli tylko możecie, wyłączcie moduł NFC w swoich telefonach. W ramach przypomnienia — to samo warto zrobić z Bluetooth, jeśli z niego nie korzystacie. Ewentualnie, możecie zawsze zachowywać odstęp kilkunastu centymetrów od innych ludzi i obiektów (zasięg działania NFC to kilka cm), albo nigdy nie wybudzać swoich telefonów (chip NFC z reguły działa tylko wtedy, kiedy telefon jest “wybudzony”), a więc ocieranie się o ludzi, którzy nie trzymają w ręku odblokowanego, wybudzonego telefonu raczej nie jest groźne, choć w niektórych przypadkach zapewne może przyprawić kilku siniaków… ;) ,igH