Przestępcy prześcigają się w pomysłach, jak “zmonetyzować” użytkowników telefonów komórkowych. Znane nam już są trojany na komórki, które ukradkiem wysyłają SMS-y na płatne numery. Tym razem pomysł jest jeszcze ciekawszy… MMarketPay Jak zwykle, trojan udaje popularne aplikacje i można go spotkać w App Marketach dla Androida (tym razem jednak nie chodzi o Google Play). Po ściągnięciu na telefon i zainstalowaniu zainfekowanej trojanem aplikacji, telefon złoży zamówienie na inne płatne aplikacje w chińskim markecie należącym do China Mobile. Trojan, ochrzczony mianem MMarketPay, jest na tyle sprytny, że potrafi przechwycić zwrotnego SMS-a potwierdzającego zakup aplikacji i ukryć go przed użytkownikiem telefonu. A jeśli wyskoczy pojawiająca się od czasu do czasu przy zakupie CAPTCHA — MMarketPay przekieruje ją do rozwiązania na zdalny serwer. Firma TrustGo szacuje, że ofiarą MMarketPay’a padło już ok. 100 000 użytkowników (głównie z Chin). Oczywiście nikt z nich nie dowie się, że został zainfekowany do momentu w którym spojrzy na comiesięczny rachunek za telefon — to tam China Mobile dolicza opłaty za instalację aplikacji… ,vi.curry