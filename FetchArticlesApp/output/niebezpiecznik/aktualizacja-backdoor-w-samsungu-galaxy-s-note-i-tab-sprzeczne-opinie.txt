Paul Kocialkowski, jeden z programistów Replicanta (projektu którego celem jest stworzenie prawdziwie darmowej i open-source’owej alternatywy dla Androida) poinformował właśnie, iż w ramach swoich prac trafił na ślad niepokojącego fragmentu kodu w oficjalnym oprogramowaniu Samsunga. Kod ten umożliwia zdalną kontrolę nad telefonem, a więc może pełnić funkcję backdoora. [Aktualizacja: Z tezą tą jednak nie zgadza się Dan Rosenberg, który uważa, że nie ma dowodów na to, że podatność można wykorzystać zdalnie oraz że dostęp do danych na telefony za pomocą tej dziury jest mocno ograniczony.] Smartphony mają 2 procesory Na wstępie wyjaśnijmy, że każdy telefon komórkowy posiada dwa osobne procesory. Jeden do zadań ogólnych (to on obsługuje system operacyjny i aplikacje) oraz drugi służący do obsługi modemu. Ten drugi pracuje pod kontrolą własnościowego, zamkniętego systemu operacyjnego stworzonego przez producenta i służy do komunikacji z siecią GSM. To właśnie oprogramowanie modemu jest najczęściej wykorzystywane do implementacji funkcji “szpiegowskich” pozwalających na cichą aktywację telefonowej kamery i mikrofonu. Modem ma także dostęp do danych z GPS-a, a że jest non stop podpięty do sieci operatora, jest wręcz idealnym celem do implementacji backdoora… Paul informuje, iż trafił na ślad backdoora w kodzie programu odpowiedzialnego za wymianę informacji pomiędzy procesorem ogólnym a modemowym. Zbackdoorowane oprogramowanie jest dystrybuowane przez samego producenta (Samsunga) i pozwala na: odczytywanie, modyfikację i kasowanie plików na telefonie (także prywatnych danych użytkownika). Backdoor umożliwia też atakującemu zdalną kontrolę nad telefonem Samsung Galaxy. Dokładny opis backdoora znajdziecie tutaj. W których modelach Samsung umieścił backdoora? Backdoora zawierają wszystkie telefony korzystające z protokołu Samsung IPC protocol (czyli te z modemami Intel XMM6160 i XMM6260). Oto lista zweryfikowanych pod kątem posiadania backdoora modelów: Jak się zabezpieczyć przed backdoorem? Aby mieć pewność, że (przynajmniej za pomocą tej dziury) Samsung, ani jakakolwiek inna firma posiadająca dostęp do szczegółów backdoora nie będzie zdalnie kontrolowała Waszego telefonu i plików na nim zgromadzonych macie 2 wyjścia. Przestaniecie korzystać z telefonu Samsunga, zamieniając go na inny sprzęt, Przeinstalujecie standardowe oprogramowanie np. na Replicanta, który — jak twierdzi Paul — nie zawiera backdoorów (co można sprawdzić, bo kod jest dostępny) i ignoruje podejrzane instrukcje pochodzące z własnościowego oprogramowania kontrolującego procesor modemowy. Co na to Samsung? Na razie nic. Paul zachęca, aby użytkownicy smartphonów tego producenta nie pozostawali obojętni i prywatnie domagali się od Samsunga o wyjaśnień. Można to zrobić e-mailem. Jest szansa, że kod pozwalający przejąć zdalną kontrolę nad telefonem został przez Samsunga dodany “w dobrym celu” — tak tłumaczył się m.in. CarrierIQ, producent oprogramowania diagnostycznego, instalowanego na milionach telefonów, kiedy wyszło na jaw, że za pomoca niektórych funkcji CarrierIQ można zdalnie podsłuchiwać użytkowników telefonów HTC, Samsung, Nokia, iPhone i Blackberry. Czy taką samą linię obrony przyjmie Samsung? Czas pokaże… Aktualizacja 14.03.2014 Jeden z naszych czytelników otrzymała taką, dość zaskakującą odpowiedź od Samsunga: Aktualizacja 18.03.2014 Oświadczenie Samsunga nadesłane do redakcji: ,igH