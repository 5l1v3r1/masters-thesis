Właśnie opublikowano evasi0n — jailbreak na mobilne urządzenia Apple (iPhone, iPod, iPad, iPad mini). Jailbreak zadziała, jeśli twoje urządzenie pracuje pod kontrolą iOS 6.0-6.1. Poniżej opisujemy jak przełamano zabezpieczenia Apple oraz jakie ryzyko jailbreak niesie dla tych którzy w ogóle nie są nim zainteresowani? Czy exploity z evasi0n można wykorzystać do niecnych celów? Oczywiście. Ale w przeciwieństwie do poprzedniego jailbreaka (jailbreakme.com), tym razem exploit nie jest typu drive-by download, co oznacza, że aby go wykorzystać nie wystarczy po prostu wejść na stronę internetową a “magia zrobi się sama”. Ten minus to wbrew pozorom dość duży plus ;-) Exploita nie będzie się bowiem dało tak łatwo wykorzystać do “niewidzialnego zdobycia roota” na telefonach i tabletach tych użytkowników, których komuś uda się nakłonić do odwiedzenia jakiejś strony internetowej. Potencjalni atakujący (którzy na pewno niebawem będą chcieli wykorzystać exploity użyte do jailbreaka w niecnym celu) muszą najpierw dostać się na komputer ofiary — do przeprowadzenia ataku wymagane jest bowiem podpięcie urządzenia po USB. Złodziej też nic nie wskóra, bo musi znać kod blokady ekranu (albo dokonać ataku na wcześniej sparowanym z urządzeniem komputerze). Jak działa evasi0n? Jak sama nazwa wskazuje, przede wszystkim omija, nie exploituje. Omija zabezpieczenia, jakie Apple wbudowało w iOS-a: tj. ASLR, sandbox i podpisywanie kodu. Niskopoziomowe szczegóły tych operacji świetnie opisał Thomas Braden. W skrócie: /var/db/timezone umożliwiającej dostęp do socketu lanuchd (działającego na prawach roota), przy pomocy którego wgrywa fałszywą, bo bez żadnego kodu, bibliotekę MobileFileIntegrity, która nadpisuje MISValidateSignature tak, aby zawsze zwracane było 0 — to umożliwia uruchamianie niepodpisanego kodu. evasi0n można pobrać stąd — konieczne będzie podpięcie urządzenia kablem do komputera i wykonanie kilku prostych instrukcji. Efekt: na ekranie pojawi się aplikacja Cydia — nieoficjalny sklep dla iOS. Smutna wiadomość dla osób, które jailbreaka robią w celu wgrywania pirackiego oprogramowania — Installous przestał działać jakiś czas temu, ale jak grzyby po deszczu wyrosły inne alternatywy; np. Kuaiyong czy Zeusmos lub VShare+AppSync. Żeby pokazać, że jailbeak != piracenie oprogramowania, sugerujemy wpisywanie w komentarzach aplikacji z Cydi, z których korzystacie, a które nie są „piratami” (wisujcie nazwę + krótki opis aplikacji). ,vi.curry