Nowy oficer bezpieczeństwa SONY właśnie poinformował, że firma zauważyła próby logowania się na setki tysięcy kont sieciach SEN, PSN i SOE. Wszystko wskazuje na to, że ktoś ma dane użytkowników i sprawdza, czy są one poprawne. Skąd wyciekły dane? I kiedy? Nie wiadomo skąd pochodzą dane, które intruzi testują — nie jest wykluczone że pochodzą one z poprzednich ataków lub spoza sieci Sony. Bezpiecznik SONY zdradził jedynie, że większość z testowanych par login-hasło nie była poprawna. Atakującym udało się jednak poprawnie zalogować na ok. 93 000 kont (PSN/SEN: 60 tys., SOE: 33 tys.) — Sony zablokowało tymczasowo te konta. Podobno tylko na niewielkiej liczbie kont (z tych 93 000, na które udało się zalogować) atakujący wykonali jakieś akcje zanim Sony odcięło dostęp. Sony zapewnia, że użytkownicy nie mają się czego obawiać — dane ich kart kredytowych nie zostały przejęte. P.S. Wygląda na to, że nowy oficer bezpieczeństwa w Sony wyszedł firmie na dobre. Atak został wykryty, reakcja jest prawidłowa, komunikacja też. ,igH