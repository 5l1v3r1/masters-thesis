Snowden, Assange i Manning, jako znani whistleblowerzy u wielu budzą podziw. Niektórzy decydują się więc iść w ich ślady. Dziś przedstawiamy historię młodego pracownika ministerstwa obrony w Australii, który wykradł tajny rządowy raport i opublikował go w internecie. Przeliczył się jednak co do swoich możliwości “zacierania śladów” — nie miał umiejętności Snowdena i dlatego teraz najprawdopodobniej skończy jak Manning. Właśnie trwa jego rozprawa sądowa. Zacznijmy jednak od początku “Julian Assange jest moim bohaterem” tak brzmiał wpis na 4chanie, anonimowym obrazkowym forum, znanej fabryce memów i siedlisku internetowych troli, nierzadko posiadających wiedzę na temat włamywania się. Osoba, która opublikowała ten wpis, umieściła pod nim także 2 strony z tajnego raportu australijskiej agencji wywiadu i dodatkowe wyjaśnienie: Na wpis, który skomentowało jedynie 14 osób i który po chwili został usunięty przypadkowo trafił były pracownik wojskowy. Ponieważ na górze pierwszej z opublikowanych stron widniało: Tajne, dla 5 oczu pracownik natychmiast zorientował się, że raport jest autentyczny i przeznaczony dla Australii i jej sojuszników, USA, Wielkiej Brytanii, Kanady i Nowej Zelandii — to właśnie te państwa nazywa się “5 oczami“. Zdając sobie sprawę z powagi sytuacji, pracownik zgłosił incydent do Ministerstwa Obrony, które zaczęło dochodzenie. Jego wynik jest jeszcze bardziej zaskakujący niż zawartość popularnego na 4chanie forum /b/… Kto umieścił raport na 4chanie? Kiedy służby wkroczyły do akcji i pozyskały adres IP autora wpisu na 4chanie, okazało się że jest nim 21 letni pracownik Ministerstwa Obrony, Michael Scerba. Posiadając odpowiednie poświadczenia bezpieczeństwa i dostęp do tajnych dokumentów, Scerba pobrał 15 stronnicowy raport, nagrał go na płytę CD i po powrocie do domu 2 strony raportu opublikował na 4chanie. “Fake and gay!” Niestety (albo na szczęście), jak przytaczają dokumenty sądowe, użytkownicy 4chana nie uwierzyli w prawdziwość dokumentu i nie wzbudził on żadnego zainteresowania. Kiedy kilka dni po usunięciu wątku z raportem na 4chanie wywiązała się ponowna dyskusja na jego temat, pojawiły się w niej następujące wypowiedzi (prokuratura uważa, że były one autorstwa zawiedzionego zignorowaniem raportu Scerby): oraz niżej: Wygląda na to, że sugestii chyba nie było, bo kiedy służby przeszukały mieszkanie Scerby, w koszu na śmieci odnaleźli złamaną płytę CD z wykradzionym raportem, a na komputerze Scerby ujawniono ślady umieszczonych na 4chanie screenshotów. Trzeba jednak przyznać, że Scerba próbował …biegli wykazali bowiem, że wyszukiwał w internecie frazy dotyczące sposobów “zacierania śladów”. Morały z tej historii są cztery. Dokumenty, nawet najbardziej tajne, da się praktycznie zawsze niepostrzeżenie wynieść. Ich zawartość nie dla każdego będzie “przełomowa”. Najwyraźniej tajne operacje służb kontrwywiadu Australii są tak nieprawdopodobne, że wprawione w przeglądanie sekretów oczy użytkowników 4chana uznają je za “fake and gay“, co w wolnym tłumaczeniu należy rozumieć jako “raczej nieprawdziwe”. Jak już się wykrada tajne dokumenty jednej z najpotężniejszych agencji rządowych, a następnie publikuje się je w internecie — warto zadbać o anonimowość. Publikacja z własnego komputera i własnego łącza internetowego do najrozsądniejszych nie należy (ale okolicznych bibliotek też należy się wystrzegać). Należy regularnie wyrzucać śmieci. To niehigieniczne, aby odpadki gniły w koszu. PS. Sąd, z racji na supertajną zawartość raportu, która mogłaby poważnie naruszyć bezpieczeństwo narodowe, postanowił utajnić wszelkie dowody i zakazał cytowania nawet fragmentów rzeczonego raportu. PPS. Jeden z czytelników, który twierdzi, że “na 4chanie przesiaduje całymi dniami” podesłał nam link do screenshota z postem Scerby dotyczącym raportu. ,igH