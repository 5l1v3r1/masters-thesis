Facebook nareszcie zdecydował się na ruch, który znacząco podniesie bezpieczeństwo internautów — w ustawieniach kont pojawiła się opcja włączenia “bezpiecznych” połączeń HTTPS. Niestety, na polskich domenach serwisu pojawia się błąd logowania… Facebook i HTTPS Wymuszanie połączeń HTTPS (nie tylko na czas logowania) możecie włączyć w ustawieniach swoich kont (Account -> Account Settings -> Account Security). Dzięki włączeniu HTTPS, ataki przechwycenia sesji (np. przy pomocy narzędzia Firesheep) powinny być trudniejsze. Facebook: to połączenie jest niezaufane! Osoby logujące się do “polskiego” Facebooka spotka jednak przykra niespodzianka — certyfikat wykorzystywany przez serwis nie obejmuje jeszcze domeny pl-pl.facebook.com i oczom internautów ukazuje się następujący komunikat: …dzięki któremu zauważyliśmy, że odwiedzają nas teraz setki osób po frazie: “błąd logowania facebook to połączenie jest niezaufane” — ciekawe ile z nich i tak klika “akceptuj, OK, dalej”, nie rozumiejąc sensu komunikatu… :-) ,Piotr Konieczny