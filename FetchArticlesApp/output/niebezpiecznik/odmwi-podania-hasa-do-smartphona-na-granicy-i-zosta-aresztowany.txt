Jakże cudowne są smartphony. Dają dostęp do internetu, pozwalają korzystać z map, niekiedy pełnią też funkcję pilota RTV. Nie możemy się z nimi rozstać i nosimy je wszędzie. Zawierają nie tylko informacje o znajomych, ale także firmowe dokumenty. Dlatego strzeżemy do nich dostępu, ustawiamy hasła, szyfrujemy zawartość. Złodziej nie da rady, ale strażnik graniczny może zgodnie z prawem, poprosić o dostęp do naszego telefonu… Odmowa podania hasła do smartphona == utrudnianie pracy pogranicznika == areszt Kiedy Alain Philippon przechodził przez kontrolę na kanadyjskim lotnisku Halifax Stanfield International, strażnik graniczny zażądał od niego ujawnienia hasła do smartphona. Niewiele osób zdaje sobie sprawę, że w niektórych krajach (m.in. Wielkiej Brytanii, USA, Austrii) prawo pozwala służbom na wystosowanie takiego żądania, a odmowa może skończyć się więzieniem… W Wielkiej Brytanii aresztowano na tej podstawie co najmniej 2 osoby. Co do Kanady, Alain po odmowie funkcjonariuszowi podania hasła do swojego telefonu, został oskarżony nie o sam fakt odmowy podania hasła, a o “utrudnianie prowadzenia czynności kontrolnych”. Oprócz ryzyka trafienie do więzienia, minimalna grzywna jaka mu grozi to 1 000 kanadyjskich dolarów, a maksymalna to 25 000. Rozprawa czeka go 12 maja. Alain nie jest pierwszy… Alain nie jest pierwszą osobą, która odmówiła podania hasła śledczym. 5 lat temu pisaliśmy o Olivierze Drage’u z Wielkiej Brytanii, który za odmowę podania hasła do zaszyfrowanego pliku został skazany na 16 tygodni w więzieniu. Oliver jednak był podejrzany o molestowanie seksualne — natomiast w przypadku Alaina, służby graniczne nie ujawniły, dlaczego został on wybrany do przeszukania smartphona. W oświadczeniu stwierdzono jedynie, że Wiemy dobrze, jak to działa — niedawno do sieci wyciekł poradnik pełen wskazówek dla szpiegów CIA jak uniknąć kontroli osobistej na międzynarodowych lotniskach. Być może były one oparte na poradniku skierowanym do samego TSA — przez nieuwagę agentów przez kilka miesięcy był dostępny w sieci dla każdego zainteresowanego (terrorysty). W tym kontekście warto też wspomnieć o tym, że agenci TSA do tzw. full body scannera wybierają głównie atrakcyjne kobiety. Co ciekawe, kobiety odpowiedziały na takie “profilowanie” całkiem interesującą akcją: “Zamiast cycków zobaczysz moje prawa!”. Czy w Polsce muszę podawać hasło? Przypominamy, że w Polsce nie ma obowiązku ujawniania komukolwiek haseł ani kluczy kryptograficznych. Zawsze można je zapomnieć. Przeszukujący (przesłuchujący) z reguły będą straszyli “utrudnianiem prowadzenia czynności służbowych”, ale to tylko taka ich gra operacyjna. O ciekawych “przykazaniach” dla polskich policjantów, którzy uczestniczą w akcjach przeszukiwania sprzętu elektronicznego pisaliśmy w poście karta policjanta walczącego z komputerami: Warto także zwrócić uwagę posiadaczom iPhonów, że o ile do podania hasła nikt ich nie zmusi, to jeśli telefon blokują poprzez odcisk palca, to bardzo łatwo można osobie skutej kajdankami podsunąć pod kciuka telefon, tym samym go odblokowując… Lepiej wyłączajcie iPhona przed wejściem na lotniska. Na koniec przypomnijmy także, że istnieje jeszcze jedna, mniej sformalizowana metoda pozyskiwania haseł — tzw. kryptoanaliza gumowej pałki: PS. Jeśli “obawiacie się” przeszukania, w ramach cyklu “Poniedziałek z Prawnikiem” kilka miesięcy temu udzielaliśmy wskazówek związanych z tego typu działaniami służb — zachęcamy do lektury — bo kiedy zapukają o 6:00, może być już za późno ;) ,vi.curry