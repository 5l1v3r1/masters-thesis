Drukarki Samsunga mają nieprzyjemną niespodziankę — zakodowane w oprogramowaniu konto administratora. Dane dostępowe do tego konta zostały właśnie ujawnione i jest szansa, że teraz każdy, kto ma dostęp do drukarki, będzie w stanie zmusić ją do wykonania brzydkich rzeczy. Co złego można zrobić drukarce Samsunga? Przez brzydkie rzeczy należy rozumieć możliwość zmiany konfiguracji durkarki monitorowanie jej parametrów (adresacja, wprowadzone dane dostępowe) uruchomienie dowolnego kodu dostęp do materiałów, które są na nią wysyłane Jak informuje US-CERT, do ukrytego konta administratora na drukarkach Samsunga dostać można się przez protokół SNMP (pełen dostęp do odczytu i zapisu; hasłem jest “s!a@m#n$p%c“.) — co ciekawe, nawet jeśli ten protokół jest wyłączony w ustawieniach. Jakby tego było mało, ten sam problem mają także drukarki opisane oznaczone logotypem DELL-a, gdyż to Samsung w istocie był ich producentem. Które drukarki Samsunga mają backdoora? Tylko modele wyprodukowane po 31 października 2012 nie zawierają backdoora. Samsung zobowiązał się w przyszłości udostępnić narzędzie (aktualizację) która usunie dziurę z oprogramowania drukarek. Do tego czasu, sugerujemy ograniczenie dostępu do drukarki (ograniczenie dostępu do interface’u SNMP tylko do zaufanych hostów). ,igH