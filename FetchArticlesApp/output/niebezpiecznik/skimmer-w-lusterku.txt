Na Niebezpieczniku wiele razy poruszaliśmy temat skimmerów, czyli nakładek na bankomaty, których celem jest przechwycenie PIN-u karty oraz informacji zapisanych na jej pasku magnetycznym. Tym razem prezentujemy dość nietypowy skimmer, bo taki, który swoje zadanie wykonał doskonale, a w ogóle nie dotknął bankomatu. Skimmer pozabankomatowy W poniższym przypadku złodzieje zamontowali skimmer w czytniku kart umieszczonym na drzwiach do banku (aby skorzystać z pomieszczenia z bankomatem, w niektórych placówkach należy otworzyć drzwi poprzez przeciągnięcie swojej karty). …oraz lusterko z wbudowaną weń kamerą tuż obok bankomatu. Klient myślał, że lustro służy jego bezpieczeństwu, bo za jego pomocą widział osoby stojące za nim. A tymczasem w środku kryła się taka, kosztująca 150 USD, kamerka: Aby spotęgować efekt, złodzieje nakleili na jednym z bankomatów, tym którego klawiatury nie obejmowała ukryta kamera, kartkę z napisem “bankomat nieczynny”… Macajcie nie tylko bankomaty Z powyższego wynika prosta wiadomość do wszystkich rozważnych klientów, którzy przed skorzystaniem z bankomatu sprawdzają jego klawiaturę i okolicę czytnika kart pod kątem występowania luźnych, niepasujących elementów. Teraz musicie jeszcze sprawdzić okoliczne lustra i drzwi ;) źródło ,igH