Evernote właśnie poinformował o włamaniu na swoje serwery. Wyciekły adresy e-mail użytkowników oraz hashe haseł. Jeśli jesteście w grupie 50 milionów (sic!) osób, która korzysta z usług tego całkiem użytecznego oprogramowania, powinniście jak najszybciej zmienić hasło do swojego konta (i każdego innego miejsca w sieci, gdzie korzsytaliście z tego samego hasła). Evernote zhackowany, ale dane nie wyciekły Firma twierdzi, że o ile włamywacze wykradli nazwy użytkowników, e-maile i hashe haseł (z saltem), to nie dostali sie do składowanych w Evernote danych i kart kredytowych. Proponujemy jednak założyć najgorsze i zastanowić się, co by się stało, gdyby ktoś opublikował w internecie rzeczy, które trzymacie w swoich notatnikach na Evernote? Pamiętajcie: Z tego powodu wszelkie kompromitujące materiały należy szyfrować przed umieszczeniem w internecie. Pomóc może Wam w tym darmowe oprogramowanie typu gpg lub TrueCrypt — ba! nawet zwykłe archiwum ZIP na hasło jest bezpieczniejsze niż ślepa wiara w to, że “prywatne wiadomości” są prywatne (por. Dziura w Facebooku ujawnia prywatne zdjęcia użytkowników). Kto stoi za włamaniem i jak przełamano zabezpieczenia Evernote? Tego nie wiemy. Evernote twierdzi, że atak odkryli administratorzy firmy i delikatnie sugeruje, że ostatnio tego typu włamania przydarzyły się innym firmom (chodzi zapewne o ataki Facebooka i Twittera poprzez 0day na Javę). Evernote wymusił już zmianę haseł — po zalogowaniu zostaniecie poproszeni o wybranie nowego hasła. Warto wybrać unikatowe, nie używane nigdzie indziej hasło. I uczynić to szybko, zwłaszcza, jeśli hasło do skrzynki pocztowej ktoś miał takie samo jak do Evernote’a… ,igH