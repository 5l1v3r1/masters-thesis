Ze względu na dynamiczny rozwój naszego projektu, szukamy kolejnych niebezpieczników do prowadzenia serwisu internetowego. Jeśli interesujesz się bezpieczeństwem, pentester nie kojarzy Ci się tylko ze składaczem długopisów i wiesz jaka jest różnica pomiędzy uwierzytelnieniem a autoryzacją — czekamy właśnie na Ciebie. Kogo szukamy, czego wymagamy? Do Twoich obowiązków będzie należało redagowanie i opisywanie bieżących wydarzeń w branży IT Security, dlatego wolęlibyśmy, żebyś robil mniej błenduw w jednym zdaniu niż my zrobiliśmy w tym ;) Tematów nie musisz szukać sam — codziennie dostaniesz od nas kilka zagadnień wartych opisania na Niebezpieczniku. Możesz pracować z domu, w dogodnych dla siebie godzinach (tak, tak! przez *internet*) — na pracę poświecisz dziennie tyle czasu, ile chcesz (niektóre tematy da się opisać w 15 min, na inne trzeba poświęcić godzinę…). Niestety nie oferujemy pakietu medycznego, ale dostaniesz od nas lanspakiet ;) konto w domenie @niebezpiecznik.pl wejściówki na konferencje i inne zamknięte eventy branży bezpieczeństwa możliwość publikowania swoich technicznych felietonów/artykułów na łamach Niebezpiecznika i ztrolowania ponad 170 tysięcy unikalnych użytkowników, którzy w ciągu miesiąca zaglądają na Niebezpiecznik ;) Biorąc pod uwagę powyższe, idealny kandydat/kandydatka, to student kierunku ~IT, z zacięciem dziennikarkim, potrafiący wytrzymać flame’y w komentarzach pod swoimi tekstami, będący w stanie “wyprodukować” dla nas ok. 90 akapitów miesięcznie. To jest zdanie kończące akapit. Aha, wbrew pozorom, nie zapłacimy Ci opisami graficznymi — my preferujemy złotówki :-) Jak się zgłosić? Podeślij nam swoje CV, wysyłając e-maila na redakcja@niebezpiecznik.pl z tematem “obahfcbvagwrfyvjvrfmpbgbwrfg“. Do e-maila *koniecznie* dołącz plik .txt zawierający 3-akapitowego “newsa” opisującego dowolne wydarzenie z branży bezpieczeństwa, które ostatnio miało miejsce. Brak Ci pomysłu? To opisz ostatnie problemy Android Marketu związane z “niebezpiecznym” instalowaniem aplikacji. Zastrzegamy sobie prawo odpowiedzi tylko atrakcyjnym blondynkom wybranym kandydatom. ,Piotr Konieczny