Śledzenie użytkowników stron internetowych weszło na nowy poziom wraz z pojawieniem się narzędzi, które nagrywają całą sesję użytkownika i prezentują ją w postaci filmu, tak jakby ktoś patrzył użytkownikowi przez ramię. Obrońców prywatności od dawna to martwi, ale badacze z Princeton University właśnie udowodnili, że naprawdę jest się czego obawiać. “Nagrywanie użytkowników”, czyli co? Twórców stron nie interesują już tylko suche dane statystyczne o tym, kiedy odwiedziłeś stronę, jak długo na niej byłeś, gdzie kliknąłeś i co wyszukałeś. Nowym trendem są narzędzia “nagrywania sesji” takie jak SmartLook.com, UserReplay.com czy SessionCam.com. W pierwszej połowie tego roku niektórych polskich dziennikarzy zainteresował SmartLook. Pisała o nim m.in. Gazeta Prawna. Na stronie SmartLooka widzimy takie zachęty: Niektóre osoby sądziły, że to narzędzie dosłownie nagrywa to co jest na ekranie użytkownika, zresztą tak sugeruje film reklamowy. W rzeczywistości tego typu technologia mierzy różne zdarzenia, np. ruchy myszy, przewijanie i monitoruje wciskane klawisze, aby na tej podstawie wygenerować film oddający zachowanie użytkownika. Nowatorstwo takich rozwiązań polega głównie na sposobie wizualizowania informacji o zachowaniach użytkownika zebranych przez skrypty. Wątpliwości W maju tego roku dyskutowaliśmy o problemie z przedstawicielami Fundacji Panoptykon. Katarzyna Szymielewicz wyraziła pogląd, że samo analizowanie ruchów myszki nie powinno mieć miejsca, bo nie jest konieczne do świadczenia usługi ani do własnego marketingu. Jej zdaniem na gruncie RODO będzie problem z tak szczegółową analityką i obrońcy prywatności będą takie technologie “atakować”. My nie jesteśmy “obrońcami prywatności za wszelką cenę” (choć uważamy ja za istotny element bezpieczeństwa), zatem nie od razu byliśmy skłonni do krytykowania tej technologii. Widzimy dużo korzyści w tzw. badaniach focusowychużyteczności i bacznym obserwowaniu użytkowników korzystających z danej usługi, jeśli celem takich badań ma być poprawienie interfejsu czy użyteczności aplikacji. Trzeba jednak przyznać rację Panoptykonowi — o ile uczestnicy badań focusowych wiedzą że są monitorowani, to wielu internautów nie ma świadomości, że wszystko co robią na niektórych stronach jest “nagrywane”. Wydawcy internetowi stosujący wspomniane wyżej narzędzia nie zawsze informują o nich wyraźnie w politykach prywatności. Oznacza to, że użytkownik może być nieświadomy, że strona zapisuje wszystkie wprowadzane przez niego dane, również te poprawione lub usunięte przed kliknięciem “Wyślij”, “OK” czy “Dalej”. Jest też inny problem. Narzędzia takie jak SmartLook czy Hotjar mogą zapisywać imiona, nazwiska i adresy. “Tradycyjne” narzędzia analizy nie zbierają takich informacji. Poza tym wydawca może się dowiedzieć, że wpisałeś na stronie jeden adres i potem poprawiłeś na inny. Jeśli masz dwa mieszkania lub coś innego łączy Cię z kilkoma adresami, niekoniecznie musisz chcieć wszystkich o tym informować, tylko dla tego, że z rozpędu przez chwilę wpisałeś niewłaściwy adres i za chwilę się poprawiłeś. Zdajemy sobie sprawę, że problem nie zawsze leży po stronie narzędzia do nagrywania sesji. Niektóre z nich starają się nie zapisywać pewnych wrażliwych danych (np. haseł czy numerów kart). Jak zwykle jednak, wiele zależy od wydawcy wdrażającego te narzędzia u siebie. Badania W ubiegłym tygoniu w serwisie Freedom to Tinker prowadzonym przez ekspertów z Princeton University pojawił się ciekawy raport na temat technologii “nagrywających”. Tekst nosi tytuł No boundaries: Exfiltration of personal data by session-replay scripts. Raport wskazuje, że technologie “nagrywające” zyskują na popularności, a poza tym mogą być bardziej wścibskie niż to konieczne. Dobrym wstępem do omówienia tematu może być ten film. Zdaniem badaczy istnieje ryzyko zapisania przez skrypty danych wrażliwych, takich jak informacje o zdrowiu albo dane o karcie płatniczej. Co prawda usługi “nagrywające” obiecują nie zapisywać wrażliwych informacji, ale stosują do tego zarówno ręczne jak i automatyczne narzędzia dla wydawców. Nie zawsze skutecznie. Badacze z Princeton stworzyli kilka stron, na których zainstalowali skrypty “nagrywające” od siedmiu różnych dostawców (Yandex, FullStory, Hotjar, UserReplay, Smartlook, Clicktale i SessionCam). Testy wykazały kilka problemów. Hasła mogą być ujęte w nagraniach sesji Teoretycznie hasła nie powinny być zapisane bo są maskowane. Poza tym dostawcy usług wyłączają z nagrywania pola “hasło”. Niestety to ograniczenie nie obejmuje rozwiązań dla stron mobilnych, które pozwalają na logowanie bez maskowania hasła. Tylko od wydawcy zależy, czy “ręcznie” doda tagi wyłączające te pola z nagrywania. Badacze zidentyfikowali przynajmniej jedną stronę, gdzie hasło wprowadzone do formularza rejestracyjnego zostało nagrane, niezależnie od wysłania tego formularza. Niedoskonałe automaty Narzędzia do nagrywania mają automatyczne zamazywanie informacji osobistych/wrażliwych. Niestety znów wiele zależy od wydawcy np. FullStory zamazuje pola na dane kartowe, jeśli zawierają one atrybut autocomplete ustawiony na cc-number. Jeśli formularz nie będzie miał tego atrybutu, numer karty zostanie zapisany. Zróżnicowane praktyki Praktyki w zakresie maskowania są bardzo zróżnicowane. Przykładowo UserReplay z reguły maskuje wrażliwe dane czymś, co odpowiada długości wpisywanego tekstu. Podobnie robi SesionCam, choć ten drugi dostawca przynajmniej całkowicie zamazuje hasła. Co prawda Smartllok, Yandex, FullStory, SessionCam i Hotjar pozwalają wydawcom stron na wskazanie elementów do wyłączenia z nagrywania, ale efektywne wdrożenie tego zabezpieczenia wymaga ciągłego monitorowania jego skuteczności, za każdym razem gdy zmienia się kod aplikacji. Niezamierzone lub zamierzone niedociągnięcia nie są wykluczone. Formularze to nie wszystko Zamazywaniu automatycznemu podlegają informacje wprowadzane przez użytkownika, ale nie te wyświetlane przez stronę. Ten drugi rodzaj informacji wydawcy mogą zamazać ręcznie i tylko ręcznie. To nie jest optymalne z punktu widzenia bezpieczeństwa danych i dane wrażliwe mogą się znaleźć na nagraniach. Poniżej bardzo obrazowy przykład. Jeśli dzięki skryptom nagrywającym wrażliwe dane mogą być zachowane przez wydawców stron, równie dobrze mogą wyciec. Problem nie kończy się na tym, że wydawca przetwarza dane bez wyraźnej zgody. Nasi Czytelnicy naturalnie zadadzą sobie pytanie “Co robić, jak żyć”. Część z nich dojdzie do wniosku, że rozwiązaniem są narzędzia do blokowania skryptów (w tym adblokery). Słusznie, ale byłoby lepiej, gdyby wydawcy stron informowali o nagrywaniu, albo gdyby dostawcy rozwiązań “nagrywających” reagowali na ustawienia Do Not Track w przeglądarce. W chwili obecnej UserReplay reaguje na DNT, ale nie jest to dobrze ustanowiona rynkowa praktyka. Jeśli chcecie zgłębić temat to na stronie webtransparency.cs.princeton.edu znajdziecie szczegółowy wykaz danych i zastosowanej metodologii. Aktualizacja, 24.11.2017, godz. 12:56 Przedstawicielka SmartLooka – Amy Strada – przesłała do nas poniższe oświadczenie o zmianie praktyk u tego dostawcy narzędzi do “nagrywania”. Tutaj wyjaśnijmy, że w artykule Princeton (na którym się opieraliśmy) wytknięto Smartlookowi nieużywanie SSL na stronie Smartlook Playera. Poprawienie tego było w planach, ale twórcy SmartLooka zrobili to szybciej ze względu na artykuł Princeton University. Poprawiono też inne komponenty SmartLooka m.in. dodano takie maskowanie hasła, które już nie ujawnia jego długości. Przedstawiciele SmartLoooka podkreślają też, że będą starali się zapewnić zgodność swojego narzędzia z RODO (unijnym rozporządzeniem o ochronie danych). ,Marcin MajŚledzenie użytkowników stron internetowych weszło na nowy poziom wraz z pojawieniem się narzędzi, które nagrywają całą sesję użytkownika i prezentują ją w postaci filmu, tak jakby ktoś patrzył użytkownikowi przez ramię. Obrońców prywatności od dawna to martwi, ale badacze z Princeton University właśnie udowodnili, że naprawdę jest się czego obawiać. “Nagrywanie użytkowników”, czyli co? Twórców stron nie interesują już tylko suche dane statystyczne o tym, kiedy odwiedziłeś stronę, jak długo na niej byłeś, gdzie kliknąłeś i co wyszukałeś. Nowym trendem są narzędzia “nagrywania sesji” takie jak SmartLook.com, UserReplay.com czy SessionCam.com. W pierwszej połowie tego roku niektórych polskich dziennikarzy zainteresował SmartLook. Pisała o nim m.in. Gazeta Prawna. Na stronie SmartLooka widzimy takie zachęty: Niektóre osoby sądziły, że to narzędzie dosłownie nagrywa to co jest na ekranie użytkownika, zresztą tak sugeruje film reklamowy. W rzeczywistości tego typu technologia mierzy różne zdarzenia, np. ruchy myszy, przewijanie i monitoruje wciskane klawisze, aby na tej podstawie wygenerować film oddający zachowanie użytkownika. Nowatorstwo takich rozwiązań polega głównie na sposobie wizualizowania informacji o zachowaniach użytkownika zebranych przez skrypty. Wątpliwości W maju tego roku dyskutowaliśmy o problemie z przedstawicielami Fundacji Panoptykon. Katarzyna Szymielewicz wyraziła pogląd, że samo analizowanie ruchów myszki nie powinno mieć miejsca, bo nie jest konieczne do świadczenia usługi ani do własnego marketingu. Jej zdaniem na gruncie RODO będzie problem z tak szczegółową analityką i obrońcy prywatności będą takie technologie “atakować”. My nie jesteśmy “obrońcami prywatności za wszelką cenę” (choć uważamy ja za istotny element bezpieczeństwa), zatem nie od razu byliśmy skłonni do krytykowania tej technologii. Widzimy dużo korzyści w tzw. badaniach focusowychużyteczności i bacznym obserwowaniu użytkowników korzystających z danej usługi, jeśli celem takich badań ma być poprawienie interfejsu czy użyteczności aplikacji. Trzeba jednak przyznać rację Panoptykonowi — o ile uczestnicy badań focusowych wiedzą że są monitorowani, to wielu internautów nie ma świadomości, że wszystko co robią na niektórych stronach jest “nagrywane”. Wydawcy internetowi stosujący wspomniane wyżej narzędzia nie zawsze informują o nich wyraźnie w politykach prywatności. Oznacza to, że użytkownik może być nieświadomy, że strona zapisuje wszystkie wprowadzane przez niego dane, również te poprawione lub usunięte przed kliknięciem “Wyślij”, “OK” czy “Dalej”. Jest też inny problem. Narzędzia takie jak SmartLook czy Hotjar mogą zapisywać imiona, nazwiska i adresy. “Tradycyjne” narzędzia analizy nie zbierają takich informacji. Poza tym wydawca może się dowiedzieć, że wpisałeś na stronie jeden adres i potem poprawiłeś na inny. Jeśli masz dwa mieszkania lub coś innego łączy Cię z kilkoma adresami, niekoniecznie musisz chcieć wszystkich o tym informować, tylko dla tego, że z rozpędu przez chwilę wpisałeś niewłaściwy adres i za chwilę się poprawiłeś. Zdajemy sobie sprawę, że problem nie zawsze leży po stronie narzędzia do nagrywania sesji. Niektóre z nich starają się nie zapisywać pewnych wrażliwych danych (np. haseł czy numerów kart). Jak zwykle jednak, wiele zależy od wydawcy wdrażającego te narzędzia u siebie. Badania W ubiegłym tygoniu w serwisie Freedom to Tinker prowadzonym przez ekspertów z Princeton University pojawił się ciekawy raport na temat technologii “nagrywających”. Tekst nosi tytuł No boundaries: Exfiltration of personal data by session-replay scripts. Raport wskazuje, że technologie “nagrywające” zyskują na popularności, a poza tym mogą być bardziej wścibskie niż to konieczne. Dobrym wstępem do omówienia tematu może być ten film. Zdaniem badaczy istnieje ryzyko zapisania przez skrypty danych wrażliwych, takich jak informacje o zdrowiu albo dane o karcie płatniczej. Co prawda usługi “nagrywające” obiecują nie zapisywać wrażliwych informacji, ale stosują do tego zarówno ręczne jak i automatyczne narzędzia dla wydawców. Nie zawsze skutecznie. Badacze z Princeton stworzyli kilka stron, na których zainstalowali skrypty “nagrywające” od siedmiu różnych dostawców (Yandex, FullStory, Hotjar, UserReplay, Smartlook, Clicktale i SessionCam). Testy wykazały kilka problemów. Hasła mogą być ujęte w nagraniach sesji Teoretycznie hasła nie powinny być zapisane bo są maskowane. Poza tym dostawcy usług wyłączają z nagrywania pola “hasło”. Niestety to ograniczenie nie obejmuje rozwiązań dla stron mobilnych, które pozwalają na logowanie bez maskowania hasła. Tylko od wydawcy zależy, czy “ręcznie” doda tagi wyłączające te pola z nagrywania. Badacze zidentyfikowali przynajmniej jedną stronę, gdzie hasło wprowadzone do formularza rejestracyjnego zostało nagrane, niezależnie od wysłania tego formularza. Niedoskonałe automaty Narzędzia do nagrywania mają automatyczne zamazywanie informacji osobistych/wrażliwych. Niestety znów wiele zależy od wydawcy np. FullStory zamazuje pola na dane kartowe, jeśli zawierają one atrybut autocomplete ustawiony na cc-number. Jeśli formularz nie będzie miał tego atrybutu, numer karty zostanie zapisany. Zróżnicowane praktyki Praktyki w zakresie maskowania są bardzo zróżnicowane. Przykładowo UserReplay z reguły maskuje wrażliwe dane czymś, co odpowiada długości wpisywanego tekstu. Podobnie robi SesionCam, choć ten drugi dostawca przynajmniej całkowicie zamazuje hasła. Co prawda Smartllok, Yandex, FullStory, SessionCam i Hotjar pozwalają wydawcom stron na wskazanie elementów do wyłączenia z nagrywania, ale efektywne wdrożenie tego zabezpieczenia wymaga ciągłego monitorowania jego skuteczności, za każdym razem gdy zmienia się kod aplikacji. Niezamierzone lub zamierzone niedociągnięcia nie są wykluczone. Formularze to nie wszystko Zamazywaniu automatycznemu podlegają informacje wprowadzane przez użytkownika, ale nie te wyświetlane przez stronę. Ten drugi rodzaj informacji wydawcy mogą zamazać ręcznie i tylko ręcznie. To nie jest optymalne z punktu widzenia bezpieczeństwa danych i dane wrażliwe mogą się znaleźć na nagraniach. Poniżej bardzo obrazowy przykład. Jeśli dzięki skryptom nagrywającym wrażliwe dane mogą być zachowane przez wydawców stron, równie dobrze mogą wyciec. Problem nie kończy się na tym, że wydawca przetwarza dane bez wyraźnej zgody. Nasi Czytelnicy naturalnie zadadzą sobie pytanie “Co robić, jak żyć”. Część z nich dojdzie do wniosku, że rozwiązaniem są narzędzia do blokowania skryptów (w tym adblokery). Słusznie, ale byłoby lepiej, gdyby wydawcy stron informowali o nagrywaniu, albo gdyby dostawcy rozwiązań “nagrywających” reagowali na ustawienia Do Not Track w przeglądarce. W chwili obecnej UserReplay reaguje na DNT, ale nie jest to dobrze ustanowiona rynkowa praktyka. Jeśli chcecie zgłębić temat to na stronie webtransparency.cs.princeton.edu znajdziecie szczegółowy wykaz danych i zastosowanej metodologii. Aktualizacja, 24.11.2017, godz. 12:56 Przedstawicielka SmartLooka – Amy Strada – przesłała do nas poniższe oświadczenie o zmianie praktyk u tego dostawcy narzędzi do “nagrywania”. Tutaj wyjaśnijmy, że w artykule Princeton (na którym się opieraliśmy) wytknięto Smartlookowi nieużywanie SSL na stronie Smartlook Playera. Poprawienie tego było w planach, ale twórcy SmartLooka zrobili to szybciej ze względu na artykuł Princeton University. Poprawiono też inne komponenty SmartLooka m.in. dodano takie maskowanie hasła, które już nie ujawnia jego długości. Przedstawiciele SmartLoooka podkreślają też, że będą starali się zapewnić zgodność swojego narzędzia z RODO (unijnym rozporządzeniem o ochronie danych). ,Marcin Maj