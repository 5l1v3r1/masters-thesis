Jeśli czytacie tego newsa, to znaczy, że jeszcze nie dostaliście swojej kopii GTA V i macie czas na normalne życie… ;) Gdyby jednak przyszła Wam ochota stanąć w kolejce do sklepu po GTA V, nie naśladujcie tych trzech nowojorczyków. Ich misja specjalna nie zakończyła się sukcesem, choć trzeba przyznać, idealnie wpisuje się w gameplay GTA. Jestem z policji, dawać GTA! Przebierańcy podjechali w trakcie nocnej premiery GTA V pod sklep nieoznakowanym samochodem ale z prawdziwymi kogutami (kupionymi na aukcji). Zaprezentowali pożyczone od prawdziwych policjantów-kolegów odznaki i dzięki temu ominęli długą na 500 osób kolejkę. Obsługa sklepu bardzo ucieszyła się na widok władzy, a ochroniarz miał nawet poczęstować ich kawą. Zapewne z wdzięczności za pomoc, bo ponieważ wiadomo, do czego może być zdolny tłum kolejkujący po “brutalną grę komputerową” ;-) Zawrotny zawrót Policjanci po upewnieniu się, że nikt nikogo nie gwałci, nie rozjeżdża rowerem i nie wali kijem po głowie, spokojnie zakupili swoje egzemplarze gry i opuścili sklep. Wpadli, bo w drodze powrotnej zawrócili w niedozwolonym miejscu, co zauważył prawdziwy patrol policji. Tu już zabrakło im umiejętności socjotechnicznych i za podszywanie się pod stróży prawa grozi im do 10 lat. Jak żartuje gram.pl, przy założeniu najsurowszej kary i obecnym tempie pracy Rockstara, mają szansę wyjść w okolicach premiery GTA VII. Podesłał Zyzio ,igH