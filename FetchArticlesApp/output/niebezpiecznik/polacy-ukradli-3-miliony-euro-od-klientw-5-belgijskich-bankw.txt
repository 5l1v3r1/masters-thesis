Grupa składająca się z 2 Polaków i 2 Rosjan (legalnie przebywających w Belgii), zainfekowała złośliwym oprogramowaniem klientów 5 belgijskich banków, a następnie wykradła z ich kont w sumie 3 miliony euro. Jak wypłacano środki? Jak donosi De Standaard, pieniądze były wypłacane za pomocą tzw. słupów, którzy od transakcji polegającej na przelaniu gotówki z jednego rachunku na drugi otrzymywali prowizję w wysokości 5-10%. UWAGA! Takimi “słupami” stają się głównie ci, którzy naiwnie odpowiadają na spam oferujący “pracę z domu przez internet, 5 tysięcy na tydzień”. Zgadnijcie do kogo najpierw przychodzi policja… Średnio, każda z ofiar została obrobiona na 300 EUR. Szczegółowe statystyki są następujące: Bank1: 7500 zainfekowanych klientów i wykradzione 1 836 130 , 52 EUR Bank2: 4900 zainfekowanych klientów i wykradzione 1 496 012 EUR (brak danych co do 3 pozostałych banków, które okradziono) Ofiarami padli klienci następujących banków: AXS, Belfius, BNP Paribas Fortis, ING, KBC. Rabusie zostali aresztowani. Nie wiadomo z jakiego dokładnie oprogramowania korzystali i jak od technicznej strony przebiegał atak (tj. jak omijano np. dwuskładnikowe uwierzytelnienie do banku, kody mTAN, itp.). Przypominamy, że polskich klientów bankowości online atakować lubi malware o nazwie ZeuS, który jest “dostosowany” do rodzimych banków. ,igH