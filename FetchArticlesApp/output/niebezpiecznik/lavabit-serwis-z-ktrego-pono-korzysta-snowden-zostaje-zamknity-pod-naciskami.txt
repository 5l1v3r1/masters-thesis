Ciekawe oświadczenie opublikował autor serwisu Lavabit, z którego podobno korzystał Snowden, a który umożliwiał wygodne korzystanie z kryptografii asymetrycznej przy wymianie e-maili. Wszystko wskazuje na to, że ktoś wywierał na niego naciski — a prawo nie pozwala mu ujawnić kto, ani w jakiej sprawie… Co takiego mogło komuś przeszkadzać w sposobie działania Lavabitu? To znajdziecie tutaj (wersja z Google Cache, bo oryginalny zasób jest już usunięty z serwera). Lavabit nie była “rewolucyjną” usługą, a jej zabezpieczenia (mając możliwości jakimi dysponuje NSA/FBI) można było pokonać. Może więc komuś przeszkadzała postawa twórców serwisu, którzy otwarcie krytykowali amerykańskie prawo, a zwłaszcza PATRIOT Act i National Security Letters? PS. Wszystkim zawiedzionym, że Lavabit znika, polecamy ściągnięcie GnupPG przy pomocy którego można szyfrować pocztę asymetrycznie samodzielnie, w dowolnym kliencie pocztowym. Jest to więc rozwiązanie bezpieczniejsze niż Lavabit — ale wymaga wtajemniczenia rozmówców w zasady korzystania z kryptografii asymetrycznej. ,vi.curry