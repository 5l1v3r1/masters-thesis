FaceNiff to stworzona przez Polaka aplikacja mobilna, której działanie jest podobne Firesheepa, znanego dodatku do Firefoksa, który umożliwia logowanie się na nie swoje konta, a o którym pisaliśmy kilka miesięcy temu. FaceNiff – Facebook Session Hijacker FaceNiff został stworzony przez Bartosza Ponurkiewicza. Aplikacja wykrada ciasteczka sesyjne serwisu Facebook i działa na Androidzie w oparciu o arpspoof (telefon musi być zrootowany). Wystarczy połączyć się z siecią Wi-Fi (Open/WEP/WPA-PSK/WPA2-PSK). Autor testował aplikację na telefonie HTC Desire z CM7 ROM. Przypominamy, że Facebook od niedawna wspiera protokół HTTPS — włączenie HTTPS na swoim Facebookowym profilu uchroni Was przed atakami zarówno przy pomocy FireSheepa jak i FaceNiffa. ,vi.curry