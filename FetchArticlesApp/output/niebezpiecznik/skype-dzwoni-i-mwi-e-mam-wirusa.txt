Uwaga na telefony na Skype! Jak pisze Goomy, jeden z naszych czytelników, zadzwonił do niego ktoś podszywający się pod Skype Automated Service z wiadomością, “twój komputer ma wirusa”. Rozmowa zachęcała do odwiedzenia strony, która rzekomo miała usunąć złośliwe oprogramowanie, ale jak zapewne sie domyślacie, zamiast programu do usunięcia wirusów był program instalujący wirusy. Skype i wirusy Nasz czytelnik w rozmowie na Skypie został poproszony o wejście na stronę sosnbc.com, która — jak widać na raporcie Virustotala nie należy do najbezpieczniejszych i na pewno nie usunie złośliwego oprogramowania z waszego systemu, a wręcz przeciwnie. Na forum Skype’a pojawiają się opisy podobnych scamów — miejcie się więc na baczności i nie wierzcie, że Skype wzbogacił się o nową funkcję “wykrywania” wirusów. ;) ,Piotr Konieczny