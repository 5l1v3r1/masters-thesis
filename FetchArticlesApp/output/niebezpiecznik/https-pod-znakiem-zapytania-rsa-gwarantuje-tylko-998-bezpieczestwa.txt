Grupa matematyków i kryptografów odkryła ciekawą słabość generatorów liczb pseudolosowych wykorzystywanych do tworzenia kluczy prywatnych RSA zapewniających bezpieczeństwo transmisji m.in. protokokołu HTTPS czy też bezpiecznej poczty elektronicznej (PGP). Badaczom udało się “odzyskać” 2 klucze prywatne na podstawie 1000 przetestowanych kluczy publicznych. RSA vs DSA Badacze poddali testom 7,1 miliona publicznych kluczy RSA (1024 bit), które pozyskali z internetu (m.in. z bazy PGP oraz EFF SSL Observatory). Prawie 27 000 z nich udało się “złamać”, tj. uzyskać na ich podstawie klucz prywatny z pary, za pomocą którego można rozszyfrować wiadomości. Badacze zauważają, że ich “eksperyment” może powtórzyć praktycznie każdy — nie jest on skomplikowany. Z tego powodu, przypuszczają, że słabość RSA została już dawno odkryta — wiadomo przecież, że tematyką tą interesują się różnego rodzaju agencje. Na potwierdzenie swoich domysłów przywołują decyzję NIST z 1991 roku, kiedy to zalecono odejście od RSA na rzecz DSA. Algorytmy (EC)DSA/ElGamal bazują na tylko 1 sekrecie (RSA to tzw. multiple-secret). Badacze wskazują, że odnaleziona przez nich podatność na atak wynika z nieodpowiedniego seedowania generatorów liczb pseudolosowych, na których opiera się bezpieczeństwo RSA. Wyniki badań zostały opublikowane w tym PDF-ie. PS. Słabość w generatorze liczb pseudolosowych wykorzystywanym przez Sony pozwoliła m.in. na zhackowanie konsoli PlayStation ,vi.curry