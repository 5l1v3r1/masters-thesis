Amazon Web Services (EC2) był podatny na atak, który umożliwiał dostęp do niektórych kont i danych użytkowników. Ataki na EC2/Eucalyptus Niemieccy badacze przetestowali chmurę Amazonu pod kątem ataków XML signature wrapping umożliwiających spoofing żądań SOAP. Badaczom udało się przejąć kontrolę administracyjną nad “chmurami” poszczególnych użytkowników — byli w stanie dodawać i kasować obrazy maszyn. W skrócie, atak polega na podpisywaniu fragmentów XML-a, a następnie takiej modyfikacji, aby walidator uznał częściowo podpisany XML za poprawny, a interpreter wykonał niepodpisany kod. Często błędy wynikają z rodzielenia mechanizmów weryfikacji podpisów i interpretacji instrukcji (tu: parsera XML) Dodatkowo znalezione zostały XSS-y, które umożliwiły dostęp do danych użytkowników, w tym tokenów i haseł. Badacze twierdzą, że za pomocą swoich ataków mogli przejąć sesje użytkowników EC2. Amazon w swoim oświadczeniu dla CRN stwierdził, że błąd dotyczył niewielkiego procetu wywołań API AWS, które nie korzystały z węzłów z SSL-em. Dodatkowo, Amazon twierdzi, że użytkownicy, którzy stosują dobre praktyki bezpieczeństwa nie byli zagrożeni. Przedstawiciel Amazonu dodał także, że błędy zostały poprawione kilka miesięcy temu. ,vi.curry