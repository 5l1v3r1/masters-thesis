Wczorajszy wtorek, to w nomenklaturze Microsoftu tzw. Patch Tuesday. Microsoft wydał wczoraj 17 biuletynów bezpieczeństwa, które usuwają 64 podatności, m.in. w Internet Explorerze, SMB, Office, .NET Frameworku i Visual Studio. 9 z biuletynów otrzymało najwyższe oceny (“critical”) pozostałe 8 zostało ocenionych jako ważne (“important”). Zacznijmy od linku do biuletynów i tabeli przedstawiającej poprawki w sugerowanej przez Microsoft kolejności aplikowania: Niektóre z błędów: Zbiorcza aktualizacja dla Internet Explorer Aktualizacja dotyczy IE 6,7,8 i jednego z trzech błędów, które zostały ujawnione podczas konkursu Pwn2Own na konferencji CanSecWest 2011 w zeszłym miesiącu. IE 9 nie zostało dotknięte przez te podatności. Atakujący musi zmusić ofiarę do otworzenia odpowiednio przygotowanej strony WWW. Ataki w sieci już korzystają z exploita na tę podatność. Microsoft na swoim blogu wyjaśnił kiedy załata pozostałe 2 błędy i dlaczego nie zrobił tego teraz. Aktualizacja klienta SMB Aby wykorzystać tę podatność atakujący musi przekonać użytkownika do nawiązania połączenia SMB do swojego, odpowiednio przygotowanego serwera. Aktualizacja serwera SMB Atakujący przesyłając odpowiednio zmodyfikowany pakiet może przejąć kontrolę nad serwerem. O szczegółach obu biuletynów związanych z SMB można przeczytać na blogu Security Research & Defense. Błędy w win32k subsystem Ten biuletyn dotyczy 30 podatności. Microsoft wyjaśnia, że tak naprawdę wszystkie 30 błędów ma swoje podłoże w 3 głównych przyczynach, dodając dlaczego przyznano im ocenę “important” — podatności nie mogą zostać wykorzystane zdalnie. Ocena ryzyka Ocenę ryzyka wszystkich podatności możecie znaleźć zarówno na blogu Microsoftu (wraz z przydatnymi komentarzami) jak i na stronach SANS. Dodatkowe narzędzia Microsoft udostępnił także dwa narzędzia, które mają pomóc w walce z atakami: Office File Validation, czyli znany z Office 2010 walidator, tym razem dla starszych wersji Office oraz aktualizację winload.exe, która blokuje rootkitom stosowane dotychczas obejście mechanizmu weryfikującego podpis sterownika. Przyjemnego patchowania! ,igH