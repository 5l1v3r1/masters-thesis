Aktualizacja antywirusa Avira z 14 maja powoduje blokadę startu niektórych komputerów pracujących pod kontrolą systemu Windows. False positive Aviry Avira zaczęła blokować zaufane systemowe procesy, takie jak rundll32.exe, taskeng.exe, wuauclt.exe, dllhost.exe, iexplore.exe, czy notepad.exe. W efekcie, Windows nie jest w stanie zabootować się poprawnie. Avira już rozwiązała ten problem i wypuściła patcha, który przywróci do życia zepsute Windowsy. Patch może być zainstalowany ręcznie — ale uwaga! — Avira nie uprzeda swoich klientów o tym, że patch rozwiązuje problem poprzez całkowite wyłączenie modułu ProActive (analiza behawioralna). Problem dotyczył tylko komercyjnych wersji antywirusa Aviry instalowanych na 32 bitowych Windowsach. Na koniec przypomnijmy, że tego typu fatalne false-positives zdarzają się wśród producentów antywirusów dość regularnie. ,igH