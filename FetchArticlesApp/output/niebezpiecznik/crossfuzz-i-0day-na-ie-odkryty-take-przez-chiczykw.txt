Michał “lcamtuf” Zalewski opublikował dziś swoje najnowsze narzędzie — fuzzer o nazwie cross_fuzz, który przyczynił się do znalezienia około setki błędów w różnych przeglądarkach internetowych. Do publikacji tego narzędzia skłoniły Zalewskiego m.in. przypuszczenia, że jeden ze znalezionych przy pomocy cross_fuzza 0day’ów na Internet Explorera jest znany bliżej nieokreślonej osobie z Chin. Wszystkie przeglądarki mają błędy Lcamtuf w swoim poście opisujacym zasadę działania cross_fuzza tłumaczy, jak wygląda odporność poszczególnych przeglądarek na znalezione przy pomocy cross_fuzza błędy. I tak, zespół czuwający nad bezpieczeństwem przeglądarki Internet Explorer, który został powiadomiony o kilku błędach w lipcu 2010, ale do tej pory nie przedstawił patchy, przez długi czas ignorując znalezione podatności. Przeglądarki oparte o WebKit zostały załatane, ale nie do końca. Jak pisze Zalewski, pozostało kilka bardzo trudnych do debugu błędów. Firefox uporał się z 10 problemami, ale również kilka problematycznych błedów pozostało niezaadresowanych. Opera poprawiła znalezione przez Michała błędy w swoim 11-tym wydaniu, ale ciągle musi zaadresować kilka zawiłych crashy cross_fuzza możecie ściągnąć stąd. Michał, zdając sobie sprawę z tego, że narzędzie posiada kilka problemów, zachęca do testów i zgłaszania uwag. Chińczycy nie próżnują, exploitują Zalewski przypuszcza, że co najmniej jeden z 0day’ów odkrytych przez cross_fuzza jest znany Chińczykom i najprawdopodobniej został przez nich odkryty niezależnie. Michał wywnioskował powyższe z referera znalezionego w logach swojego webserwera. Wynika z niego, że 30 grudnia 2010r, ktoś z chińskiego IP odwiedził stronę Michała po wpisaniu w Google fraz: mshtml +breakaaspecial oraz breakcircularmemoryreferences, które związane są z konkretną podatnością, a w chwili wyszukiwania nie występowały na żadenej innej stronie w internecie… P.S. Bezpiecznego Nowego Roku. My się wczoraj nieźle zfuzzowaliśmy, a wy? ,vi.curry