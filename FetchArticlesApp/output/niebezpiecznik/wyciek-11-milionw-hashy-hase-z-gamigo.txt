A przy okazji 8,2 milionów adresów e-mail należących do użytkowników tego serwisu. Plik z bazą waży 478 MB i jest dostępny do pobrania na jednym z internetowych for… Wyciek bazy z Gamigo Z pobieżnych analiz opublikowanej bazy wynika, że znajdują się w niej dane ok. 3 milionów Amerykanów, 2.5 milionów Niemców i ponad milion Francuzów. Wśród użytkowników są pracownicy tak dużych firm jak IBM, Siemens, Deutche Bank czy Allianz (i to zapewne ich hashe będą łamane w pierwszej kolejności). Baza hashy MD5 pojawiła się na znanym już forum InsidePro, na którym pojawiły się także bazy serwisów LinkedIn, LastFm i Formspring czy eHarmony. Za atakami najprawdopodobniej stoi użytkownik 8in4ry_Munch3r, a jeden z użytkowników forym InsidePro twierdzi, iż złamał już 94% hashy (co sugeruje iż nie były solone). To czy wasze dane wyciekły, możecie sprawdzić np. w serwisie Pwndlist — ale warto zdawać sobie sprawę, że podawanie swojego adresu e-mail na pierwszym lepszym serwisie nie jest zbyt roztropne. Amigo należy do niemieckiego koncernu Axel Springer. Jego pracownicy potwierdzili, że w marcu 2012 odnotowali incydent bezpieczeństwa — ale ponoć zaraz po nim poinformowali wszystkich dotkniętych nim użytkowników serwisu. Standardowo: miałeś tam konto, zmieniaj hasło w każdym miejscu, w którym było takie same. Ciekawe ile jeszcze baz serwisów pojawi się niebawem w internecie? Wyciek hashy z LinkedIn zapoczątkował dziwny trend próśb o pomoc w łamaniu wykradzionych hashy i jakby ośmielił atakujących do publicznego dzielenia się swoją zdobyczą… ,igH