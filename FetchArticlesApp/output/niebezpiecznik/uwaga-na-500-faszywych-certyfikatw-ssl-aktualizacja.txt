Od prawie 2 miesięcy irański rząd miał możliwość przechwytywania ruchu internetowego swoich obywateli. W tym celu wygenerowano fałszywe certyfikaty dla domen należących do m.in. Google, Mozilli i projektu TOR. Atak wykrył użytkownik Google Chrome Atak został wykryty przez użytkownika przeglądarki Google Chrome, która w maju wprowadziła funkcję “public key pinning“. (w uproszczeniu: Google zahardcodowało w Chrome fingerprinty swoich kluczy i dzięki temu wykrywa, czy certyfikaty dla googlowych domen są prawdziwe). Fałszywy certyfikat Google (plik certyfikatu) używany przez Iran został wydany 11 lipca 2011 roku. Wystawcą jest holenderska firma DigiNotar. Niestety firma nie jest zbyt wylewna, jeśli chodzi o wyjaśnienia co i jak. Przyznała tylko, że 19 lipca odkryła włamanie do swojej sieci i usunęła nielegalnie wystawione certyfikaty. Okazuje się jednak, że pominęła ten googlowy… a może jeszcze jakiś? Jak uchronić się przed fałszywymi certyfikatami? Nowe wersje Google Chrome i Firefoksa mają wbudowane blacklisty certyfikatów użytych do ataków. W kodzie przeglądarki Chrome zblacklistowano 247 certyfikatów. W ochronie przed podobnymi atakami pomóc może rozszerzenie do Firefoksa o nazwie Convergence. Warto też rozważyć ręczne usunięcie CA DigiNotar. To nie pierwszy raz, kiedy Iran jest powiązany z fałszerstwami certyfikatów. W marcu na jaw wyszło włamanie do Comodo w wyniku którego sfałszowano 7 certyfikatów największych internetowych serwisów. Czyżby Iran mścił się za Stuxneta? P.S. F-Secure znalazł na serwerach DigiNotar ciekawe pliki będące wynikiem deface’ów z …2009 roku. Aktualizacja 5.09.2011, 23:50 Okazuje się, że wykradziono więcej niż 500 certyfikatów – w tym wygenerowano fałszywe certyfikaty dla *.*.com i *.*.org — czyli sporej części internetu… ,vi.curry