Ktoś próbował ukraść pieniądze z Centrum Projektów Polska Cyfrowa. Nazwa tej instytucji pewnie nic Wam nie mówi, ale ma ona wpływ na wydawanie olbrzymich sum, które zostały przyznane Polsce przez Unię Europejską. CPPC twierdzi, że nic wielkiego się nie stało, ale nasi informatorzy są innego zdania.. I choć CPPC nie chce powiedzieć zbyt wiele o włamaniu i jego skutkach, to z pozyskanych przez nas informacji wynika, że cyberbezpieczeństwo tej instytucji znajduje się w opłakanym stanie, a gromadzone przez nią dane dotyczące projektów realizowanych za unijne pieniądze w polskich firmach oraz dane beneficjentów, mogły zostać wykradzione. Kiedy słyszymy hasło “atak na instytucję rządową” to wyobrażamy sobie poważny atak na ministerstwo albo infrastrukturę krytyczną. Rzadziej myślimy o tych mniej znanych instytucjach, które na co dzień także wykonują ważne zadania, nierzadko decydując o losie dużych sum pieniędzy. Przykładem takiej instytucji jest właśnie CPPC. Centrum Projektów Polska Cyfrowa, które wcześniej nosiło dumną nazwę Władzy Wdrażającej Programy Europejskie (WWPE), to instytucja powołana w 1994 roku na mocy Umowy Finansowej zawartej pomiędzy rządem RP i Komisją Europejską. Powierzano jej realizację pewnych unijnych programów np. Phare Współpracy Przygranicznej (CBC), a potem Program Operacyjny “Innowacyjna Gospodarka” i Program Operacyjny “Polska Cyfrowa”. W roku 2015 zmieniono nazwę WWPE na Centrum Projektów Polska Cyfrowa. Pierwszy Atak na CPPC Pod koniec marca dotarły do nas informacje, że doszło do poważnego ataku na CPPC. Ktoś włamał się i podmienił zawartość strony internetowej (tzw. deface) na napis: Zostało to udokumentowane 6 lutego w serwisie zone-h.org: Podmiana strony, o ile kłopotliwa wizerunkowo, nie zawsze musi oznaczać poważne problemy. Wewnętrzne systemy przetwarzające istotne dane nie zawsze muszą być przecież osiągalne z poziomu informacyjnych stron internetowych. W przypadku CPPC — jak można łatwo sprawdzić — serwis obsługiwany jest przez WordPressa, a więc i włamanie nie musiało być ukierunkowane. Ot, ktoś w CPPC nie zdążył w porę zaktualizować WordPressa, a ktoś inny masowo skanował internet w poszukiwaniu dziur w tym oprogramowaniu i znalazł ich setki, także tę na stronach CPPC. W takich sytuacjach zawsze jednak nasuwa się pytanie, czy przy okazji nieautoryzowanego dostępu do webserwera nie doszło jeszcze do jakiegoś dodatkowego zdarzenia — kradzieży danych lub ich złośliwej modyfikacji? Złośliwa strona publicznej instytucji może być przecież użyta by atakować odwiedzających (por. bardzo podobny sposób działania przestępców na przykładzie włamania na serwery KNF) lub wyłudzać wpłaty, jeśli podmieniony zostanie numer rachunku bankowego. Incydentów w CPPC było więcej… O tym, że w CPPC źle się dzieje dowiedzieliśmy się od osoby, która choć nie jest bezpośrednio związana z CPPC, to dysponuje sporą wiedzą dotyczącą tej instytucji. Nasze źródło przekazało wiele informacji, z których większość udało nam się potwierdzić w innych miejscach. Najważniejszą z informacji było to, że ataki na CPPC nie skończyły się na podmianie strony — oprócz deface’a miały mieć miejsce 2 inne incydenty (ciężko powiedzieć, czy powiązane ze sobą): Ktoś wysłał do księgowej CPPC e-mail podszywając się pod dyrektor CPPC, Panią Wandę Buk. Wiadomość nakazywała księgowej wykonanie przelewu. Mogło dojść do wycieku danych z prywatnej chmury CPPC (bazującej na ownCloud), używanej przez CPPC do wymiany informacji z innymi instytucjami rządowymi, w tym z służbami. Według naszego źródła chmura CPPC zawiera m.in. projekty i umowy dotyczące połączeń sieciowych pomiędzy organami ścigania, gdyż były one finansowane z unijnych środków. Można się dowiedzieć jacy operatorzy je obsługują i jakie są parametry usług. Co gorsza – według informacji naszego źródła — incydent ten nie został zauważony ani przez CPPC, ani przez niezależną firmę (Inteligentne Systemy Edukacyjne Sp. z o.o.) która w tym czasie, od 10 marca 2017, wykonywała audyt bezpieczeństwa środowiska CPPC. A danych przechowywanych przez CPPC jest sporo, bo z systemu — wedle naszego źródła — nie są usuwane archiwalne projekty i wnioski, a zatem jeśli ktoś miał nieautoryzowany dostęp, miał go do całości danych. Ponieważ opis obu incydentów był niepokojący, zaczęliśmy drążyć. Zwróciliśmy się do CPCC z prośbą o komentarz dotyczący wyłącznie ataku na stronę internetową — początkowo nie zdradzając, że jesteśmy świadomi innych niż włamanie na stronę incydentów. Zadaliśmy następujące pytania: Pytania skierowaliśmy do sekretariatu dyrektora. Czekaliśmy kilka dni — niestety żadna odpowiedź nie nadeszła. W reakcji na to milczenie podobne pytania skierowaliśmy do Ministerstwa Cyfryzacji nadzorującego CPPC. Dopiero wtedy skontaktowała się z nami telefonicznie przedstawicielka CPPC, która zapewniła, że odpowiedzi zostaną nam udzielone (ta osoba wiedziała, że wysłaliśmy pytania do Ministerstwa, więc najwyraźniej to ministerstwo ponagliło CPPC do udzielenia nam odpowiedzi). Dyrektor CPPC: “To nie jest informacja publiczna” Odczekaliśmy 14 dni, ale niestety, pomimo obietnic nie otrzymaliśmy żadnych odpowiedzi. Zwróciliśmy się więc znów do CPPC zapowiadając, że w razie zignorowania naszych pytań skierujemy sprawę do sądu, skarżąc się na bezczynność w przedmiocie ujawnienia informacji publicznej. Dopiero wtedy otrzymaliśmy pismo z “odmową” ujawnienia informacji. Z pisma wynika, że w opinii dyrektor CPPC (Wanda Buk) informacje o ataku nie stanowią informacji publicznej. Takie podejście do sprawy było wysoce niepokojące, ponieważ ewentualna kradzież informacji z instytucji rządowej nadzorującej projekty dotyczące Polaków to jednak… bardzo ważna sprawa publiczna. Co istotnie Dyrektor CPPC w żaden sposób nie uzasadniła dlaczego ta informacja publiczna nie jest informacją publiczną.. Tu musimy nadmienić, że urzędnik zobowiązany do ujawnienia informacji publicznej nie powinien ot tak sobie orzekać, że coś nie jest informacją publiczną. Owszem, informacja publiczna może podlegać ograniczeniu w ujawnianiu, ale należy to uzasadnić i trzeba wydać decyzję administracyjną w sprawie odmowy. W odpowiedzi CPPC skierowanej do nas to nie nastąpiło. Odnieśliśmy wrażenie, że Pani Dyrektor potraktowała sprawę niezbyt poważnie. Dlatego zasięgnęliśmy w tej sprawie opinii dra Pawła Litwińskiego, adwokata z kancelarii Barta & Litwiński, związanego także z instytutem Allerhanda. Pan mecenas nie miał wątpliwości, że żądaliśmy informacji publicznej. Warto zauważyć, że CPPC nie zaprzeczyła jakoby atak miał miejsce. Nie zapewniła nas o ograniczonych skutkach ataku. Jedynie odmówiła informacji i tyle! To było jeszcze bardziej niepokojące. Próba wybielenia przynajmniej pokazuje dziennikarzowi, że dany podmiot jest świadomy powagi problemu, jest mu głupio, wolałby sprawę zamieść pod dywan, ale coś tam robi. Odpowiedź z CPPC zasugerowała nam, że kierownictwo tej instytucji może nie zdawać sobie sprawy, jak poważne mogą okazać się skutki nieautoryzowanych dostępów do systemów IT. Prosimy o pomoc panią Minister Postanowiliśmy, że przed złożeniem skargi do sądu zgłosimy się jeszcze do Ministerstwa Cyfryzacji. Wysłaliśmy e-maila do rzecznika ministerstwa oraz do Pani minister Anny Streżyńskiej z pytaniem o komentarz z ich strony. Minister Anna Streżyńska, jak zwykle, odpowiedziała nam błyskawicznie i zapowiedziała, że dowie się wszystkiego co trzeba. I zgadnicie, co było dalej! Niedługo po naszym e-mailu do Pani minister odpisała nam dyrektor CPPC, Wanda Buk. Tym razem Pani dyrektor była bardziej skora do udzielenia informacji i przyznała, że… Pani Wanda Buk poprosiła nas również o wydanie swojego źródła informacji. Oczywiście odmówiliśmy. Poczuliśmy się nawet lekko dotknięci tym, że ktokolwiek liczył, iż spełnimy taką prośbę. Sprawa wątku ataku na księgową wydawała się wyjaśniona — była próba ataku, ale nie doszła do skutku! Brawa dla księgowej — mamy nadzieję, żę została nagrodzona za wyłapanie próby ataku. Nie wszystkim pracownikom to się udaje (por. Pracownik urzędu przelał 3,7 miliona złotych na złe konto). Ale to przecież to nie był jedyny incydent jaki wedle naszej wiedzy miał mieć miejsce w CPPC. Wiedzieliśmy jeszcze o ataku na system komputerowy wykorzystywany przez CPPC do komunikacji z innymi podmiotami i mieliśmy informację o możliwym wycieku danych z tego systemu. Skierowaliśmy więc do pani Wandy Buk kolejne pytania, a kopię pytań przesłaliśmy do minister Streżyńskiej. Zwróciliśmy też uwagę, że formalnie CPPC nadal pozostaje w bezczynności w przedmiocie udzielenia nam informacji publicznej. Oto odpowiedź, jaką otrzymaliśmy od Pani Wandy Buk. Odpowiedź pozostawimy bez komentarza, czyniąc jedynie jedną uwagę, iż lekko nas zmartwiło, że urzędnik państwowy (i w dodatku prawnik!) ignoruje przewidziane ustawą obowiązki dotyczące udzielaniu dostępu do informacji publicznej i potrafi sprowadzić opinię doświadczonego prawnika do kwestii jakiegoś luźnego “poglądu”. Trochę więcej światła na sprawę rzuciła Pani minister Anna Streżyńska, która ponownie włączyła się w komunikację. W przeciwieństwie do dyrektor CPPC, Pani minister była nam w stanie wyjaśnić, powody dla których CPPC może chcieć się wstrzymać z przekazaniem informacji: Takie tłumaczenie jest dla nas zdecydowanie bardziej satysfakcjonujące (nie jest odpowiezią w rodzaju „nie udostępnimy Panu informacji i co nam Pan zrobi?”). Ponieważ ustaliliśmy, że o incydencie powiadomiony został Rządowy Zespół Reagowania na Incydenty Komputerowe, o sprawę spytaliśmy również ABW. W odpowiedzi otrzymaliśmy bardzo ogólne oświadczenie. Na marginesie, Pani Wanda Buk mogłaby poprosić ABW o podesłanie kilku szablonów odpowiedzi. Ta służba zawsze potrafi z wysoką gracją i należytym szacunkiem do adwersarza odpisać “nie ma mowy, że coś Wam powiemy w tym temacie” :-) Na tym etapie, wydaje się, że wyczerpaliśmy możliwości zdobycia dalszych oficjalnych komentarzy w tej sprawie. Tymczasem (bo sprawą zajmujemy się od prawie 2 miesięcy), wedle monitorującego defacementy serwisu Zone H, CPPC zostało ponownie zhackowane… Kolejny atak na CPPC Tym razem atak dotyczył domeny cloud.cppc.gov.pl — czyli właśnie tego systemu, który wedle naszego źródła hostuje system do wymiany dokumentów (m.in. z służbami) i z którego mogły zostać wykradzione istotne dokumenty: Wiele pytań bez odpowiedzi… Nasze źródło przekazało nam w sprawie CPPC więcej niepokojących informacji, których nie udało nam się oficjalnie potwierdzić. Możemy je wymienić jako wiadomości niepotwierdzone i wymagające weryfikacji, niemniej dość ciekawe, a zważywszy na to, że źródło nie myliło się w poprzednich sprawach, nie mamy powodu nie dawać wiary poniższym informacjom. Oczywiście, jeśli któraś z zaangażowanych w sprawę instytucji, chciałaby coś sprostować lub wyjaśnić — zapraszamy do kontaktu! Nie wiadomo, czy w CPPC pracuje obecnie ktokolwiek na stanowisku administratora i/lub osoby odpowiedzialnej za bezpieczeństwo. W przesłanym do nas piśmie wspomniano o “administratorze”, ale nasze źródła mówią o latach zaniedbań w obszarze bezpieczeństwa, których wdrożenie wymagałoby zaangażowania większej liczby kompetentnych osób. Obecnie ograniczone mają być nawet możliwości wdrażania rekomendacji z trwającego (lub już zakończonego) audytu w CPPC. W okresach pomiędzy pomiędzy włamaniami na stronę główną i na serwer cloud.cppc.gov.pl udokumentowanymi przez serwis Zone-H, w sieci CPPC miano odnotować kilka innych incydentów — m.in. zwiększony ruch oraz obciążenie serwerów i tajemnicze “automatyczne” rekonfiguracje urządzeń. Niestety, nasze źródło nie posiada informacji, kto je w ogóle zauważył (CPPC, audytorzy, czy NASK dostarczający CPPC łącza) i czy CPPC udało się ustalić przyczynę tych anomalii lub powiązać je za atakiem. Pomimo kilku incydentów, w CPPC nie zarządzono żadnej ich formalnej analizy. Można powiedzieć, że życie toczy się dalej, tak jak się toczyło. Ukrywanie incydentu i dalsze zaniedbania… “Ukrywanie” incydentu i brak szukania pomocy w kwestii bezpieczeństwa sieci nie jest dobrym podejściem. A odnosimy wrażenie, że CPPC dokładnie taką taktykę obrało. Pal licho, ignorowanie naszych pytań — to jeszcze można zrozumieć. Ale otrzymaliśmy informację, że do tej pory nie wykonano (ani wewnętrznie, ani zewnętrznie) analizy powłamaniowej. Odrzucono też rękę, którą w stronę CPPC miał wedle naszego źródła wyciągnąć rządowy CERT i którego praca finalnie ogranicza się ponoć jedynie do przejrzenia logów. Zdajemy sobie sprawę, że instytucje rządowe boją się bliżej współpracować z zespołem rządowego CERT-em, zarządzanym przez ABW. Niektórzy nie chcą dawać mu dostępu do swoich maszyn (być może ze strachu, że ABW znajdzie tam coś bardziej kłopotliwego). Abstrahując od tego, że po serwerach CPPC wciąż mogą grasować włamywacze, to fakt wciąż postępującego zaniedbywania sieci widać w kilku innych miejscach. Przykładowo, certyfikat na stronie https://generator.cppc.gov.pl wygasł 27 marca 2017 i nikt go do tej pory nie odnowił… To samo dotyczy certyfikatu z serwisu cloud.cppc.gov.pl. To każe nam ponownie zadać pytanie, czy ktokolwiek się w ogóle interesuje infrastrukturą CPPC i bierze za nią odpowiedzialność? Może jednak lepiej, gdyby księgowa puściła ten “lewy” przelew — wtedy można by przynajmniej liczyć na bardziej dotkliwy kubeł zimnej wody na głowę i jakąś sprawniejszą reakcję. Podsumowanie wszystkich wydarzeń miało miejsce włamanie na stronę internetową. Dokonała go osoba, która wykonuje mass defacementy, zapewne za sprawą znanych, niezałatanych w porę dziur. Serwisem był WordPress, wiec ktoś zapomniał go zaktualizować. O ile często tego typu osoby ograniczają się do umieszczenia na “zhackowanym” serwisie deklaracji polityczno-religijnej, to nie jest wykluczone, że atakujący wykradł dane składowane na tym serwerze. Ktoś (zupełnie inna osoba) mógł także tę samą dziurę wykorzystać wcześniej i “ciszej” — nie do podmiany strony, a do kradzieży informacji i penetracji sieci CPPC. W głębokim ukryciu w końcu można znaleźć wiele cennych danych, a reuse haseł w administracji publicznej jest bardzo popularny (por. włamanie Alladyna2 do kancelarii premiera, MSZ, MON i kancelarii prezydenta). Nie można też wykluczyć, że dane zebrane w ten sposób ułatwiły komuś na ustalenie kto jest księgową w CPPC i pod kogo się trzeba się podszyć, aby spróbować wymusić podmianę rachunku jednego z beneficjentów. poza włamaniem doszło do ataku socjotechnicznego. Ktoś podszywając się pod Panią Dyrektor próbował wymusić wykonanie fałszywego przelewu za pomocą e-maili. Nie wiemy, czy z poziomu prawdziwej skrzynki pocztowej Pani Dyrektor, czy z wykorzystaniem techniki spoofingu. Tu, księgowa wykryła przekręt i należą się za to dla niej brawa! W wielu firmach tak pięknie się nie kończy… (por. Jak wyłudzono 100 milionów dolarów podszywając się e-mailem?). Nie wiadomo, czy atak socjotechniczny był związany z defacem strony. Może na jego pomysł ktoś wpadł dopiero po zobaczeniu na zone-h.org defacementów CPPC? Jeśli jakiś serwis się tam znajdzie, to wiadomo, że nie jest najlepiej z bezpieczeństwem w tej sieci. Ktoś mógł więc doczytać, czym jest CPPC i dopiero wtedy, po pozyskaniu informacji jaka gotówką obraca CPPC, w głowie zaświtał mu pomysł na wyłudzenie. sprawa została zgłoszona do służb. Wedle pozyskanych przez nas informacji, rządowy CERT analizując incydent, rutynowo sprawdził bezpieczeństwo styku systemów CPPC z internetem i zauważył inne nieprawidłowości. Jeden z serwerów (cloud.cppc.gov.pl) wykorzystywany przez CPPC do wymiany informacji (w tym także z służbami) był hostowany na przestarzałym, od dawna nieaktualizowanym oprogramowaniu), na który dostępny był powszechnie znany exploit. Ktoś mógł więc z powodzeniem uzyskać poufne dokumenty. co gorsza, wedle naszego informatora, serwer ten pomimo monitu z rządowego CERT-u, nie został przez długi czas zaktualizowany… I prawdopodobnie to w końcu doprowadziło do jego (ponownego?) zhackowania, gdyż ta domena (cloud.cppc.gov.pl), po 2 miesiącach od defacementu strony głównej, także znalazła się na Zone H, tym razem zhackowana przez innego atakującego. do incydentów dotyczących cloud.cppc.gov.pl doszło, kiedy trwał już audyt w CPPC. Czy audytorzy z Inteligentne Systemy Edukacyjne Sp. z o.o. wcześniej nie wykryli nieaktualnego oprogramowania na tym webserwerze? A może nie był on elementem testów? w okresie ww. incydentów w sieci CPPC miano także odnotować inne anomalie. Niestety nie mamy informacji, co było ich przyczyną, ani czy są one powiązane z opisanymi wyżej atakami. I na koniec wisienka na torcie. Jak zwykle, przed dodaniem artykułu, rzuciliśmy okiem w nasz system threat monitoringowy, czy przypadkiem gdzieś w internecie nie ma niepokojących informacji dotyczących CPPC. I tak oto dowiedzieliśmy się, że sprawą dziur w CPPC już interesują się też niektórzy polscy internauci. Na jednym z for internetowych poświęconych bezpieczeństwu opublikowano payload działającego XSS-a: Tu warto przypomnieć, że od 27 kwietnia, po zmianie zapisów w kodeksie karnym, za testowanie bezpieczeństwa serwisów internetowych nic nie grozi, pod warunkiem, że odnalezione błędy niezwłocznie zostaną zgłoszone danemu podmiotowi i testowanie nie wyrządzi szkód. Aktualizacja 13 maja 2017, 20:35 Okazuje się, że jednak CPPC jak chce, to potrafi. Po publikacji naszego artykułu w końcu zaktualizowano zarówno oprogramowanie OwnCloud jak i konfigurację SSL (miejmy nadzieję, że usunięto także inne nieprawidłowości, o których słyszeliśmy, a które nie zostały opisane na łamach niniejszego artykułu). Szkoda, że z działaniami zwlekano do publicznego ujawnienia nieprawidłowości. Cieszy nas, że inne instytucje potrafią dbać o swoje bezpieczeństwo nawet pomimo braku artykułów na ich temat :) PS. Przy okazji posprzątaliśmy trochę w komentarzach i włączyliśmy ich pełną moderację, bo się trochę rozbrykaliście. Prosimy Was, abyście komentarze w sprawie problemów w CPPC dodawali ad meritum, a nie ad personam. Aktualizacja 15 maja 2017 Do redakcji wpłynęło oświadczenie CPPC nadesłane przez p. Karolinę Kogut, asystenta dyrektora. ,Marcin MajKtoś próbował ukraść pieniądze z Centrum Projektów Polska Cyfrowa. Nazwa tej instytucji pewnie nic Wam nie mówi, ale ma ona wpływ na wydawanie olbrzymich sum, które zostały przyznane Polsce przez Unię Europejską. CPPC twierdzi, że nic wielkiego się nie stało, ale nasi informatorzy są innego zdania.. I choć CPPC nie chce powiedzieć zbyt wiele o włamaniu i jego skutkach, to z pozyskanych przez nas informacji wynika, że cyberbezpieczeństwo tej instytucji znajduje się w opłakanym stanie, a gromadzone przez nią dane dotyczące projektów realizowanych za unijne pieniądze w polskich firmach oraz dane beneficjentów, mogły zostać wykradzione. Kiedy słyszymy hasło “atak na instytucję rządową” to wyobrażamy sobie poważny atak na ministerstwo albo infrastrukturę krytyczną. Rzadziej myślimy o tych mniej znanych instytucjach, które na co dzień także wykonują ważne zadania, nierzadko decydując o losie dużych sum pieniędzy. Przykładem takiej instytucji jest właśnie CPPC. Centrum Projektów Polska Cyfrowa, które wcześniej nosiło dumną nazwę Władzy Wdrażającej Programy Europejskie (WWPE), to instytucja powołana w 1994 roku na mocy Umowy Finansowej zawartej pomiędzy rządem RP i Komisją Europejską. Powierzano jej realizację pewnych unijnych programów np. Phare Współpracy Przygranicznej (CBC), a potem Program Operacyjny “Innowacyjna Gospodarka” i Program Operacyjny “Polska Cyfrowa”. W roku 2015 zmieniono nazwę WWPE na Centrum Projektów Polska Cyfrowa. Pierwszy Atak na CPPC Pod koniec marca dotarły do nas informacje, że doszło do poważnego ataku na CPPC. Ktoś włamał się i podmienił zawartość strony internetowej (tzw. deface) na napis: Zostało to udokumentowane 6 lutego w serwisie zone-h.org: Podmiana strony, o ile kłopotliwa wizerunkowo, nie zawsze musi oznaczać poważne problemy. Wewnętrzne systemy przetwarzające istotne dane nie zawsze muszą być przecież osiągalne z poziomu informacyjnych stron internetowych. W przypadku CPPC — jak można łatwo sprawdzić — serwis obsługiwany jest przez WordPressa, a więc i włamanie nie musiało być ukierunkowane. Ot, ktoś w CPPC nie zdążył w porę zaktualizować WordPressa, a ktoś inny masowo skanował internet w poszukiwaniu dziur w tym oprogramowaniu i znalazł ich setki, także tę na stronach CPPC. W takich sytuacjach zawsze jednak nasuwa się pytanie, czy przy okazji nieautoryzowanego dostępu do webserwera nie doszło jeszcze do jakiegoś dodatkowego zdarzenia — kradzieży danych lub ich złośliwej modyfikacji? Złośliwa strona publicznej instytucji może być przecież użyta by atakować odwiedzających (por. bardzo podobny sposób działania przestępców na przykładzie włamania na serwery KNF) lub wyłudzać wpłaty, jeśli podmieniony zostanie numer rachunku bankowego. Incydentów w CPPC było więcej… O tym, że w CPPC źle się dzieje dowiedzieliśmy się od osoby, która choć nie jest bezpośrednio związana z CPPC, to dysponuje sporą wiedzą dotyczącą tej instytucji. Nasze źródło przekazało wiele informacji, z których większość udało nam się potwierdzić w innych miejscach. Najważniejszą z informacji było to, że ataki na CPPC nie skończyły się na podmianie strony — oprócz deface’a miały mieć miejsce 2 inne incydenty (ciężko powiedzieć, czy powiązane ze sobą): Ktoś wysłał do księgowej CPPC e-mail podszywając się pod dyrektor CPPC, Panią Wandę Buk. Wiadomość nakazywała księgowej wykonanie przelewu. Mogło dojść do wycieku danych z prywatnej chmury CPPC (bazującej na ownCloud), używanej przez CPPC do wymiany informacji z innymi instytucjami rządowymi, w tym z służbami. Według naszego źródła chmura CPPC zawiera m.in. projekty i umowy dotyczące połączeń sieciowych pomiędzy organami ścigania, gdyż były one finansowane z unijnych środków. Można się dowiedzieć jacy operatorzy je obsługują i jakie są parametry usług. Co gorsza – według informacji naszego źródła — incydent ten nie został zauważony ani przez CPPC, ani przez niezależną firmę (Inteligentne Systemy Edukacyjne Sp. z o.o.) która w tym czasie, od 10 marca 2017, wykonywała audyt bezpieczeństwa środowiska CPPC. A danych przechowywanych przez CPPC jest sporo, bo z systemu — wedle naszego źródła — nie są usuwane archiwalne projekty i wnioski, a zatem jeśli ktoś miał nieautoryzowany dostęp, miał go do całości danych. Ponieważ opis obu incydentów był niepokojący, zaczęliśmy drążyć. Zwróciliśmy się do CPCC z prośbą o komentarz dotyczący wyłącznie ataku na stronę internetową — początkowo nie zdradzając, że jesteśmy świadomi innych niż włamanie na stronę incydentów. Zadaliśmy następujące pytania: Pytania skierowaliśmy do sekretariatu dyrektora. Czekaliśmy kilka dni — niestety żadna odpowiedź nie nadeszła. W reakcji na to milczenie podobne pytania skierowaliśmy do Ministerstwa Cyfryzacji nadzorującego CPPC. Dopiero wtedy skontaktowała się z nami telefonicznie przedstawicielka CPPC, która zapewniła, że odpowiedzi zostaną nam udzielone (ta osoba wiedziała, że wysłaliśmy pytania do Ministerstwa, więc najwyraźniej to ministerstwo ponagliło CPPC do udzielenia nam odpowiedzi). Dyrektor CPPC: “To nie jest informacja publiczna” Odczekaliśmy 14 dni, ale niestety, pomimo obietnic nie otrzymaliśmy żadnych odpowiedzi. Zwróciliśmy się więc znów do CPPC zapowiadając, że w razie zignorowania naszych pytań skierujemy sprawę do sądu, skarżąc się na bezczynność w przedmiocie ujawnienia informacji publicznej. Dopiero wtedy otrzymaliśmy pismo z “odmową” ujawnienia informacji. Z pisma wynika, że w opinii dyrektor CPPC (Wanda Buk) informacje o ataku nie stanowią informacji publicznej. Takie podejście do sprawy było wysoce niepokojące, ponieważ ewentualna kradzież informacji z instytucji rządowej nadzorującej projekty dotyczące Polaków to jednak… bardzo ważna sprawa publiczna. Co istotnie Dyrektor CPPC w żaden sposób nie uzasadniła dlaczego ta informacja publiczna nie jest informacją publiczną.. Tu musimy nadmienić, że urzędnik zobowiązany do ujawnienia informacji publicznej nie powinien ot tak sobie orzekać, że coś nie jest informacją publiczną. Owszem, informacja publiczna może podlegać ograniczeniu w ujawnianiu, ale należy to uzasadnić i trzeba wydać decyzję administracyjną w sprawie odmowy. W odpowiedzi CPPC skierowanej do nas to nie nastąpiło. Odnieśliśmy wrażenie, że Pani Dyrektor potraktowała sprawę niezbyt poważnie. Dlatego zasięgnęliśmy w tej sprawie opinii dra Pawła Litwińskiego, adwokata z kancelarii Barta & Litwiński, związanego także z instytutem Allerhanda. Pan mecenas nie miał wątpliwości, że żądaliśmy informacji publicznej. Warto zauważyć, że CPPC nie zaprzeczyła jakoby atak miał miejsce. Nie zapewniła nas o ograniczonych skutkach ataku. Jedynie odmówiła informacji i tyle! To było jeszcze bardziej niepokojące. Próba wybielenia przynajmniej pokazuje dziennikarzowi, że dany podmiot jest świadomy powagi problemu, jest mu głupio, wolałby sprawę zamieść pod dywan, ale coś tam robi. Odpowiedź z CPPC zasugerowała nam, że kierownictwo tej instytucji może nie zdawać sobie sprawy, jak poważne mogą okazać się skutki nieautoryzowanych dostępów do systemów IT. Prosimy o pomoc panią Minister Postanowiliśmy, że przed złożeniem skargi do sądu zgłosimy się jeszcze do Ministerstwa Cyfryzacji. Wysłaliśmy e-maila do rzecznika ministerstwa oraz do Pani minister Anny Streżyńskiej z pytaniem o komentarz z ich strony. Minister Anna Streżyńska, jak zwykle, odpowiedziała nam błyskawicznie i zapowiedziała, że dowie się wszystkiego co trzeba. I zgadnicie, co było dalej! Niedługo po naszym e-mailu do Pani minister odpisała nam dyrektor CPPC, Wanda Buk. Tym razem Pani dyrektor była bardziej skora do udzielenia informacji i przyznała, że… Pani Wanda Buk poprosiła nas również o wydanie swojego źródła informacji. Oczywiście odmówiliśmy. Poczuliśmy się nawet lekko dotknięci tym, że ktokolwiek liczył, iż spełnimy taką prośbę. Sprawa wątku ataku na księgową wydawała się wyjaśniona — była próba ataku, ale nie doszła do skutku! Brawa dla księgowej — mamy nadzieję, żę została nagrodzona za wyłapanie próby ataku. Nie wszystkim pracownikom to się udaje (por. Pracownik urzędu przelał 3,7 miliona złotych na złe konto). Ale to przecież to nie był jedyny incydent jaki wedle naszej wiedzy miał mieć miejsce w CPPC. Wiedzieliśmy jeszcze o ataku na system komputerowy wykorzystywany przez CPPC do komunikacji z innymi podmiotami i mieliśmy informację o możliwym wycieku danych z tego systemu. Skierowaliśmy więc do pani Wandy Buk kolejne pytania, a kopię pytań przesłaliśmy do minister Streżyńskiej. Zwróciliśmy też uwagę, że formalnie CPPC nadal pozostaje w bezczynności w przedmiocie udzielenia nam informacji publicznej. Oto odpowiedź, jaką otrzymaliśmy od Pani Wandy Buk. Odpowiedź pozostawimy bez komentarza, czyniąc jedynie jedną uwagę, iż lekko nas zmartwiło, że urzędnik państwowy (i w dodatku prawnik!) ignoruje przewidziane ustawą obowiązki dotyczące udzielaniu dostępu do informacji publicznej i potrafi sprowadzić opinię doświadczonego prawnika do kwestii jakiegoś luźnego “poglądu”. Trochę więcej światła na sprawę rzuciła Pani minister Anna Streżyńska, która ponownie włączyła się w komunikację. W przeciwieństwie do dyrektor CPPC, Pani minister była nam w stanie wyjaśnić, powody dla których CPPC może chcieć się wstrzymać z przekazaniem informacji: Takie tłumaczenie jest dla nas zdecydowanie bardziej satysfakcjonujące (nie jest odpowiezią w rodzaju „nie udostępnimy Panu informacji i co nam Pan zrobi?”). Ponieważ ustaliliśmy, że o incydencie powiadomiony został Rządowy Zespół Reagowania na Incydenty Komputerowe, o sprawę spytaliśmy również ABW. W odpowiedzi otrzymaliśmy bardzo ogólne oświadczenie. Na marginesie, Pani Wanda Buk mogłaby poprosić ABW o podesłanie kilku szablonów odpowiedzi. Ta służba zawsze potrafi z wysoką gracją i należytym szacunkiem do adwersarza odpisać “nie ma mowy, że coś Wam powiemy w tym temacie” :-) Na tym etapie, wydaje się, że wyczerpaliśmy możliwości zdobycia dalszych oficjalnych komentarzy w tej sprawie. Tymczasem (bo sprawą zajmujemy się od prawie 2 miesięcy), wedle monitorującego defacementy serwisu Zone H, CPPC zostało ponownie zhackowane… Kolejny atak na CPPC Tym razem atak dotyczył domeny cloud.cppc.gov.pl — czyli właśnie tego systemu, który wedle naszego źródła hostuje system do wymiany dokumentów (m.in. z służbami) i z którego mogły zostać wykradzione istotne dokumenty: Wiele pytań bez odpowiedzi… Nasze źródło przekazało nam w sprawie CPPC więcej niepokojących informacji, których nie udało nam się oficjalnie potwierdzić. Możemy je wymienić jako wiadomości niepotwierdzone i wymagające weryfikacji, niemniej dość ciekawe, a zważywszy na to, że źródło nie myliło się w poprzednich sprawach, nie mamy powodu nie dawać wiary poniższym informacjom. Oczywiście, jeśli któraś z zaangażowanych w sprawę instytucji, chciałaby coś sprostować lub wyjaśnić — zapraszamy do kontaktu! Nie wiadomo, czy w CPPC pracuje obecnie ktokolwiek na stanowisku administratora i/lub osoby odpowiedzialnej za bezpieczeństwo. W przesłanym do nas piśmie wspomniano o “administratorze”, ale nasze źródła mówią o latach zaniedbań w obszarze bezpieczeństwa, których wdrożenie wymagałoby zaangażowania większej liczby kompetentnych osób. Obecnie ograniczone mają być nawet możliwości wdrażania rekomendacji z trwającego (lub już zakończonego) audytu w CPPC. W okresach pomiędzy pomiędzy włamaniami na stronę główną i na serwer cloud.cppc.gov.pl udokumentowanymi przez serwis Zone-H, w sieci CPPC miano odnotować kilka innych incydentów — m.in. zwiększony ruch oraz obciążenie serwerów i tajemnicze “automatyczne” rekonfiguracje urządzeń. Niestety, nasze źródło nie posiada informacji, kto je w ogóle zauważył (CPPC, audytorzy, czy NASK dostarczający CPPC łącza) i czy CPPC udało się ustalić przyczynę tych anomalii lub powiązać je za atakiem. Pomimo kilku incydentów, w CPPC nie zarządzono żadnej ich formalnej analizy. Można powiedzieć, że życie toczy się dalej, tak jak się toczyło. Ukrywanie incydentu i dalsze zaniedbania… “Ukrywanie” incydentu i brak szukania pomocy w kwestii bezpieczeństwa sieci nie jest dobrym podejściem. A odnosimy wrażenie, że CPPC dokładnie taką taktykę obrało. Pal licho, ignorowanie naszych pytań — to jeszcze można zrozumieć. Ale otrzymaliśmy informację, że do tej pory nie wykonano (ani wewnętrznie, ani zewnętrznie) analizy powłamaniowej. Odrzucono też rękę, którą w stronę CPPC miał wedle naszego źródła wyciągnąć rządowy CERT i którego praca finalnie ogranicza się ponoć jedynie do przejrzenia logów. Zdajemy sobie sprawę, że instytucje rządowe boją się bliżej współpracować z zespołem rządowego CERT-em, zarządzanym przez ABW. Niektórzy nie chcą dawać mu dostępu do swoich maszyn (być może ze strachu, że ABW znajdzie tam coś bardziej kłopotliwego). Abstrahując od tego, że po serwerach CPPC wciąż mogą grasować włamywacze, to fakt wciąż postępującego zaniedbywania sieci widać w kilku innych miejscach. Przykładowo, certyfikat na stronie https://generator.cppc.gov.pl wygasł 27 marca 2017 i nikt go do tej pory nie odnowił… To samo dotyczy certyfikatu z serwisu cloud.cppc.gov.pl. To każe nam ponownie zadać pytanie, czy ktokolwiek się w ogóle interesuje infrastrukturą CPPC i bierze za nią odpowiedzialność? Może jednak lepiej, gdyby księgowa puściła ten “lewy” przelew — wtedy można by przynajmniej liczyć na bardziej dotkliwy kubeł zimnej wody na głowę i jakąś sprawniejszą reakcję. Podsumowanie wszystkich wydarzeń miało miejsce włamanie na stronę internetową. Dokonała go osoba, która wykonuje mass defacementy, zapewne za sprawą znanych, niezałatanych w porę dziur. Serwisem był WordPress, wiec ktoś zapomniał go zaktualizować. O ile często tego typu osoby ograniczają się do umieszczenia na “zhackowanym” serwisie deklaracji polityczno-religijnej, to nie jest wykluczone, że atakujący wykradł dane składowane na tym serwerze. Ktoś (zupełnie inna osoba) mógł także tę samą dziurę wykorzystać wcześniej i “ciszej” — nie do podmiany strony, a do kradzieży informacji i penetracji sieci CPPC. W głębokim ukryciu w końcu można znaleźć wiele cennych danych, a reuse haseł w administracji publicznej jest bardzo popularny (por. włamanie Alladyna2 do kancelarii premiera, MSZ, MON i kancelarii prezydenta). Nie można też wykluczyć, że dane zebrane w ten sposób ułatwiły komuś na ustalenie kto jest księgową w CPPC i pod kogo się trzeba się podszyć, aby spróbować wymusić podmianę rachunku jednego z beneficjentów. poza włamaniem doszło do ataku socjotechnicznego. Ktoś podszywając się pod Panią Dyrektor próbował wymusić wykonanie fałszywego przelewu za pomocą e-maili. Nie wiemy, czy z poziomu prawdziwej skrzynki pocztowej Pani Dyrektor, czy z wykorzystaniem techniki spoofingu. Tu, księgowa wykryła przekręt i należą się za to dla niej brawa! W wielu firmach tak pięknie się nie kończy… (por. Jak wyłudzono 100 milionów dolarów podszywając się e-mailem?). Nie wiadomo, czy atak socjotechniczny był związany z defacem strony. Może na jego pomysł ktoś wpadł dopiero po zobaczeniu na zone-h.org defacementów CPPC? Jeśli jakiś serwis się tam znajdzie, to wiadomo, że nie jest najlepiej z bezpieczeństwem w tej sieci. Ktoś mógł więc doczytać, czym jest CPPC i dopiero wtedy, po pozyskaniu informacji jaka gotówką obraca CPPC, w głowie zaświtał mu pomysł na wyłudzenie. sprawa została zgłoszona do służb. Wedle pozyskanych przez nas informacji, rządowy CERT analizując incydent, rutynowo sprawdził bezpieczeństwo styku systemów CPPC z internetem i zauważył inne nieprawidłowości. Jeden z serwerów (cloud.cppc.gov.pl) wykorzystywany przez CPPC do wymiany informacji (w tym także z służbami) był hostowany na przestarzałym, od dawna nieaktualizowanym oprogramowaniu), na który dostępny był powszechnie znany exploit. Ktoś mógł więc z powodzeniem uzyskać poufne dokumenty. co gorsza, wedle naszego informatora, serwer ten pomimo monitu z rządowego CERT-u, nie został przez długi czas zaktualizowany… I prawdopodobnie to w końcu doprowadziło do jego (ponownego?) zhackowania, gdyż ta domena (cloud.cppc.gov.pl), po 2 miesiącach od defacementu strony głównej, także znalazła się na Zone H, tym razem zhackowana przez innego atakującego. do incydentów dotyczących cloud.cppc.gov.pl doszło, kiedy trwał już audyt w CPPC. Czy audytorzy z Inteligentne Systemy Edukacyjne Sp. z o.o. wcześniej nie wykryli nieaktualnego oprogramowania na tym webserwerze? A może nie był on elementem testów? w okresie ww. incydentów w sieci CPPC miano także odnotować inne anomalie. Niestety nie mamy informacji, co było ich przyczyną, ani czy są one powiązane z opisanymi wyżej atakami. I na koniec wisienka na torcie. Jak zwykle, przed dodaniem artykułu, rzuciliśmy okiem w nasz system threat monitoringowy, czy przypadkiem gdzieś w internecie nie ma niepokojących informacji dotyczących CPPC. I tak oto dowiedzieliśmy się, że sprawą dziur w CPPC już interesują się też niektórzy polscy internauci. Na jednym z for internetowych poświęconych bezpieczeństwu opublikowano payload działającego XSS-a: Tu warto przypomnieć, że od 27 kwietnia, po zmianie zapisów w kodeksie karnym, za testowanie bezpieczeństwa serwisów internetowych nic nie grozi, pod warunkiem, że odnalezione błędy niezwłocznie zostaną zgłoszone danemu podmiotowi i testowanie nie wyrządzi szkód. Aktualizacja 13 maja 2017, 20:35 Okazuje się, że jednak CPPC jak chce, to potrafi. Po publikacji naszego artykułu w końcu zaktualizowano zarówno oprogramowanie OwnCloud jak i konfigurację SSL (miejmy nadzieję, że usunięto także inne nieprawidłowości, o których słyszeliśmy, a które nie zostały opisane na łamach niniejszego artykułu). Szkoda, że z działaniami zwlekano do publicznego ujawnienia nieprawidłowości. Cieszy nas, że inne instytucje potrafią dbać o swoje bezpieczeństwo nawet pomimo braku artykułów na ich temat :) PS. Przy okazji posprzątaliśmy trochę w komentarzach i włączyliśmy ich pełną moderację, bo się trochę rozbrykaliście. Prosimy Was, abyście komentarze w sprawie problemów w CPPC dodawali ad meritum, a nie ad personam. Aktualizacja 15 maja 2017 Do redakcji wpłynęło oświadczenie CPPC nadesłane przez p. Karolinę Kogut, asystenta dyrektora. ,Marcin MajKtoś próbował ukraść pieniądze z Centrum Projektów Polska Cyfrowa. Nazwa tej instytucji pewnie nic Wam nie mówi, ale ma ona wpływ na wydawanie olbrzymich sum, które zostały przyznane Polsce przez Unię Europejską. CPPC twierdzi, że nic wielkiego się nie stało, ale nasi informatorzy są innego zdania.. I choć CPPC nie chce powiedzieć zbyt wiele o włamaniu i jego skutkach, to z pozyskanych przez nas informacji wynika, że cyberbezpieczeństwo tej instytucji znajduje się w opłakanym stanie, a gromadzone przez nią dane dotyczące projektów realizowanych za unijne pieniądze w polskich firmach oraz dane beneficjentów, mogły zostać wykradzione. Kiedy słyszymy hasło “atak na instytucję rządową” to wyobrażamy sobie poważny atak na ministerstwo albo infrastrukturę krytyczną. Rzadziej myślimy o tych mniej znanych instytucjach, które na co dzień także wykonują ważne zadania, nierzadko decydując o losie dużych sum pieniędzy. Przykładem takiej instytucji jest właśnie CPPC. Centrum Projektów Polska Cyfrowa, które wcześniej nosiło dumną nazwę Władzy Wdrażającej Programy Europejskie (WWPE), to instytucja powołana w 1994 roku na mocy Umowy Finansowej zawartej pomiędzy rządem RP i Komisją Europejską. Powierzano jej realizację pewnych unijnych programów np. Phare Współpracy Przygranicznej (CBC), a potem Program Operacyjny “Innowacyjna Gospodarka” i Program Operacyjny “Polska Cyfrowa”. W roku 2015 zmieniono nazwę WWPE na Centrum Projektów Polska Cyfrowa. Pierwszy Atak na CPPC Pod koniec marca dotarły do nas informacje, że doszło do poważnego ataku na CPPC. Ktoś włamał się i podmienił zawartość strony internetowej (tzw. deface) na napis: Zostało to udokumentowane 6 lutego w serwisie zone-h.org: Podmiana strony, o ile kłopotliwa wizerunkowo, nie zawsze musi oznaczać poważne problemy. Wewnętrzne systemy przetwarzające istotne dane nie zawsze muszą być przecież osiągalne z poziomu informacyjnych stron internetowych. W przypadku CPPC — jak można łatwo sprawdzić — serwis obsługiwany jest przez WordPressa, a więc i włamanie nie musiało być ukierunkowane. Ot, ktoś w CPPC nie zdążył w porę zaktualizować WordPressa, a ktoś inny masowo skanował internet w poszukiwaniu dziur w tym oprogramowaniu i znalazł ich setki, także tę na stronach CPPC. W takich sytuacjach zawsze jednak nasuwa się pytanie, czy przy okazji nieautoryzowanego dostępu do webserwera nie doszło jeszcze do jakiegoś dodatkowego zdarzenia — kradzieży danych lub ich złośliwej modyfikacji? Złośliwa strona publicznej instytucji może być przecież użyta by atakować odwiedzających (por. bardzo podobny sposób działania przestępców na przykładzie włamania na serwery KNF) lub wyłudzać wpłaty, jeśli podmieniony zostanie numer rachunku bankowego. Incydentów w CPPC było więcej… O tym, że w CPPC źle się dzieje dowiedzieliśmy się od osoby, która choć nie jest bezpośrednio związana z CPPC, to dysponuje sporą wiedzą dotyczącą tej instytucji. Nasze źródło przekazało wiele informacji, z których większość udało nam się potwierdzić w innych miejscach. Najważniejszą z informacji było to, że ataki na CPPC nie skończyły się na podmianie strony — oprócz deface’a miały mieć miejsce 2 inne incydenty (ciężko powiedzieć, czy powiązane ze sobą): Ktoś wysłał do księgowej CPPC e-mail podszywając się pod dyrektor CPPC, Panią Wandę Buk. Wiadomość nakazywała księgowej wykonanie przelewu. Mogło dojść do wycieku danych z prywatnej chmury CPPC (bazującej na ownCloud), używanej przez CPPC do wymiany informacji z innymi instytucjami rządowymi, w tym z służbami. Według naszego źródła chmura CPPC zawiera m.in. projekty i umowy dotyczące połączeń sieciowych pomiędzy organami ścigania, gdyż były one finansowane z unijnych środków. Można się dowiedzieć jacy operatorzy je obsługują i jakie są parametry usług. Co gorsza – według informacji naszego źródła — incydent ten nie został zauważony ani przez CPPC, ani przez niezależną firmę (Inteligentne Systemy Edukacyjne Sp. z o.o.) która w tym czasie, od 10 marca 2017, wykonywała audyt bezpieczeństwa środowiska CPPC. A danych przechowywanych przez CPPC jest sporo, bo z systemu — wedle naszego źródła — nie są usuwane archiwalne projekty i wnioski, a zatem jeśli ktoś miał nieautoryzowany dostęp, miał go do całości danych. Ponieważ opis obu incydentów był niepokojący, zaczęliśmy drążyć. Zwróciliśmy się do CPCC z prośbą o komentarz dotyczący wyłącznie ataku na stronę internetową — początkowo nie zdradzając, że jesteśmy świadomi innych niż włamanie na stronę incydentów. Zadaliśmy następujące pytania: Pytania skierowaliśmy do sekretariatu dyrektora. Czekaliśmy kilka dni — niestety żadna odpowiedź nie nadeszła. W reakcji na to milczenie podobne pytania skierowaliśmy do Ministerstwa Cyfryzacji nadzorującego CPPC. Dopiero wtedy skontaktowała się z nami telefonicznie przedstawicielka CPPC, która zapewniła, że odpowiedzi zostaną nam udzielone (ta osoba wiedziała, że wysłaliśmy pytania do Ministerstwa, więc najwyraźniej to ministerstwo ponagliło CPPC do udzielenia nam odpowiedzi). Dyrektor CPPC: “To nie jest informacja publiczna” Odczekaliśmy 14 dni, ale niestety, pomimo obietnic nie otrzymaliśmy żadnych odpowiedzi. Zwróciliśmy się więc znów do CPPC zapowiadając, że w razie zignorowania naszych pytań skierujemy sprawę do sądu, skarżąc się na bezczynność w przedmiocie ujawnienia informacji publicznej. Dopiero wtedy otrzymaliśmy pismo z “odmową” ujawnienia informacji. Z pisma wynika, że w opinii dyrektor CPPC (Wanda Buk) informacje o ataku nie stanowią informacji publicznej. Takie podejście do sprawy było wysoce niepokojące, ponieważ ewentualna kradzież informacji z instytucji rządowej nadzorującej projekty dotyczące Polaków to jednak… bardzo ważna sprawa publiczna. Co istotnie Dyrektor CPPC w żaden sposób nie uzasadniła dlaczego ta informacja publiczna nie jest informacją publiczną.. Tu musimy nadmienić, że urzędnik zobowiązany do ujawnienia informacji publicznej nie powinien ot tak sobie orzekać, że coś nie jest informacją publiczną. Owszem, informacja publiczna może podlegać ograniczeniu w ujawnianiu, ale należy to uzasadnić i trzeba wydać decyzję administracyjną w sprawie odmowy. W odpowiedzi CPPC skierowanej do nas to nie nastąpiło. Odnieśliśmy wrażenie, że Pani Dyrektor potraktowała sprawę niezbyt poważnie. Dlatego zasięgnęliśmy w tej sprawie opinii dra Pawła Litwińskiego, adwokata z kancelarii Barta & Litwiński, związanego także z instytutem Allerhanda. Pan mecenas nie miał wątpliwości, że żądaliśmy informacji publicznej. Warto zauważyć, że CPPC nie zaprzeczyła jakoby atak miał miejsce. Nie zapewniła nas o ograniczonych skutkach ataku. Jedynie odmówiła informacji i tyle! To było jeszcze bardziej niepokojące. Próba wybielenia przynajmniej pokazuje dziennikarzowi, że dany podmiot jest świadomy powagi problemu, jest mu głupio, wolałby sprawę zamieść pod dywan, ale coś tam robi. Odpowiedź z CPPC zasugerowała nam, że kierownictwo tej instytucji może nie zdawać sobie sprawy, jak poważne mogą okazać się skutki nieautoryzowanych dostępów do systemów IT. Prosimy o pomoc panią Minister Postanowiliśmy, że przed złożeniem skargi do sądu zgłosimy się jeszcze do Ministerstwa Cyfryzacji. Wysłaliśmy e-maila do rzecznika ministerstwa oraz do Pani minister Anny Streżyńskiej z pytaniem o komentarz z ich strony. Minister Anna Streżyńska, jak zwykle, odpowiedziała nam błyskawicznie i zapowiedziała, że dowie się wszystkiego co trzeba. I zgadnicie, co było dalej! Niedługo po naszym e-mailu do Pani minister odpisała nam dyrektor CPPC, Wanda Buk. Tym razem Pani dyrektor była bardziej skora do udzielenia informacji i przyznała, że… Pani Wanda Buk poprosiła nas również o wydanie swojego źródła informacji. Oczywiście odmówiliśmy. Poczuliśmy się nawet lekko dotknięci tym, że ktokolwiek liczył, iż spełnimy taką prośbę. Sprawa wątku ataku na księgową wydawała się wyjaśniona — była próba ataku, ale nie doszła do skutku! Brawa dla księgowej — mamy nadzieję, żę została nagrodzona za wyłapanie próby ataku. Nie wszystkim pracownikom to się udaje (por. Pracownik urzędu przelał 3,7 miliona złotych na złe konto). Ale to przecież to nie był jedyny incydent jaki wedle naszej wiedzy miał mieć miejsce w CPPC. Wiedzieliśmy jeszcze o ataku na system komputerowy wykorzystywany przez CPPC do komunikacji z innymi podmiotami i mieliśmy informację o możliwym wycieku danych z tego systemu. Skierowaliśmy więc do pani Wandy Buk kolejne pytania, a kopię pytań przesłaliśmy do minister Streżyńskiej. Zwróciliśmy też uwagę, że formalnie CPPC nadal pozostaje w bezczynności w przedmiocie udzielenia nam informacji publicznej. Oto odpowiedź, jaką otrzymaliśmy od Pani Wandy Buk. Odpowiedź pozostawimy bez komentarza, czyniąc jedynie jedną uwagę, iż lekko nas zmartwiło, że urzędnik państwowy (i w dodatku prawnik!) ignoruje przewidziane ustawą obowiązki dotyczące udzielaniu dostępu do informacji publicznej i potrafi sprowadzić opinię doświadczonego prawnika do kwestii jakiegoś luźnego “poglądu”. Trochę więcej światła na sprawę rzuciła Pani minister Anna Streżyńska, która ponownie włączyła się w komunikację. W przeciwieństwie do dyrektor CPPC, Pani minister była nam w stanie wyjaśnić, powody dla których CPPC może chcieć się wstrzymać z przekazaniem informacji: Takie tłumaczenie jest dla nas zdecydowanie bardziej satysfakcjonujące (nie jest odpowiezią w rodzaju „nie udostępnimy Panu informacji i co nam Pan zrobi?”). Ponieważ ustaliliśmy, że o incydencie powiadomiony został Rządowy Zespół Reagowania na Incydenty Komputerowe, o sprawę spytaliśmy również ABW. W odpowiedzi otrzymaliśmy bardzo ogólne oświadczenie. Na marginesie, Pani Wanda Buk mogłaby poprosić ABW o podesłanie kilku szablonów odpowiedzi. Ta służba zawsze potrafi z wysoką gracją i należytym szacunkiem do adwersarza odpisać “nie ma mowy, że coś Wam powiemy w tym temacie” :-) Na tym etapie, wydaje się, że wyczerpaliśmy możliwości zdobycia dalszych oficjalnych komentarzy w tej sprawie. Tymczasem (bo sprawą zajmujemy się od prawie 2 miesięcy), wedle monitorującego defacementy serwisu Zone H, CPPC zostało ponownie zhackowane… Kolejny atak na CPPC Tym razem atak dotyczył domeny cloud.cppc.gov.pl — czyli właśnie tego systemu, który wedle naszego źródła hostuje system do wymiany dokumentów (m.in. z służbami) i z którego mogły zostać wykradzione istotne dokumenty: Wiele pytań bez odpowiedzi… Nasze źródło przekazało nam w sprawie CPPC więcej niepokojących informacji, których nie udało nam się oficjalnie potwierdzić. Możemy je wymienić jako wiadomości niepotwierdzone i wymagające weryfikacji, niemniej dość ciekawe, a zważywszy na to, że źródło nie myliło się w poprzednich sprawach, nie mamy powodu nie dawać wiary poniższym informacjom. Oczywiście, jeśli któraś z zaangażowanych w sprawę instytucji, chciałaby coś sprostować lub wyjaśnić — zapraszamy do kontaktu! Nie wiadomo, czy w CPPC pracuje obecnie ktokolwiek na stanowisku administratora i/lub osoby odpowiedzialnej za bezpieczeństwo. W przesłanym do nas piśmie wspomniano o “administratorze”, ale nasze źródła mówią o latach zaniedbań w obszarze bezpieczeństwa, których wdrożenie wymagałoby zaangażowania większej liczby kompetentnych osób. Obecnie ograniczone mają być nawet możliwości wdrażania rekomendacji z trwającego (lub już zakończonego) audytu w CPPC. W okresach pomiędzy pomiędzy włamaniami na stronę główną i na serwer cloud.cppc.gov.pl udokumentowanymi przez serwis Zone-H, w sieci CPPC miano odnotować kilka innych incydentów — m.in. zwiększony ruch oraz obciążenie serwerów i tajemnicze “automatyczne” rekonfiguracje urządzeń. Niestety, nasze źródło nie posiada informacji, kto je w ogóle zauważył (CPPC, audytorzy, czy NASK dostarczający CPPC łącza) i czy CPPC udało się ustalić przyczynę tych anomalii lub powiązać je za atakiem. Pomimo kilku incydentów, w CPPC nie zarządzono żadnej ich formalnej analizy. Można powiedzieć, że życie toczy się dalej, tak jak się toczyło. Ukrywanie incydentu i dalsze zaniedbania… “Ukrywanie” incydentu i brak szukania pomocy w kwestii bezpieczeństwa sieci nie jest dobrym podejściem. A odnosimy wrażenie, że CPPC dokładnie taką taktykę obrało. Pal licho, ignorowanie naszych pytań — to jeszcze można zrozumieć. Ale otrzymaliśmy informację, że do tej pory nie wykonano (ani wewnętrznie, ani zewnętrznie) analizy powłamaniowej. Odrzucono też rękę, którą w stronę CPPC miał wedle naszego źródła wyciągnąć rządowy CERT i którego praca finalnie ogranicza się ponoć jedynie do przejrzenia logów. Zdajemy sobie sprawę, że instytucje rządowe boją się bliżej współpracować z zespołem rządowego CERT-em, zarządzanym przez ABW. Niektórzy nie chcą dawać mu dostępu do swoich maszyn (być może ze strachu, że ABW znajdzie tam coś bardziej kłopotliwego). Abstrahując od tego, że po serwerach CPPC wciąż mogą grasować włamywacze, to fakt wciąż postępującego zaniedbywania sieci widać w kilku innych miejscach. Przykładowo, certyfikat na stronie https://generator.cppc.gov.pl wygasł 27 marca 2017 i nikt go do tej pory nie odnowił… To samo dotyczy certyfikatu z serwisu cloud.cppc.gov.pl. To każe nam ponownie zadać pytanie, czy ktokolwiek się w ogóle interesuje infrastrukturą CPPC i bierze za nią odpowiedzialność? Może jednak lepiej, gdyby księgowa puściła ten “lewy” przelew — wtedy można by przynajmniej liczyć na bardziej dotkliwy kubeł zimnej wody na głowę i jakąś sprawniejszą reakcję. Podsumowanie wszystkich wydarzeń miało miejsce włamanie na stronę internetową. Dokonała go osoba, która wykonuje mass defacementy, zapewne za sprawą znanych, niezałatanych w porę dziur. Serwisem był WordPress, wiec ktoś zapomniał go zaktualizować. O ile często tego typu osoby ograniczają się do umieszczenia na “zhackowanym” serwisie deklaracji polityczno-religijnej, to nie jest wykluczone, że atakujący wykradł dane składowane na tym serwerze. Ktoś (zupełnie inna osoba) mógł także tę samą dziurę wykorzystać wcześniej i “ciszej” — nie do podmiany strony, a do kradzieży informacji i penetracji sieci CPPC. W głębokim ukryciu w końcu można znaleźć wiele cennych danych, a reuse haseł w administracji publicznej jest bardzo popularny (por. włamanie Alladyna2 do kancelarii premiera, MSZ, MON i kancelarii prezydenta). Nie można też wykluczyć, że dane zebrane w ten sposób ułatwiły komuś na ustalenie kto jest księgową w CPPC i pod kogo się trzeba się podszyć, aby spróbować wymusić podmianę rachunku jednego z beneficjentów. poza włamaniem doszło do ataku socjotechnicznego. Ktoś podszywając się pod Panią Dyrektor próbował wymusić wykonanie fałszywego przelewu za pomocą e-maili. Nie wiemy, czy z poziomu prawdziwej skrzynki pocztowej Pani Dyrektor, czy z wykorzystaniem techniki spoofingu. Tu, księgowa wykryła przekręt i należą się za to dla niej brawa! W wielu firmach tak pięknie się nie kończy… (por. Jak wyłudzono 100 milionów dolarów podszywając się e-mailem?). Nie wiadomo, czy atak socjotechniczny był związany z defacem strony. Może na jego pomysł ktoś wpadł dopiero po zobaczeniu na zone-h.org defacementów CPPC? Jeśli jakiś serwis się tam znajdzie, to wiadomo, że nie jest najlepiej z bezpieczeństwem w tej sieci. Ktoś mógł więc doczytać, czym jest CPPC i dopiero wtedy, po pozyskaniu informacji jaka gotówką obraca CPPC, w głowie zaświtał mu pomysł na wyłudzenie. sprawa została zgłoszona do służb. Wedle pozyskanych przez nas informacji, rządowy CERT analizując incydent, rutynowo sprawdził bezpieczeństwo styku systemów CPPC z internetem i zauważył inne nieprawidłowości. Jeden z serwerów (cloud.cppc.gov.pl) wykorzystywany przez CPPC do wymiany informacji (w tym także z służbami) był hostowany na przestarzałym, od dawna nieaktualizowanym oprogramowaniu), na który dostępny był powszechnie znany exploit. Ktoś mógł więc z powodzeniem uzyskać poufne dokumenty. co gorsza, wedle naszego informatora, serwer ten pomimo monitu z rządowego CERT-u, nie został przez długi czas zaktualizowany… I prawdopodobnie to w końcu doprowadziło do jego (ponownego?) zhackowania, gdyż ta domena (cloud.cppc.gov.pl), po 2 miesiącach od defacementu strony głównej, także znalazła się na Zone H, tym razem zhackowana przez innego atakującego. do incydentów dotyczących cloud.cppc.gov.pl doszło, kiedy trwał już audyt w CPPC. Czy audytorzy z Inteligentne Systemy Edukacyjne Sp. z o.o. wcześniej nie wykryli nieaktualnego oprogramowania na tym webserwerze? A może nie był on elementem testów? w okresie ww. incydentów w sieci CPPC miano także odnotować inne anomalie. Niestety nie mamy informacji, co było ich przyczyną, ani czy są one powiązane z opisanymi wyżej atakami. I na koniec wisienka na torcie. Jak zwykle, przed dodaniem artykułu, rzuciliśmy okiem w nasz system threat monitoringowy, czy przypadkiem gdzieś w internecie nie ma niepokojących informacji dotyczących CPPC. I tak oto dowiedzieliśmy się, że sprawą dziur w CPPC już interesują się też niektórzy polscy internauci. Na jednym z for internetowych poświęconych bezpieczeństwu opublikowano payload działającego XSS-a: Tu warto przypomnieć, że od 27 kwietnia, po zmianie zapisów w kodeksie karnym, za testowanie bezpieczeństwa serwisów internetowych nic nie grozi, pod warunkiem, że odnalezione błędy niezwłocznie zostaną zgłoszone danemu podmiotowi i testowanie nie wyrządzi szkód. Aktualizacja 13 maja 2017, 20:35 Okazuje się, że jednak CPPC jak chce, to potrafi. Po publikacji naszego artykułu w końcu zaktualizowano zarówno oprogramowanie OwnCloud jak i konfigurację SSL (miejmy nadzieję, że usunięto także inne nieprawidłowości, o których słyszeliśmy, a które nie zostały opisane na łamach niniejszego artykułu). Szkoda, że z działaniami zwlekano do publicznego ujawnienia nieprawidłowości. Cieszy nas, że inne instytucje potrafią dbać o swoje bezpieczeństwo nawet pomimo braku artykułów na ich temat :) PS. Przy okazji posprzątaliśmy trochę w komentarzach i włączyliśmy ich pełną moderację, bo się trochę rozbrykaliście. Prosimy Was, abyście komentarze w sprawie problemów w CPPC dodawali ad meritum, a nie ad personam. Aktualizacja 15 maja 2017 Do redakcji wpłynęło oświadczenie CPPC nadesłane przez p. Karolinę Kogut, asystenta dyrektora. ,Marcin Maj