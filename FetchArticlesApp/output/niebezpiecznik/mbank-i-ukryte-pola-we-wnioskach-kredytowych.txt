Xbartx donosi, że jeden z internautów na grupie pl.biznes.banki zauważył, że formularze wniosków mBanku (np. na kartę kredytową) posiadają “głęboko ukryte” dane na temat właściciela konta. Zapewne pomagają one pracownikowi mBanku podjąć decyzję czy udzielić kredytu, czy nie. Dane te można dowolnie modyfikować, ale nie bardzo wiadomo co z tego może wyniknąć… Scoring Behawioralny w mBank: dlaczego nie dostałem kredytu? Programiści mBanku w formularzach wniosków (patrz menu wnioski po zalogowaniu), oprócz widocznych pól umieścili także pola ukryte — ale uwaga, ukryte jedynie przed oczami internauty, bo są one nomalnie widoczne w kodzie strony. W niektórych przeglądarkach są one widoczne standardowo, a także przez chwilę mogą pojawić się u każdego, jeśli korzysta on ze strony www mBanku na wolnym łączu. Cytując za neoniuszem, internautą, który “odkrył” ukryte pola: aby je zobaczyć wystarczy kliknąć na menu Wnioski, wybrać np. wniosek o kartę kredytową, a następnie, po kliknięciu Dalej w usunąć formatowanie strony w przeglądarce — w Firefox wystarczy kliknięcie View -> Page Style -> No style. Naszym oczom ukażą się wtedy następujące, ciekawe zmienne tzw. scoringu behawioralnego, m.in.: Średnia skorygowana kwota zasilania rachunku za 6 m-cy dla kampanii wychodzących regularność zasilania rachunku Niedozwolone saldo na rachunku w ciągu ostatniego miesiąca (ND_1) Niedozwolone saldo na rachunku w ciągu ostatnich 6 miesięcy (ND_6) Segment behawioralny scoring behawioralny Ukryte pola można modyfikować Co ciekawe, modyfikacja “systemowych” zmiennych we wniosku jest technicznie możliwa i bardzo prosta do wykonania. Nie wiadomo jednak, jaki wpływ na otrzymanie kredytu ma taka zmiana — skontaktowaliśmy się w tej sprawie z przedstawicielami mBanku i czekamy na odpowiedź. Od wczoraj odpowiedź czeka też jeden z klientów mBanku. Warto zauważyć, że enigmatyczność poszczególnych zmiennych utrudnia zadanie potencjalnemu “łowcy łatwych kredytów” — jednakże security by obscurity jest raczej kiepską metodą ochrony (wystarczy zapytać kolegę z mBanku …lub Google). Podstawowy błąd w webaplikacjach, ale czy groźny? Przechowywanie (i przesyłanie) przez mBank wraz z wnioskiem o kredyt tzw. metadanych, które go opisują, zaimplementowane przy pomocy ukrytych pól formularza (czy ogólniej elementów HTML) to przykład raczej złej praktyki programistycznej, ale niestety jest to praktyka nagminna, bo najłatwiejsza w implementacji. Chcesz dowiedzieć się jak testować bezpieczeństwo webaplikacji i jak bezpiecznie je tworzyć? Zapisz się na nasze szkolenie (zostało 1 miejsce). Należy sobie jednak zadać pytanie, jak poufne są dane dot. scoringu behawioralnego (chyba w ogóle nie są, skoro lecą gołe do klienta) oraz co klientowi mBanku po tym, że dowie się wjakim segmencie behawioralnym się znajduje? Zmieni bank, bo wie, że tu nie ma szans na kredyt)? Oszuka system, bo wie, jakie czynniki mogą mieć znaczenie? Swoją drogą, ciekawe jak taka zmiana wygląda pod kątem prawnym? I to chyba jedyny ciekawy aspekt tej historii, którego zdecdowanie nie polecamy sprawdzać. Aktualizacja 18:55 Otrzymaliśmy odpowiedź od Krzysztofa Olszewskiego z mBanku: Celowość ukrytych pól, skoro “wnioski kredytowe w mBanku rozpatrywane są zawsze na podstawie wewnętrznej, niezależnej analizy danych” pozostawiam czytelnikom do rozważenia jako pracę domową. Gdyby komuś udało się rozszyfrować znaczenie poszczególnych zmiennych, zapraszamy do kontaktu — pewnie wiele osób nurtuje, dlaczego są w segmencie behawioralnym A, a nie w B, czy C :-) ,Mr. Niebezpieczny