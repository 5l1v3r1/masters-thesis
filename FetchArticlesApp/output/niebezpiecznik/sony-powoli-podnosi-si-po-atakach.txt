Po prawie miesiącu przerwy, PSN powoli wraca online. Użytkownicy PlayStation proszeni są o pobranie nowego firmware’u i reset swoich haseł. W początkowej fazie korzystania z nowego PSN gracze będą mieli limitowany dostęp do usług. Przywracanie PSN przerosło Sony Niestety, przywracanie usług nie idzie gładko. Sony poprosiło o zmianę haseł, ale w chwilę po opublikowaniu linka do formularza, serwery firmy zostały przeciążone, a Sony opublikowało następujący komunikat: Sony w swoim oficjalnym oświadczeniu poinformowało także o stworzeniu stanowiska Chief Information Security Officera i zdradziło, że współpracowało z firmą Symantec. Przy okazji, w Japonii opóźniono [re]start PSN — władze chcą gwarancji, że zostanie to zrobione dobrze — widać wypowiedź Sony, że wdrożyli “Advanced Security Technology” nie dla nich jest wystarczającym zapewnieniem… ;-) Przypomnijmy, że Sony wyłączyło PSN ok. miesiąca temu w wyniku włamania podczas którego nieznani sprawcy wykradli ponad 77 milionów rekordów z danymi graczy PlayStation z 59 różnych krajów. Restart PSN został później opóźnony przez odkrycie, kolejnego włamania, tym razem do innej sieci firmy Sony – SOE, z której znika kolejne 24 miliony rekordów i ok. 13 tys. numerów kart kredytowych. W międzyczasie, kiedy Sony podejrzewa o atak Anonimowych i rozważa, czy ufundować nagrodę za wskazanie tożsamości atakujących, firma zostaje pozwana, musi odpowiedzieć na list kongresu USA oraz zostaje zaatakowana po raz trzeci… ,igH