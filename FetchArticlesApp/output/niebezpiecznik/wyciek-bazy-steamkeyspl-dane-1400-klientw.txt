Tydzień wycieków trwa w najlepsze. Abu Nazir opublikował kolejną bazę — tym razem są to dane klientów sklepu Steamkeys.pl, którego właścicielem jest Macro Games SA. Baza steamkeys.pl (Macro Games SA) Jak pisze Abu Nazir, baza pochodzi ze stycznia 2012 roku i zawiera 1431 rekordów (login, hash SHA1 hasła, adres e-mail, oraz imię i nazwisko). Kiedy we wtorek napisaliśmy na Facebooku o możliwości wycieku danych z Steamkeys.pl (Abu Nazir zapowiadał wtedy udostępnienie bazy), odezwał się do nas właściciel Steamkeys.pl z taką, dość zaskakującą, informacją: Na naszą odpowiedź zawierającą informację o tzw. Rainbow Tables umożliwiających “odwracanie” hashy już niestety nie odpowiedział… Z kolei kiedy Abu Nazir opublikował bazę z hashami, a na forach internetowych zaczęły się pojawiać pierwsze informacje o wyciekach i ostrzeżenia użytkowników, reprezentanci Steamkeys.pl zaczęli żądać usuwania wpisów: Nie tak wygląda poprawna obsługa incydentu… można wręcz odnieść wrażenie, że sklep Steamkeys.pl i Macro Games SA chcą zatuszować sprawę — czy ktoś z Was był ich klientem? Czy sklep poinformował Was o tym, że Wasze dane wyciekły? Zmieniaj hasła Jeśli kupowałeś coś w Steamkeys.pl, zmień hasło nie tylko w Steamkeys.pl ale również w każdym innym serwisie, do którego ustawiłeś takie samo hasło. I nie ustawiaj więcej tych samych haseł do różnych serwisów, ok? :) ,Piotr Konieczny