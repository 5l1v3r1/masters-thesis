Amazon udostępnił w swojej ofercie hostingowej EC2 serwery z graficznymi procesorami (GPU), które potrafią być nawet 100 razy wydajniejsze niż czterordzeniowe CPU. Thomas przetestował nową ofertę Amazonu pod kątem szybkiego łamania haseł do WPA-PSK. Chmurowy łamacz haseł do Wi-Fi Thomas jest w stanie łamać hasła z szybkością ~400.000 PMKs/s; co pozwala odzyskać hasło do sieci Wi-Fi korzystającej z WPA-PSK w 6 minut, przy łączym koszcie $1.68. Narzędzie zostanie opublikowane na zbliżającej się konferencji BlackHat DC 2011. Niestety, ani artykuł opisujący wyczyny Thomasa, ani jego wpis na blogu nie wspomina, jakiej długości hasła testował… No i pamiętajmy, że w przypadku sieci Wi-Fi nikt nie zmusza nas do korzystania właśnie z WPA-PSK, możemy np. wybrać WPA[2] 801.1 X/EAP… Szybkie funkcje hashujące nie do wszystkiego Mimo wszystko, powyższy eksperyment to chyba najlepszy przykład na to, że szybkość funkcji hashującej ma znaczenie — mylne jest bowiem przekonanie, że jednokrotne hashowanie haseł (np. w serwisach internetowych) to najlepsze-jakie-może-być zabezpieczenie, (por. dyskusja w komentarzach pod jednym z poprzednich artykułów). P.S. Przypominamy o WPA Crackerze, który także łamie hasła do sieci Wi-Fi WPA PSK, też na Amazonie, ale na klastrze 400 standardowych CPU. Wolniej i za więcej. ,Piotr Konieczny