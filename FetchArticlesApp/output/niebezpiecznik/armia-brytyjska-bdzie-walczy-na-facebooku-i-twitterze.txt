Czasy, w których wojna oznaczała tylko nadziewanie się na miecze, wysadzanie granatami albo przejeżdżanie czołgami pomału odchodzą w zapomnienie. Brytyjczycy właśnie ujawnili, że szkolą swoich żołnierzy do …walki na Facebooku. Facebook Warriors W kwietniu 2015 powstać ma 77 batalion, którego amunicją nie będą pociski, a klawiatury. Głównym zadaniem facebookowych żołnierzy będzie walka na słowa — czyli zalewanie sieci społecznościowych (m.in. Facebook i Twitter) zarówno propagandą, jak i dokładnie skrojonymi fałszywymi informacjami, na podstawie których (a przynajmniej na to liczą Brytyjczycy) wróg będzie podejmował niekorzystne dla niego decyzje. Batalion ma liczyć 1500 żołnierzy. Rekrutacja prowadzona jest spośród dziennikarzy i osób zajmujących się tematyką “social media” — ale także żołnierzy RAF-u i marynarki. 42% mają stanowić rezerwiści. Wojna propagandowa w internecie to nie nowość Już dziś można obserwować jak się ją prowadzi. Dobrą ilustracją działań propagandowych w internecie jest Syryjska Armia Elektroniczna (ostatnio trochę ucichła) oraz coraz aktywniejszy ISIS. Jego żołnierze nie tylko ostrzegają się przez Twittera, rozgłaszają przez niego odpowiednie akcje i wygłaszają ostrzeżenia skierowane do “Zachodu”, ale także podmieniają strony internetowe USA w trakcie np. przemówienia Bracka Obamy. Warto przypomnieć, że w kontekście wykorzystania internetu przez wojsko jako dopełnienia klasycznych działań zbrojnych wspominaliśmy już na naszych Łamach także o: kulisach pracy jako prorosyjski internetowy troll (za 2500 PLN miesięcznie) bardzo ciekawej operacji Izraela, który zalewał Palestyńczyków SMS-ami ostrzegającymi przed wysadzeniem w powietrze ich domu. Działania z gatunku “propagandowych” nie zawsze oznaczają “chamskie trolowanie”. Żołnierze mogą “urabiać” lokalnych dziennikarzy, przygotowywać np. fałszywe wywiady, opisy akcji, które się nie odbyły oraz prowadzić całkiem rzetelne audycje radiowe, które tylko w niektórych momentach będą miały odpowiednie “wstawki”. I zapewne ten trend będzie się nasilał, bo wirusy nie potrzebują paszportów. ,vi.curry