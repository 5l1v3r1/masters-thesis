Snowden pokazał, że nawet z NSA można wykraść tajne dokumenty. Ale on był “insiderem”. Okazuje się jednak, że równie prosto można włamać się do amerykańskiej marynarki i buszować po jej serwerach przez 4 miesiące wcale nie będąc “insiderem” a… wrogiem. O atak podejrzewa się bowiem Irańczyków. Jak doszło do włamania? Jak informuje WSJ, Irańczycy wykorzystali błąd na publicznie dostępnej stronie, hostowanej w sieci marynarki dzięki czemu uzyskali dostęp do jej wewnętrznej części (tzw. “Navy/Marine Corps Intranet” (NMCI)). Nic nie wykradziono, ale naprawa pochłonęła 10 milionów dolarów Incydent miał miejsce w sierpniu 2012, a został wykryty dopiero w październiku tego samego roku a uporano się z nim dopiero w listopadzie (to długo, ale Irańczycy nie pobili rekordu Amerykanów, którzy zainfekowali ich elektrownie atomową Stuxnetem, znacznie dłużej pozostającym w ukryciu). Oficjalny komunikat marynarki informuje, że Co ciekawe, “naprawa” sieci kosztowała… 10 milionów dolarów! (w ramach naprawy wyłączano ją dwukrotnie. Przypomnijmy, że po wykryciu incydentu, Amerykanie potrafią reagować nad wyraz żywiołowo i nie szczędzą grosza, wydając bajońskie sumy na analizy i audyty bezpieczeństwa a także potrafią zniszczyć sprzęt warty pół miliona dolarów. Trzeba jednak sprawiedliwie zauwazyć, że nie podano liczby zainfekowanych hostów, a sieć NMCI jest jedną z największych sieci intranetowych na świecie — posiada ponad 800 000 użytkowników i około 2,5 tysiąca stron związanych z Marynarką Wojenną USA. Do tego, NMCI odpowiada w przybliżeniu za 70% operacji informatycznych prowadzonych przez Marynarkę. Na marginesie NMCI powstała w 2000 roku dzięki porozumieniu wojska z firmą EDS (aktualnie HP Enterprise Services). Biorąc powyższe pod uwagę, wielce zadziwiające jest to, że — jeśli wierzyć oświadczeniu marynarki — Irańczycy niczego nie “wykradli” z tej sieci przez 4 miesiące… NGEN rozwiązaniem? Aktualnie Marynarka Wojenna USA jest w trakcie wyłączania NMCI, a także migrowania na nową sieć — NGEN. Opiekę nad systemem będzie sprawować także HP, a sam projekt ma kosztować 3,4 miliarda dolarów. ,Grzegorz Wróbel