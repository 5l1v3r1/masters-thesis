Kilka miesięcy temu dostałem spam od pewnej agencji reklamowej. Tym razem nie odpuściłem. Efekt? Jeden z domów dziecka w Krakowie otrzymał darowiznę w wysokości 1 000 PLN. Poniżej opis całej historii. Mam nadzieję, że dzięki poniższym wskazówkom i Wam uda się pomóc kolejnym domom dziecka — kosztem spamujących Was osób. Niezamówiona informacja handlowa, czyli spam 14 lipca otrzymałem e-maila zachęcającego mnie do rozpoczęcia współpracy z agencją reklamową X. E-mail jakich setki. “Zapraszamy do współpracy“, “nasza oferta to“… (nie wklejam, bo co drugie słowo należałoby wyciąć). Generalnie spam mało mnie interesuje i w ogóle na niego nie reaguje. Ten spam był jednak “wyjątkowy”. Agencja X wysłała go na e-mail, który podałem tyko raz w życiu, w systemie konkurencyjnej agencji reklamowej Y (tak, korzystam z unikalnych adresów e-mail do rejestracji w różnych serwisach, po to aby śledzić, z którego z nich wyciekają dane klientów. Masz GMaila? Sprawdź to). O ile spam jestem w stanie podarować, to potencjalnej kradzieży moich danych osobowych nie podaruję. Odpisałem więc na spam pytaniem, skąd firma X posiada mój adres e-mail …i otrzymałem odpowiedź: Na marginesie — uwielbiam takie odpowiedzi, podobnie jak kretyńskie stopki tego typu: …w e-mailach zawierających nie tylko zapytanie, ale i reklamę produktu oraz jego szczegółowy opis. Zresztą, od kiedy wypowiedź UKOiK na jakiejś konferencji jest traktowana jak ustanowione prawo? Pański e-mail jest w internecie, serio! Wracając do tematu. Poinformowałem spamera, że e-mail został użyty tylko raz, do rejestracji w serwisie firmy Y. Mój “problem” został eskalowany do biura obsługi klienta agencji X. Tam od samego pana prezesa dowiedziałem się, że: Pogratulowałem panu prezesowi umiejętności korzystania z Google — problem w tym, że pan prezes firmy X wyszukał w internecie nie adres, na który podesłał mi spam, a inny — ten, z którego rozpocząłem komunikacje e-mailową (dla ciekawskich, odpisałem z innego adresu świadomie). Hipoteza: kradzież bazy byłego pracodawcy? W międzyczasie sprawdziłem pana prezesa firmy X w serwisie GoldenLine …i trochę mnie zamurowało. Zanim otworzył firmę X pracował …w firmie Y. Na myśl od razu przyszło mi, że rozstając się z byłym pracodawcą, zabrał bazę klientów (działanie dość powszechne w IT) — dowodów jednak nie miałem. Postanowiłem zatem poinformować firmę Y o możliwości wycieku/kradzieży ich bazy klientów. Zakładałem też, że firma Y mogła odsprzedać bazę klientów firmie X, co również byłoby działaniem niezgodnym z prawem — regulamin serwisu Y na to nie pozwalał. Dodałęm firmę Y do CC w e-mailu do firmy X, w którym poprosiłem, żeby przedstawiciele obu firm doszli do porozumienia, w jaki sposób mój e-mail przewędrował z jednej firmy do drugiej. Oto fragment mojego e-maila: Firma Y natychmiast odpowiedziała na e-maila, odcinając się od sprawy i prosząc firmę X o wyjaśnienia. Przyznała, że z firmą X prowadziła interesy i do tej pory nie miała do wspólnych działań żadnych zastrzeżeń. Spamer zatrudnia prawnika Firma X z kolei zaczęła się konsultować z prawnikiem oraz wysyłać sprzeczne infromacje co do tego, jak weszła w posiadanie mojego adresu e-mail. Pojawiły się następujące przyczyny: Niestety firma Y obaliła ten argument, twierdząc, że raporty zawierają jedynie dane licznowe dot. kampanii reklamowych i na pewno brak w nich adresów e-mail. Następnie firma X doprecyzowałą, że e-mail został “wyciągnięty z komunikacji e-mailowej“: Poprosiłem zatem o dane pracownika odpowiedzialnego za “stworzenie bazy”, informując, że w takim razie swoich praw będę dochodzić od niego. Co ciekawe, spotkała mnie odpowiedź odmowna — oto powód: :-) Nie pozostało mi zatem nic innego jak pozwać X. Idziemy do sądu W e-mailu informującym o skierowaniu sprawy na drogę sądową wyraziłem chęć ugody: Propozycja ugody spotkała się z akceptacją. Kolejny e-mail z mojej strony był już naświetleniem ugody: Potem przygotowaliśmy ugodę, spotkaliśmy się i podpisaliśmy. Po kilku dniach, otrzymałem potwierdzenie przelewu. Kurtyna. Morał Z całej historii warto wyciągnąć następujące wnioski: korzystanie z unikalnych e-maili pozwala odkryć pewne naruszenia warto dochodzić swoich praw, ale nie warto szantażować. Nigdzie nie chciałem wykorzystać w/w sytuacji do wzbogacenia mojej osoby — darowizna na rzecz domu dziecka jest z mojego punktu widzenia “neutralną” nauczką. Mam nadzieję, że powyższa historia będzie z jednej strony przestrogą dla tych, którzy idą na skróty (nielegalne pozyskiwanie adresów e-mail i rozsyłanie niezamówionych informacji handlowych), a z drugiej strony lekcją dla wszystkich internautów, że spamerzy nie są bezkarni i że macie możliwość walki (na marginesie, pokaźne archiwum dot. spamu można znaleźć u Vagli). Na sam koniec nadmienię, że mam wielki szacunek do pana prezesa firmy X. Abstrahując od tego jak mój adres e-mail wpadł do bazy jego firmy, wierzę, że drugi raz podobna sytuacja nie będzie miała miejsca. Właściciel firmy X od początku starał się zrobić co w jego mocy, aby wyjaśnić sytuację, ani razu nie próbował wymigać się od odpowiedzialności, a do sprawy podszedł bardzo honorowo, wielokrotnie przepraszając i informując o wdrożeniu procedur, które maja wyeliminować tego typu sytuacje w przyszłości. To się chwali i tylko z tego powodu, mimo, że podpisane przez nas porozumienie nie posiadało klauzuli poufności, zdecydowałem się nie ujawniać ani nazwy firmy, ani danych właściciela. P.S. Czy ktokolwiek w Polsce stanął przed sądem za spam? ,Piotr Konieczny