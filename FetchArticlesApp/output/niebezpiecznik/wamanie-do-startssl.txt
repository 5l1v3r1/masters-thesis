StartSSL, izraelski wystawca certyfikatów SSL czasowo zawiesił swoje usługi związane z wystawianiem nowych certyfikatów SSL z powodu włamania. Włamanie do StartSSL Na stronie wystawcy certyfikatów SSL można znaleźć następujący komunikat: Nie wiadomo kto stoi za atakiem, ani jakie dane wpadły w ręce włamywaczy. Wyłączenie wszystkich usług związanych z certyfikatami sugeruje, że atakujący mogli przejąć całkowitą kontrolę nad serwerami StartSSL. Przedstawiciele StartSSL informują, że włamanie nie ma wpływu na bezpieczeństwo certyfikatów wystawionych przed 15. czerwca. Historia się powtarza… Przypomnijmy, że kilka tygodni temu włamano się także do innego wystawcy certyfikatów — firmy Comodo. Włamanie do Comodo spowodowało “interesujące/przełomowe” zmiany w kodzie przeglądarek, czyli “hardcodowanie” identyfikatorów kilkunastu fałszywych certyfikatów w blacklistach. Z kolei firma Comodo zebrała złą prasę za kiepski incident handling. Jeśli wierzyć w wypowiedzi osoby, która włamała się do Comodo, motywy ataku były polityczne, a za atakiem stał Irańczyk-geniusz. Ciekawe jak było w przypadku StartSSL…? StartSSL jest (był?) atrakcyjnym wystawcą certyfikatów “osobistych” (ang. personal) ponieważ wystawiał je za darmo, a dodatkowo poświadczające je CA Startcomu jest rozpoznawalne przez wszystkie przeglądarki. ,vi.curry