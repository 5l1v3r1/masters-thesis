“Haker” wykradł dane klientów jednej z firm telekomunikacyjnych. Okup miał być przekazany na stacji benzynowej pod Wawelem. Nie wyszło, można wręcz powiedzieć, że to był bardzo zły pomysł ;) Ułańska fantazja Policja nie ujawniła która z firm padła ofiarą włamywacza, ani jak funkcjonariusze wpadli na jego na trop. Jak jednak podaje PAP, policja potwierdziła, że za włamaniem stał 25-latek z Jastrzębia Zdroju, a jego 19-letni wspólnik z okolic Krakowa miał odebrać okup pod Wawelem. Pierwszy został aresztowany, drugi trafił pod policyjny dozór. Mieliśmy już w Polsce kilka lat temu przypadek pewnego “hakera”, który za ujawnienie informacji na temat podatności zażądał od serwisu home.pl 200 tys. złotych. Sprawa trafiła do prokuratury. Jak widać, nie wszyscy potrafią uczyć się na błędach innych… Na swoich też nie, bo z nieoficjalych informacji wiemy, że aresztowany 25-latek miał już w przeszłości do czynienia z wymiarem sprawiedliwości (wyrok w zawieszeniu). P.S. Ddosował, ddosował, zostało mu podarowane, ale jak widać oliwa sprawiedliwa… Aktualizacja 18.07.2011 Bazując na informacjach otrzymanych od anonimowych czytelników, którzy sugerowali, że firmą telekomunikacyjną jest Netia postanowiliśmy się skontaktować z Małgorzatą Babik, rzecznikiem Netii. Zadaliśmy następujące pytania: 1. Czy prawdą jest, że co najmniej jeden z podejrzanych w/w sprawie uzyskał nieautoryzowany dostęp do danych klientów Netii? Jeśli tak, to: 2. Jak dużo i jakich informacji udało mu się wykraść? Adresy? Numery telefonów? Pesele? Skany dowodów osobistych? 3. W jaki sposób przełamane zostały Państwa zabezpieczenia? 4. Czy zamierzacie Państwo wnieść akt oskarżenia przeciw 25-latkowi? 5. Jak powiadomiliście Państwo klientów, których dane znalazły się w rękach włamywaczy, czy zaoferowaliście im Państwo pomoc w ochronie swoich danych? Otrzymaliśmy następującą odpowiedź: ,Mr. Niebezpieczny