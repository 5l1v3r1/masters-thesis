Wczoraj na konferencji prasowej z rodzinami pasażerów lotu MH370 podano informację, że samolot bez wątpienia został skierowany na środek oceanu indyjskiego i tam miał zakończyć swój lot, najprawdopodobniej rozbijając się, gdyż w pobliżu nie ma żadnych lotnisk. Na dowód tej tezy przytoczono wyniki analizy firmy Inmarsat, która w ostatnim tygodniu opracowała innowacyjną metodę określania pozycji samolotu w oparciu o dane satelitarne. Jak Inmarsat ustalił pozycję Boeinga 777? Przypomnijmy, że wcześniejsze doniesienia bazujące na odczycie pozycji samolotu na podstawie danych z satelity podawały 2 możliwości — Boeing 777 mógł podążyć tzw. korytarzem północnym lub południowym: Dane te uzyskano na podstawie godzinnych “pingów” jakie samolot wysyłał do satelity, a które — jak podaje Telegraph — miały na celu synchronizację czasu. Owe pingi są wysyłane nawet po wyłączeniu transpondera i systemu ACARS — i ich odczyty upewniły załogę Inmarsatu, że samolot znajdował się w powietrzu jeszcze przez 5 godzin od ostatniego kontaktu radiowego z kontrolerem lotu. Ostatecznie badacze potwierdzili, że Boeing poleciał na południe: W ustaleniach pomógł m.in. efekt Dopplera, czyli zmiany częstotliwości spowodowane ruchem statku powietrznego względem satelity. Tu warto zaznaczyć, że zespół pracowników Inmarsatu miał w tydzień wykonać pracę badawczą i obliczenia, które w normalnych okolicznościach zajęłyby ok. roku. Pracownicy musieli prześledzić dane z innych samolotów i zbudować w oparciu o nie model statystyczny, który następnie zaaplikowali do sygnału odbieranego z malezyjskiego Boeinga 777 aby zweryfikować czy charakterystyka otrzymywanego sygnału odpowiada bardziej ruchowi na południe czy na północ. Jak informuje nas Michał Rutkowski: Dalej jednak nie wiadomo, co skłoniło pilota do skierowania samolotu w tamtym kierunku. Jedną z hipotez jest pożar na pokładzie, który zmusił załogę do skierowania maszyny w kierunku najbliższego lotniska, przy czym zakłada się, że zarówno pasażerowie jak i załoga stracili przytomność i samolot leciał na tzw. “autopilocie” do momentu wyczerpania zapasów paliwa. Aktualizacja Zmieniliśmy brzmienie zdania wyjaśniającego efekt Dopplera oddziałujący na wymianę sygnałów pomiędzy satelitą a samolotem. Zdanie dotyczące ruchu satelity na orbicie w pierwszej wersji artykułu, niektórym z czytelników sugerowało błędne interpretacje tegoż ruchu — opisaliśmy więc to samo, zmieniając punkt odniesienia. A dla przypomnienia, przytaczamy materiał z programu nauczania gimnazjum ;) który dość precyzyjnie ukazuje, o co nam chodziło w zdaniu wspominającym o ruchu satelity geostacjonarnego po swojej orbicie wokół Ziemi: ,igH