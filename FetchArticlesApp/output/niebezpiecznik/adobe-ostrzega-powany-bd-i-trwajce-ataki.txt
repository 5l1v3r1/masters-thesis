Znaleziono poważną dziurę we Flashu. Dotyka także użytkowników Adobe Readera, Acrobata oraz oczywiście przeglądarek internetowych i Microsoftowego Excela (kto wiedział, że można osadzać w nim obiekty Flasha?). Co gorsze, zaobserwowano także wykorzystanie tej podatności w trwających w internecie atakach. 0day we Flashu, exploit wykorzystywany w atakach Błąd we Flash Playerze (CVE-2011-0609) może zawiesić system ofiary oraz umożliwić atakującemu jego przejęcie. Błąd dotyka wersje 10.2.152.33 i wcześniejsze (w przypadku przeglądarki Chrome: 10.2.154.18 i wcześniejsze) i dotyczy wszystkich platform (Windows, Mac, Linux, Solaris). Exploit na tę dziurę wykorzystywany jest w atakach skierowanych; ofiary otrzymują jako załącznik do e-maila plik Microsoft Excel (.xls), który zawiera wbudowany obiekt Flasha (.swf). Zaobserwowane wersje exploita działają poprawnie pod Windows XP. Reader X się obronił Warto zauważyć, że o ile błąd dotyka użytkowników Adobe Readera/Acrobata (posiadają wbudowaną obsługę Flasha dzięki podatnej na atak Authplay.dll), to Reader X, dzięki swojemu Protected Mode według Adobe ochroni użytkowników przed skutkami exploita. Adobe kończy pracę nad poprawką i zapowiedziało jej wydanie na 21 marca. Do tego czasu warto zastanowić się nad stosowaniem Flashblocka lub całkowitym wyłączeniem Flasha w swojej przeglądarce (przynajmniej na niezaufanych stronach) …a przed otwarciem Excela warto usunąć z niego obiekty Flasha. ,vi.curry