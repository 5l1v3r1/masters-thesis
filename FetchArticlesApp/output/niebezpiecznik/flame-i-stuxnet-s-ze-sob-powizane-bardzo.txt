Pamiętacie Stuxneta, robaka który unieszkodliwił elektrownię jądrową w Iranie i do stworzenia którego przyznało się USA i Izrazel? A pamiętacie Duqu? Malware, którego zadaniem była jedynie kradzież informacji, a który łudząco przypominał Stuxneta? A kojarzycie Flame? Najnowszy “rządowy” malware wykradający dane ze ściśle określonych celów na Bliskim Wschodzie? No to teraz okazuje się, że jest coś, co wiąże te trzy projekty ze sobą… Stuxnet + Duqu + Flame = jeden autor? Stuxnet został wykryty w 2010 roku. Wersja robaka od której wszystko się zaczęło nie była jednak pierwszą jego wersją. Jak informuje serwis securelist, znana jest wcześniejsza kompilacja Stuxneta z 2009 roku. Jedna z różnic pomiędzy Stuxnetem 2009 a Stuxnetem 2010 to… brakujący zasób 207 (będący w istocie zaszyfrowaną DLL, której zadaniem było rozpropagowanie Stuxneta na dyskach USB poprzez autorun.inf i podniesienie uprawnień w systemie poprzez wtedy nieznane podatności w win23k.sys). Tajemnica zasobu 207 Okazuje się, że Flame jest łudząco podobny do kodu zasobu 207. W rzeczywistości, zasób 207 jest jednym z pluginów Flame’a. Wszystko wskazuje więc na to, że Stuxnet został złożony z fragmentów kodu Flame’a. Dodatkowo obie platformy (stuxnetowa i flame’owa) istniały i były rozwijane równolegle, a dzięki swojej modułowej budowie, kod z jednego projektu mógł przenikać do drugiego. No cóż, dwa kraje stojące za Stuxnetem (USA i Izrael) i dwie różne, ale dzielące między sobą dane platformy. Aż chce się zadać pytanie: która z nich jest czyja? ;-) PS. Pomiędzy Duqu a Flame występuje pewna subtelna różnica. Flame korzysta z bibliotek na licencjach BSD i MIT (można wykorzystywać do celów komercyjnych). Z kolei Duqu implementuje LZO, które jest na licencji GPL. Pewnie wiecie, że jeśli coś powstało w oparciu o kod na GPL-u, to musi udostępnić swój kod… Dokładnie o to apelują ludzie grupy CrySyS… Kto wie, może twórcu Duqu dadzą się nabrać i namierzymy ich po IP? :D ,vi.curry