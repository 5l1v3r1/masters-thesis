Microsoft nareszcie zdecydował się na zablokowanie automatycznego uruchamiania instrukcji z plików autorun.inf na dyskach USB. Odpowiednia aktualizacja już powinna dotrzeć do waszych Windowsów. Autorun.inf(inity) Równo 2 lata temu, US-CERT poinformował o zagrożeniu zwiazanym z funkcją autorun w systemach Windows. Od jakiegoś czasu Microsoft opisywał jak blokować autorun, ale dopiero wczoraj stosowna poprawka została dołączona do pakietu aktualizacji automatycznych. Poprawka dotyczy Windows XP, Vista, Server 2003 i 2008. Jak powiedział Jerry Bryant z Microsoft Response Communications, głównym powodem dla którego MS nie odesłał na emeryturę AutoRun’a wcześniej był opór ze strony partnerów firmy, którzy wykorzystywali AutoRun do instalowania sterowników (i innego malware software’u). I teraz uwaga: poprawka nie obejmuje AutoRun zawartego na płytkach CD i DVD, które nadal mogą z automatu uruchomić kod. Ten feature trzeba niestety nadal wyłączać ręcznie… ,Anonim