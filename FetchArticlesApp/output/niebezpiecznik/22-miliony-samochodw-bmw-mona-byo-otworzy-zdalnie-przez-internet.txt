BMW Group, producent samochodów marek takich jak BMW, Mini oraz Rolls Royce właśnie wypuścił aktualizację oprogramowania dla swoich samochodów wyposażonych w moduł BMW ConnectedDrive (jego zadaniem jest umożliwienie samochodom dostępu do internetu w celu m.in. pobierania map do nawigacji). Dotychczasowy sposób łączności modułu z internetem narażał właściciela pojazdu na zdalny atak, który mógł skończyć się nieautoryzowanym otworzeniem auta i jego kradzieżą. Dziura w BMW ConnectedDrive BMW ConnectedDrive jest wyposażony w kartę SIM i dostęp do internetu uzyskuje poprzez nadajniki sieci GSM-owych. Badaczom z ADAC, przy pomocy fałszywego BTS-a udało się zasymulować fałszywą sieć GSM i podsłuchać standardową komunikację modułu ConnectedDrive z samochod z serwerami w centrali BMW… Komunikacja ta, jak się okazało, nie była szyfrowana. Dzięki temu badacze poznali komendy, jakie centrala może wydawać komputerowi w samochodzie, a następnie — ponieważ samochód nie weryfikuje autentyczności serwera centrali — komendy zaczęli wydawać sami. Jak widać, nieautoryzowane otworzenie samochodu zajmuje kilka minut i nie zostawia żadnego śladu. I kradzież to chyba najgorsze co może spotkać właściciela “beemki”, bo BMW twierdzi, że po przejęciu komiunikacji z ConnectedDrive nie ma szans na przejęcie kontroli nad krytycznymi funkcjami samochodu, takimi jak hamowanie, przyśpieszanie, sterowanie. Oto pełna lista podatnych na atak samochodów: BMW 1 Series Convertible, Coupé and Touring (E81, E82, E87, E88, F20, F21) 2er Active Tourer, Coupé and Convertible (F22, F23, F45) 3 with Convertible, Coupe, GT, Touring and M3 (E90, E91, E92, E93, F30, F31, F34, F80) 4p Coupe, Convertible, Gran Coupe and M4 (F32, F33, F36, F82, F83) 5 Series GT and Touring (F07, F10, F11, F18) 6 Series Gran Coupe Convertible (F06, F12, F13) 7 Series (F01, F02, F03, F04) I3 (I01), I8 (I12) X1 (E84), X3 (F25), X4 (F26) X 5 (E70, F15, F85), X6 (E71, E72, F16, F86), Z 4 (E89) Mini Three-door and five-door hatchback (F55, F56) Rolls Royce Phantom Coupe and Drophead Coupe (RR1, RR2, RR3) Ghost (RR4) Wraith (RR5) Luka była znana od pół roku, ale badacze czekali z opublikowaniem jej szczegółów do momentu, w którym BMW przygotuje odpowiednią poprawkę. Ta została właśnie udostępniona i pokładowe komputery w markach BMW, Mini i Rolls Royce powinny już ją otrzymać i zaaplikować automatycznie. Oczywiście o ile nie stoją non-stop w garażu, w którym nie ma zasięgu GSM i o ile wcześniej, ktoś nie wykonał na nich ataku Man in the Middle… Żeby było śmieszniej, BMW wydało w tej sprawie oświadczenie, w którym …firma gratuluje sobie szybkiej reakcji i ciągłego podnoszenia bezpieczeństwa. No cóż. Nic dziwnego, że bezpieczeństwo trzeba podnosić, zwłaszcza, jeśli tak jak BMW, zaczyna się z poziomu -100. To nie pierwsza poważna dziura w samochodach BMW — ponad 2 lata temu badacze zwracali uwagę na to jak łatwo sklonować kluczyk do BMW X6. ,igH