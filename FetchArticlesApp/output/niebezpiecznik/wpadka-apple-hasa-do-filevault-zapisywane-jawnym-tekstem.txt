Standardowe narzędzie do szyfrowania dysku twardego, w które wyposażone są komptery z systemem Mac OS X Lion (10.7.3) zostało brzydko zepsute przez lutową aktualizację oprogramowania od Apple… FAILvault :) Lutowa aktualizacja (nie wiadomo z jakiego powodu) włączyła tryb DEBUGLOG dla starszej wersji Filevaulta (obecnie zwanej przez Apple jako “legacy” — różnica pomiędzy wersją “legacy” a aktualną wersją FileVault 2 została opisana tutaj). Włączenie trybu debugowania powoduje, że Filevault zapisuje do logu jawnym tekstem login i hasło użytkownika będącego właścicielem zaszyfrowanego Filevaultem katalogu domowego. Plik z logiem, standardowo trzymany na systemie przez kilka tygodni, może zostać odczytany przez każdego, kto ma uprawnienia administratora (root) lub dowolną osobę z dostępem fizycznym (kompter trzba zabootować w trybie dysku firewire/innego systemu). Krótko mówiac, problem dotyczy przede wszystkim komputerów Mac, które są współdzielone pomiędzy wieloma osobami (i jedna z nich szyfruje swój katalog domowy). Ochrona Rozwiązaniem tego problemu jest oczywiście skorzystanie z FileVault 2, który umożliwia zaszyfrowanie całego dysku twardego (a nie tylko katalogu domowego). Słabszym pod względem bezpieczeństwa podejściem będzie ustawienia hasła na firmware, które uniemożliwia zabootowanie komputera z zewnętrznego nośnika bądź podpięcie go jako “dysku” do innego komputera. Jeśli ktoś podejrzewa, że jego hasło zostało podejrzane przez nieuprawnioną osobę, powinien je nie tylko natychmiast zmienić, ale także skasować wszystkie backupy swojego zaszyfrowanego katalogu domowego z Time-Machine… ,vi.curry