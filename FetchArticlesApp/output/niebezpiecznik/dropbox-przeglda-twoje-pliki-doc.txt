Dropbox z jakiegoś powodu otwiera pliki .doc wgrywane przez użytkowników. Ujawnił to eksperyment polegający na wgraniu do Dropboksa takiego pliku .doc, który osadza obiekt generujący przy otwarciu dokumentu .doc żądanie GET do monitorowanego serwera. Pliki są otwierane zawsze po ok. 10 minutach. IP pochodzi z EC Amazonu, a User-Agent to …Libre Office. Nie jest do końca pewne, czy żądania generowane są automatem, czy ręcznie (logika wskazuje na automatyzację tego procesu). Pytanie bez odpowiedzi, to w jakim celu Dropbox renderuje wgrywane do ich chmury .doce? Tego typu działanie Dropboksa nie musi nosić znamion złych intencji. Może chodzić o generowanie podglądu (jeśli tak, to gdzie jest on udostępniany?). Albo o deduplikacja/cacheowanie zewnętrznych zasobów osadzanych w innych plikach (np. hotlinkowane obrazki) w celu zoptmalizowania usługi? Wreszcie, Dropbox mógł po prostu nie zdawać sobie sprawy, że tak działa silnik LibreOffice i albo nie wyłączyli opcji crawlingu osadzanych plików, albo takiej opcji nie ma. Niezależnie od tego co jest powodem crawlowania zewnętrznych zasobów osadzanych w dokumentach wgrywanych na Dropboksa, należy mieć świadomość, że cokolwiek co umieszczamy w “chmurze”, a co nie zostało przed wysłaniem zaszyfrowane, może zostać odczytane przez jej właściciela (i nie tylko) ,igH