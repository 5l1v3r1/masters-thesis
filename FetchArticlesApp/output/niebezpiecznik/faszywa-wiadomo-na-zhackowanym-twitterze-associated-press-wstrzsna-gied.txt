Śledzone przez 2 miliony internautów twitterowe konto agencji prasowej Associated Press (@AP) zostało dziś zhackowane. Opublikowano na nim fałszywą wiadomość o 2 wybuchach w Białym Domu, które zraniły prezydenta USA Baraca Obamę. Informacja ta momentalnie wpłynęła na ceny akcji — przez chwilę ich wartość łącznie spadła o 136 milardów dolarów. Do ataku na konto AP przyznała się Syrian Electronic Army, która wspiera Bashara Al-Assada. Grupa ta twierdzi również, że to ona stoi za przejęciem twitterowych kont BBC i CBS. Nie jest jasne w jaki dokładnie sposób atakujący weszli w posiadanie hasła do konta AP. Być może udało im się zainfekować komputer jednego z dziennikarzy agencji, a następnie przejęli jego konto, które miało uprawnienia do wrzucania informacji na profil AP. Aktualizacja 22:47 Już wiadomo jak przejęto konto AP na Twitterze — był to klasyczny phishing. Redaktorom przesłano podrobionego maila, rzekomo prowadzącego do “ważnego” artykułu, którego przeczytanie wiązało się z koniecznością podania danych do swojego konta. Okazuje się także, że AP ostrzegła swoich pracowników przed możliwością ataków na ich komputery chwilę przed przejęciem konta na Twitterze: A tak wyglądał e-mail od phisherów: Ta akcja świetnie pokazuje skuteczność phishingu. Całość rozegrała się w przeciągu godziny — szybka reakcja działu bezpieczeństwa nie była wystarczająca. Z drugiej strony, incydent z AP i giełdą pokazuje, że jednak jest pewne pole do popisu jeśli chodzi o “monetyzację” Twittera ;-) ,igH