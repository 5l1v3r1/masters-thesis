WikiLeaks właśnie opublikowało bardzo interesujący podręcznik dla szpiegów stworzony przez agencję wywiadowczą CIA. Na jego kartach znajdują się ciekawe wskazówki dotyczące tego jak ominąć kontrolę szczegółową na lotnisku. Rady, choć oznaczone jako “tajne”, specjalnie nie zaskakują… Kogo nie lubią na lotniskach w danym kraju? Podręcznik, a w zasadzie 2 niezależne dokumenty, jeden pt. “Surviving Secondary Screening at Airports While Maintaining Cover” a drugi “CIA Advice for US Government Operatives Infiltrating Schengen” datowane są na wrzesień 2011 roku i styczeń 2012 roku. Opisują one zasady i systemy identyfikacji “zagrożeń” (czyt. terrorystów), jakie wykorzystywane są przez różne państwa podczas kontroli granicznej na lotniskach. Oto przykład: O ile “Schengen Overview” dla większości z Was będzie nieprzydatny, ponieważ pisany jest pod osobę posługującą się paszportem amerykańskim, to kilka informacji można wynieść z “Surviving Secondary”. Na przykład w Grecji na pewno baczniej będą się Wam przyglądać jeśli macie egipski, irański lub iracki paszport. W Chile zwracają uwagę na chińskich chłopców w wieku od 12 do 28 lat. Dodatkową nauką z lektury poradników będzie np. to, że w Bahrain w holu przylotów znajdują się “tajniacy” a Bułgarzy są głównie wyczuleni na oznaki “nerwowości” wśród podróżnych. A co jeśli jednak nas nominują do szczegółowej kontroli? CIA radzi aby mieć przygotowane proste i wiarygodne odpowiedzi, zwłaszcza na te dwa pytania: Dlaczego tu jesteś? Gdzie będziesz przebywał? Aha, nie powinniście się też pocić, przygryzać wargi i mówić za dużo. PS. Tak, Julian Assange dalej jest uwięziony w ambasadzie Ekwadoru na terenie Wielkiej Brytanii. ,igH