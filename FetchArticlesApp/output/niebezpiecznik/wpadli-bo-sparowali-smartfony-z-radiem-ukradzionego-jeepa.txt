Jeepy są wyposażone w system multimedialny Uconnect, który umożliwiał hackerom zdalne przejmowanie kontroli nad pojazdem. Okazuje się jednak, że ten sam system może czasem pomóc właścicielowi auta. W Baltimore ułatwił on namierzenie i zidentyfikowanie grupy niezbyt rozgarniętych złodziejów. Nagrał ich domowy monitoring Grupa nastolatków włamała się do domu mężczyzny (znanego w sieci jak BaconIsFruit). Ukradli jego rower i znaleźli kluczyki do Jeepa Renegade, którego “pożyczyli” na długą przejażdżkę. Nie była ona zbyt udana, bo auto odnaleziono, ale uszkodzone. Chociaż złodzieje zostali nagrani kamerą Nest, a ich zdjęcia opublikowane w serwisie Imgur, to udało się zidentyfikować tylko jednego z nich. Nieletni przestępca nie chciał wydać kolegów, a z racji młodego wieku i tak został wypuszczony. Polowanie na złodziejów zostało wznowione dopiero, gdy mężczyzna odebrał samochód z naprawy. Przekonał się wówczas, że złodzieje sparowali swoje urządzenia z system multimedialnym UConnect. To pozwoliło poznać nazwy ich urządzeń (widoczne na zdjęciu). Nick “Bikerboy” udało się połączyć z kontem na Instagramie, które należało do nastolatka z Baltimore przypominającego jednego z osobników nagranych przez kamerę. Sprawa kradzieży była komentowana na Twitterze i opisywana m.in. przez ArsTechnica. Początkowo BaconIsFruit miał wątpliwości, czy zdobyte przez niego informacje będą mogły pomóc policji. Serwis informuje jednak, że policja już się z nim skontaktowała, bo dane podsunęły kilka nowych tropów w prowadzonej sprawie. Bohaterowie tej historii nie byli geniuszami zła. Może nie zrobili czegoś tak głupiego jak terrorysta, który dał się namierzyć dzięki selfie, ale jednak coś przegapili. Być może lepiej w kradzionym samochodzie nie “puszczać swoich bitów”? ,Marcin MajJeepy są wyposażone w system multimedialny Uconnect, który umożliwiał hackerom zdalne przejmowanie kontroli nad pojazdem. Okazuje się jednak, że ten sam system może czasem pomóc właścicielowi auta. W Baltimore ułatwił on namierzenie i zidentyfikowanie grupy niezbyt rozgarniętych złodziejów. Nagrał ich domowy monitoring Grupa nastolatków włamała się do domu mężczyzny (znanego w sieci jak BaconIsFruit). Ukradli jego rower i znaleźli kluczyki do Jeepa Renegade, którego “pożyczyli” na długą przejażdżkę. Nie była ona zbyt udana, bo auto odnaleziono, ale uszkodzone. Chociaż złodzieje zostali nagrani kamerą Nest, a ich zdjęcia opublikowane w serwisie Imgur, to udało się zidentyfikować tylko jednego z nich. Nieletni przestępca nie chciał wydać kolegów, a z racji młodego wieku i tak został wypuszczony. Polowanie na złodziejów zostało wznowione dopiero, gdy mężczyzna odebrał samochód z naprawy. Przekonał się wówczas, że złodzieje sparowali swoje urządzenia z system multimedialnym UConnect. To pozwoliło poznać nazwy ich urządzeń (widoczne na zdjęciu). Nick “Bikerboy” udało się połączyć z kontem na Instagramie, które należało do nastolatka z Baltimore przypominającego jednego z osobników nagranych przez kamerę. Sprawa kradzieży była komentowana na Twitterze i opisywana m.in. przez ArsTechnica. Początkowo BaconIsFruit miał wątpliwości, czy zdobyte przez niego informacje będą mogły pomóc policji. Serwis informuje jednak, że policja już się z nim skontaktowała, bo dane podsunęły kilka nowych tropów w prowadzonej sprawie. Bohaterowie tej historii nie byli geniuszami zła. Może nie zrobili czegoś tak głupiego jak terrorysta, który dał się namierzyć dzięki selfie, ale jednak coś przegapili. Być może lepiej w kradzionym samochodzie nie “puszczać swoich bitów”? ,Marcin Maj