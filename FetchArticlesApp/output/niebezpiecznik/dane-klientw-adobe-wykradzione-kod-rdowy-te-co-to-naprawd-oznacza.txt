Aż 3 miliony osób jest poszkodowanych na skutek ataku na serwery Adobe. Z serwerów wykradziono także 40 gigabajtów kodu źródłowego — w tym kod bardzo popularnego oprogramowania Adobe Reader i frameworka ColdFusion. Co tak naprawdę oznacza ten atak i czego należy się obawiać? Nadchodzi fala 0day’ów na Adobe Readera? Naszym zdaniem, kradzież danych prawie 3 milionów użytkowników to najmniejszy problem (chociaż znajdują się w nich loginy, hashe haseł i zaszyfrowane numery kart kredytowych). Hasła już są resetowane — Adobe rozsyła w tej sprawie e-maila do wszystkich poszkodowanych — a numery kart kredytowych były zaszyfrowane. Nie karty i nie hasła są jednak największą zdobyczą włamywaczy. Jest nią kod źródłowy należący do jednego z najpopularniejszych programów na świecie. Dlaczego? Bo dzięki niemu można łatwiej szukać błędów, które potem atakujący zapewne wykorzystają w atakach na praktycznie każdy komputer na świecie. Ile czasu minie do informacji o pierwszym 0day’u wykorzystywanym do ataków? To zależy, jak szeroko atakujący będą go wykorzystywać — jeśli w atakach skierowanych, możemy, podobnie jak było to w przypadku Stuxneta, dowiedzieć się o problemie dopiero po paru latach. Już teraz są jednak ślady, że ta sama grupa dokonała włamania, gdzie wektorem ataku był ColdFusion Web application server… Brak jednak na razie dowodów, że była to nieznana luka. Atak na Adobe przypomina włamanie do RSA sprzed 2 lat. Dzięki niemu włamywacze zdobyli seedy tokenów, co pozwoliło im wyliczać wartości konkretnych tokenów w czasie. RSA nie było głównym celem a jedynie półśrodkiem — dane z tego włamania zostały bowiem wykorzystane do ataku na kontraktora wojskowego Lockheed Martin. A może zasadzili backdoora? Zawsze, kiedy atakujący mają dostęp do serwerów przechowujących kod źródłowy, należy wziąć pod uwagę, że mogli go tak zmodyfikować, aby dopisać do niego backdoora. Adobe podobno zweryfikowało kod produktów i stwierdziło, że ich integralność nie została naruszona. Adobe nie odnotowało podwyższonego ryzyka Adobe nie widzi też wielkiego problemu w wycieku kodu, w swoim oficjalnym oświadczeniu stwierdza, że: Mimo to, pojawiła się już informacja o tym, ze we wtorek Adobe zamierza wydać KRYTYCZNĄ łatkę bezpieczeństwa na Adobe Readera…. Kiedy nastąpiło włamanie i jak do niego doszło? Włamanie nastąpiło już w połowie sierpnia, a Adobe wykryło incydent 17 września. Firma przyznała się jednak do ataku publicznie, dopiero po tym jak jeden z blogerów opublikował informację, że natknął się na jednym z serwerów na wykradziony kod źródłowy należący do Adobe. Pracownicy Adobe przyznali, że serwery, których zabezpieczenia przełamano pracowały z “lekko nieaktualnym oprogramowaniem”… celem nie był jednak serwer ColdFusion. ,igH