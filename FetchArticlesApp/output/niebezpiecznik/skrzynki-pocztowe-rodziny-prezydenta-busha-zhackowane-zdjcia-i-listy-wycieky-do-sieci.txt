Osoba o nicku Guccifer opublikowała w internecie zawartość elektronicznych skrzynek pocztowych byłego prezydenta USA — George’a HW Busha. Ujawniono m.in. zdjęcie chorego prezydenta, dane kontaktowe członków rodziny prezydenta oraz prywatny list od prezydenta Baracka Obamy. 6 skrzynek zhackowanych Rodzina Bushów nie komentuje wycieku danych z co najmniej 6 skrzynek pocztowych. Wszystkie fotografie opublikowane w sieci mają znak wodny z podpisem “Guccifer“. Wśród przejętych skrzynek znajduje się także skrzynka Jima Nantza — przyjaciela rodziny i pracownika stacji CBS. Jeden z ujawnionych przez włamywacza e-maili zawiera adres posiadłości należącej do Bushów oraz 4-cyfrowy kod, który Nantz miał wpisać, aby przejść przez bramę wejściową. Część ze zdjęć oraz wywiad z włamywaczem publikuje serwis Smoking Gun. Nie wiadomo w jaki sposób włamywacz dostał się do kont Bushów. Zgadł hasło, czy nakłonił członków rodziny prezydenta do otwarcia złośliwego załącznika? Być może amerykańskie Secret Service powinno objąć ochroną prezydenta i jego rodzinę także w internecie? ,igH