Grupie fail0verflow udało się znaleźć słabości w systemie bezpieczeństwa konsoli PlayStation 3. Od teraz posiadacze PS3 pracującej pod dowolnym firmware, mogą wykonać jailbreak swojej konsoli (dongle-less) i uruchomić na niej dowolny kod. Jailbreak PS3 (dongle-less) Odkycie zaprezentowane zostało podczas wczorajszej konferencji CCC. Hackerzy krok po kroku opisali, jak uzyskali kompletną kontrolę nad konsolą PlayStation 3. Z ich prezentacji dowiadujemy się m.in. że błąd w systemie kryptograficznym PS3 umożliwił im podpisywanie dowolnego (czyt. nieautoryzowanego) kodu bez znajomości wymaganego do tego procesu klucza prywatnego (jedna ze zmiennych podczas podpisywania kodu, zamiast być “zmienną”, jest statyczną wartością). Grupa nie weszła (jeszcze) w posiadanie kluczy LV1 OS (używanych do podpisywania i weryfikacji gier). Mają za to klucze SPU (Isolation-mode), które są używane do weryfikacji loaderów, a zdobyli je przepełniając zaszyfrowany blok, który znajduje się na niższym adresie niż kod potrzebny do jego rozszyfrowania (dodatkowo, rozmiar zaszyfrowanego bloku nie jest sprawdzany). Homebrew applications dla PS3 nadchodzą! Już niedługo na PS3 pojawią się pisane przez “community” firmware’y, a przede wszystkim, znów będzie można uruchomić na niej Linuksa. To właśnie zablokowanie opcji “Other OS” przez Sony skłoniło grupę fail0verflow do prac nad exploitem… Udało im się to w 9 miesięcy. Wojsko USA będzie teraz mogło dokupić sobie kolejne 2000 konsol… Najciekawsze w tym wszystkim jest jednak to, że nikt nie hackował PlayStation 3, dopóki firma zezwalała “modderom” na zabawy poprzez opcję “Other OS” — wygląda więc na to, że było to najlepsze zabezpieczenie przed “hackingiem”. Morał? Nie wkurzaj hackerów — bo jeśli na produkowanym przez siebie urządzeniu nie pozwolisz na uruchomienie Linuksa “by default”, to oni prędzej czy później i tak to zrobią. ,vi.curry