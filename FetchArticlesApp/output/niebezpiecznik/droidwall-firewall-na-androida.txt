Instalujesz aplikację na Androidzie i widzisz, że wymaga ona dostępu do sieci. Co robisz? Ryzykujesz i instalujesz, czy przerywasz instalację? Jeśli ten dylemat nie jest ci obcy, z pewnością docenisz DroidWalla — aplikację, która pomoże ci kontrolować co na twoim telefonie ma prawo łączyć się z internetem (niezaleznie od systemowych uprawnień). DroidWall — firewall na telefony z Androidem DroidWall do działania potrzebuje “zrootowanego” Androida. Po starcie program pokaże wszystkie aplikacje, które mają uprawnienia do korzystania z sieci i pozwoli Ci wybrać te, którym zezwolisz na dostęp do internetu. Reszcie aplikacji DroidWall zablokuje możliwość nawiązywania połączeń z siecią. DroidWall pozwala skonfigurować osobne profile dla połączeń po 3G i Wi-Fi — dzięki temu aplikacjom generującym duży ruch możesz zablokować dostęp do internetu przez telefonię komórkową (GPRS/EDGE/3G) ale jednocześnie zezwolić im na korzystanie z sieci podczas połączeń Wi-Fi. DroidWall działa w oparciu o iptables z modułem “owner”. Aplikacje rozróżniane są po ich uid. Jeśli zastanawiasz się czy zrootować swojego Androida, ta aplikacja może okazać się czynnikiem decydującym… ,vi.curry