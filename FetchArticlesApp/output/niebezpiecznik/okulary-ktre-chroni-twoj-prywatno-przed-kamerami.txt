W coraz większej liczbie miejsc pojawiają się kamery. Niektóre z nich są lub w każdej chwili mogą zostać wyposażone w funkcję rozpoznawania twarzy. Oto sposób na oszukanie kamer i ucieczkę od identyfikowania na podstawie twarzy. Profilowanie na podstawie twarzy Technologia rozpoznawania twarzy już istnieje i z powodzeniem stosowana jest aplikacjach zarządzających zdjęciami ale również np. w smartphonach i komputerach do odblokowywania ekranu. Japoński Narodowy Instytut Informatyki postanowił stworzyć okulary, które uniemożliwiałyby identyfikację właściciela przez algorytmy do rozpoznawania obrazu. O technikach “zaciemniania” twarzy przed kamerami informowaliśmy już 5 lat temu: wtedy popularną techniką było użycie diody podczerwieni, które “oślepiały” kamery (o ile te nie miały odpowiednich filtrów). Teraz przyszła pora na PrivacyVisior — okulary pochłaniają lub rozpraszają światło. Twórcy co prawda nie zdradzają z czego jest zbudowany, ale informują na jakiej zasadzie działa i dowodzą w testach jego skuteczności. Większość z testowanych systemów rozpoznawania twarzy (90%) nie było w stanie wykryć twarzy osoby, która miała założonego PrivacyVisiora. PrivacyVisor, w przeciwieństwie do innych rozwiązań tego typu, został zaprojektowany tak, że nie sprawi iż nosząca go osoba będzie znacznie wyróżniała się z tłumu. Aż dziwne, że za projektem stoi instytucja rządowa… Ciekawe, który kraj jako pierwszy zakaże noszenia okularów tego typu. ,vi.curry