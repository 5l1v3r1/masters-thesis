eBay właśnie się przyznał, że w końcówce lutego ktoś się do niego włamał i wykradł bazę danych zawierającą informacje na temat użytkowników. Firma poleca jak najszybszą zmianę haseł. Co wykradziono? Wykradziona baza, oprócz “zaszyfrowanych haseł” zawierała: imię i nazwisko adres e-mail adres domowy numer telefonu datę urodzenia eBay nie informuje w jaki sposób przechowywał hasła użytkowników. W komunikacie użyto słowa “encrypted“, ale miejmy nadzieję, że jest to tylko uproszczenie i hasła były jednak hashowane. Podobno do tej pory nie ma śladów nieautoryzowanych zmian na kontach użytkowników eBay’a. Z ustaleń firmy wynika, że atakując nie mieli dostępu do danych finansowych (numerów kart kredytowych i kont PayPal) ponieważ są one przechowywane osobno. Jak doszło do włamania? Atakujący weszli w posiadanie “niewielkiej liczby” loginów i haseł pracowniczych, przy pomocy których dostali się do sieci wewnętrznej firmy. Zapewne chodzi o dostęp do VPN-a i buszowanie po sieci wewnętrznej — a może wystarczył sam dostęp do skrzynek e-mail? W końcu zarówno dane użytkowników Dropbox jak i Cloudflare zostały wykradzione właśnie poprzez konta pocztowe pracowników tych firm… Ciekawe też jednak jak zdobyto te “kilka loginów i haseł” pracowników eBay’a — czyżby jakiś atak socjotechniczny i phishing? Sam fakt włamania eBay odkrył 2 tygodnie temu. Obecnie pracuje zarówno z policją jak i specjalistami aby w pełni zanalizować ten incydent. Mam konto na eBay’u, co robić, jak żyć? Nie wiadomo, czy wykradziona baza dotyczy wszystkich klientów eBay’a (czyli także Polaków) — ale należy zakładać najgorsze. Zachęcamy więc do zmiany hasła do eBay’a i do wszystkich serwisów, w których korzystaliście z tego samego hasła. To dobry moment aby przypomnieć nasz projekt 10 porad bezpiecznego korzystania z komputera i internetu, dzięki którym dowiecie się m.in. że hasła należy generować przez i przechowywać w KeePassie — to najlepsza metoda. Aktualizacja 26 maja 2014 eBay zaczął informować użytkowników o włamaniu — także polskich i po polsku: ,igH