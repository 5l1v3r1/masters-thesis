Hasła udostępniła grupa D33Ds Co, oznajmiając iż dane z serwerów Yahoo wykradła za pomocą podstawowej podatności — prostego SQL injection (union). yahoo-disclosure.txt W opublikowanym przez atakujących zrzucie bazy, oprócz e-maili i haseł (453 492), znajdują się także nazwy tabel/kolumn (2 700) i zmiennych MySQL (298). Nie jest jasne, czy atakujący wyciągnęli z serwerów Yahoo hasła tekstem jawnym czy może ich hashe, które następnie złamali. W drugim przypadku, to co widzimy jest tylko podzbiorem wykradzionych danych a skala ataku może być dużo większa… Jak piszą włamywcze w swoim oświadczeniu, publikacja bazy ma być swoistego rodzaju pobudką. Według nich, serwery Yahoo mają bardzo kiepskie zabezpieczenia. Atakujący są jednak dla Yahoo łaskawi — nie opublikowali informacji na temat podatnego na atak parametru, dzięki któremu wyciągnęli dane. Nieoficjalnie mówi się, że chodzi o serwis Yahoo Voices. Yahoo potwierdza włamanie, a internet analizuje hasła Yahoo potwierdziło incydent bezpieczeństwa, ale zaznaczyło, że dane są stare i tylko 5% z nich jest poprawnych (i obecnie używanych). Yahoo łata dziurę i zmienia hasła zagrożonym użytkownikom. A w sieci pojawiają sie już pierwsze statystyki opublikowanych danych: Domains 1. Yahoo.com (137,559) 2. Gmail.com (106,873) 3. Hotmail.com (55,148) Passwords 1. 123456 (1,667) 2. password (780) 3. welcome (437) 4. ninja (333) 5. abc123 (250) 6. 123456789 (222) 7. 12345678 (208) 8. sunshine (205) 9. princess (202) 10. qwerty (172) Na opublikowanej liście jest sporo Polaków. Jeśli chcecie sprawdzić, czy wasze dane zostały wykradzione, można to zrobić w tej wyszukiwarce po wpisaniu e-maila. * * * W tym tygodniu nastąpiło tyle wycieków haseł (LinkedIn, LastFM, Formspring), że chyba każdy już powinien zakładać, iż ustawiane przez niego hasło do dowolnego serwisu jest przetrzymywane jawnym tekstem i prędzej czy później wycieknie. Jaka jest na to rada? Do każdego z serwisów mieć inne hasło. W zarządzaniu hasłami pomoże KeePass. ,vi.curry