O atakach na bankomaty stworzyliśmy już wiele artykułów… Pokazwaliśmy jak można je okraść widelcem albo pendrivem albo po prostu wysadzić w powietrze.W Indiach jednak funkcjonuje jeszcze inny sposób — zapałka pod klawiszem ENTER. Zanim zaczniecie szukać zapałek, od razu zaznaczamy, że ten trick działa tylko na bankomatach w których kartę przeciąga się przez czytnik paska magnetycznego (czyli bankomat nie przechowuje karty do zakończenia transakcji). Na czym polega metoda na zapałkę? Kiedy klient przeciągnie kartę (bankomat identyfikuje jego konto) i próbuje wybrać gotówkę, bankomat jej nie wydaje (skutek zablokowanego klawisza ENTER). Klient zrezygnowany odchodzi i wtedy do akcji wkracza złodziej, który wyjmuje zapałkę, wstukuje kwotę (bankomat dalej pamięta konto klienta) i uzyskuje wypłatę… Materiał wideo poświęcony temu atakowi (od 3 minuty) poniżej: ,igH