Kogoś w Radiu ZET mocno poniosły wodze fantazji. W siejącym panikę artykule, radiowcy ostrzegają polskich użytkowników Facebooka przed phishingiem. Problem w tym, że nie ma żadnego phishingu, są natomiast urojenia dziennikarza Radia ZET. W artykule czytamy: Chodzi o e-maila, jakiego dzisiaj Facebook (prawdziwy) rozesłał do wszystkich użytkowników. Wiadomość, jak widać powyżej, informuje o zmianie sposobu powiadamiania o tym, co dzieje się w serwisie. E-mail ten jest jak najbardziej prawdziwy i nie zawiera żadnych “podejrzanych” odnośników, poza błędną informacją, że ktoś nie logował się od dwóch dni. Gdyby ktoś potrzebował nagłówków: Radio ZET w jednym ma rację “nic się nie zgadza”, ale nie w e-mailu od Facebooka, a w artykule Radia ZET. Następnie dziennikarz Radia ZET snuje kolejne domysły (pisownia oryginalna): Naprawdę ciężko wywnioskować, o co dziennikarzowi Radia ZET może chodzić… Ale najlepsze w tym pełnym nierzetelnych informacji artykule jest to zdanie: Nic dziwnego, że Radio ZET nie było w stanie potwierdzić tych informacji w żadnej firmie zajmującej się bezpieczeństwem, ale tłumaczenie tego fiaska tym, że eksperci wyjechali odpocząć? No nic, pozostaje nam na koniec przesłać wszystkim pozdrowienia znad drinków, którymi się raczymy i spod palm, pod którymi odpoczywamy ;) Jeśli potrzebujecie więcej lol-contentu, poczytajcie komentarze internautów pod wpisem na temat opisywanego artykułu na fanpage’u Radia ZET. Miłe, że coraz więcej ludzi zwraca uwagę na phishing, przykre, że ogólnopolska stacja, o takim zasięgu popełnia takie potworki… ,Mr. Niebezpieczny