Wszyscy śmieją się z niefortunnej wypowiedzi ministra Radosława Sikorskiego. Ale czy naprawdę jest się z czego śmiać? Radosław Sikorski o ataku na MSZ Na początek, przypomnijmy, co w Londynie powiedział szef naszej dyplomacji: Od strony technicznej oczywiście nie jest to zbyt szczęśliwy dobór słów. Ale nie należy zapominać, że Sikorski jest szefem dyplomacji, a nie nadwornym informatykiem kraju. A tak to już jest niestety, że z zawodem polityka związany jest pewien standardowy poziom bullshitu… Jeśli chcecie zobaczyć wypowiedź Polaka, który sprawuje nadzór nad rządową jednostką informatyczną, to polecam przypomnienie sobie rzeczowości wypowiedzi Piotra Durbajło z ABW. Można? Można! Podsumowując, pręgierz należy się chyba nie Sikorskiemu, a jego doradcy, który zapewne napisał mu to przemówienie. Rozbierając wypowiedź Sikorskiego na części: Tak, serwery polskiego MSZ (pewnie nawet i w tej chwili) są celem ataków informatycznych. Każdy serwer z publicznym adresem IP jest. A ponieważ dziś dominują ataki masowe, to w większości z nich atakujący nawet nie wiedzą co atakują — po prostu odpalają swoje zabawki na “całym internecie” i czekają na wyniki. Oczywiście argument, bezpieczne bo kupione niedawno jest bez sensu. Nowszy sprzęt może co prawda oferować zabezpieczenia, których nie ma w starszym hardware (np. wynikające z konstrukcji procesorów), ale to i tak człowiek (administrator systemu) ma kluczowe znaczenie w procesie zabezpieczania danej maszyny. Wydajniejsze, bardziej energooszczędne — tak, ale bezpiezczniejsze? Szyfrowane laptopy MSZ I na koniec odnieśmy się do dalszej części wypowiedzi ministra Sikorskiego: Nie wiemy jak wygląda sprawa z szyfrowanymi notebookami, ale znane nam są opowieści rządowych informatyków dotyczęce szyfrowanych telefonów “komórkowych”, które kilka lat temu przydzielono każdemu ministrowi. Większość z nich trzyma je w sejfie. Dlaczego? Bo są tak drogie, że boją się, że je zgubią. A za zgubienie nakładana jest dotkliwa kara finansowa. I tak, z szyfrowanych telefonów do bezpiecznej komunikacji mało kto korzysta… ,Mr. Niebezpieczny