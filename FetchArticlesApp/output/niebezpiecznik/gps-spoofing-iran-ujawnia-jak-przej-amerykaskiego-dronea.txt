Przedwczoraj informowaliśmy o tym, że Irańczycy przechwycili amerykańskiego drone’a nie uszkadzając go. Jeden z irańskich inżynierów zdradził, jak do tego doszło. GPS Spoofing Irańczycy nie wpadli na atak z dnia na dzień. Okazuje się, że skrupulatnie analizowali szczątki poprzednio przejętych/strąconych drone’ów. Na ich podstawie ustalili odpowiednie częstotliwości wykorzystywane do komunikacji drone-baza i nauczyli się je zagłuszać. Zauważyli też, że kiedy komunikacja drone-baza jest zagłuszana, drone przełącza się w tryb autopilota i próbuje powrócić do bazy, którą stara się zlokalizować na podstawie odczytów z GPS-a. I teraz punkt kluczowy: GPS-a można zespoofować — o technikach zagłuszania GPS pisaliśmy już w zeszłym roku pokazując w jaki sposób złodzeje okradają TIR-y z cennymi towarami. Irańczycy po zagłuszeniu kanału komunikacji, zespoofowali sygnał z satelit GPS i wysłali tym samym drone’owi informację, iż znajduje się on w Afganistanie (okolice oryginalnej bazy). Drone, odebrawszy fałszywe koordynaty, zdezorientowany wylądował nie tam, gdzie powinien. Warto jest zauważyć, że korzystając ze spoofowania GPS, Irańczycy w cale nie musieli przełamywać szyfrowania kanału komunikacyjnego. Jak podaje CSMonitor, opierając sie na doniesieniach anonimowego irańskiego inżyniera, kryptoanaliza nie była potrzebna, ale atak nie był też trywialny — oprócz samego spoofingu koordynatów GPS należało również wybrać miejsce do lądowania na takiej samej wysokości jak oryginalna baza drone’a. GPS spoofing to nie nowość… Co ciekawe, w październiku na jednej z konferencji poświęconych bezpieczeństwu pojawił się wykład jak za pomocą zagłuszania i spoofingu GPS przejmować kontrolę nad drone’ami… W sieci można też znaleźć publikacje, pokazujące, że Amerykani wiedzą jak walczyć z GPS spoofingiem od 2003r… P.S. Natomiast najśmieszniejesze w całym tym wydarzeniu jest to, że Barack Obama w swoim oświadczeniu domaga się zwrotu drone’a… ,igH