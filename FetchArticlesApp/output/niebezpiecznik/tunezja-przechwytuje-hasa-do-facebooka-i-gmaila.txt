W Tunezji trwa rewolucja. Nie tylko na ulicach — także w internecie. Tunezyjscy internauci odkryli, że wchodząc na Facebooka i GMaila, przy formularzach do logowania znajduje się “tajemniczy” skrypt. Hasła do Facebooka i GMaila Złośliwe skrypty, których kod publikujemy poniżej mają za zadanie przechwycić hasła i loginy użytkowników. GMail: http://pastebin.com/G6iEjENK Facebook: http://pastebin.com/1JsrcZBf Przechwytywane dane są szyfrowane i wysyłane za pomocą GET-a pod nieistniejący adres, np. http://google.com/wo0dh3ad/. Ponieważ ruch internetowy w Tunezji jest w całości kontrolowany, podejrzewa się, że rząd na jednym z urządzeń filtrujących ustawił regułkę do wychwytywania tych URL-i i w ten sposób odczytuje przechwycone dane. O atak oskarża się kontrolowaną przez tunezyjskie Ministerstwo Komunikacji narodową agencją internetową o nazwie ATI. To ona kontroluje wszystkie łącza internetowe w Tunezji, a złośliwy kod ponoć zaczęła wstrzykiwać już pół roku temu… Dlaczego rząd Tunezji przechwytuje hasła? Żeby kasować “rewolucjonistyczne” grupy na Facebooku i monitorować korespondencję opozycyjnych dziennikarzy. Pamiętajmy, że jeśli ktoś chce przejąc czyjeś konto na Facebooku, to wcale nie musi modyfikować ruchu (jak robią to Tunezyjczycy). Wystarczy że go podsłucha i zdobędzie token z ciastka użytkownika, por. dodatek do Firefoksa — FireSheep. Mając czyjeś ciastko można wiele: podglądanie wiadomości/chatu, wysyłanie treści na profil, etc., ale nie wszystko — brak możliwości odcięcia użytkownika od konta poprzez zmianę hasła, brak możliwości poznania hasła i jego wykorzystania przy próbach dostępu do innych kont internauty. Jak na naszym Facebooku celnie zauważa Krzysiek, “dzięki html5 offline apps Tunezja może podsłuchać Twoje hasło nawet 2 lata po powrocie z urlopu w ichniejszych kurortach (oczywiście wziąłeś ze sobą laptopa, prawda?). To nie teoria – narzędzia do wykonania takiego ataku już są gotowe, czekają tylko na odpalenie…“. Jak walczą tunezyjscy internauci? Powstało już specjalne rozszerzenie do przeglądarek internetowych, którego zadaniem jest czyścić strony z podrzuconego przez tunezyjski rząd kodu. Alternatywą są również połączenia przez proxy, chociaż niektórzy internauci z Tunezji twierdzą, że rząd nie pozwala na połączenia via HTTPS. Nadmieńmy na marginesie, że Anonimowi, na których zawsze można “liczyć” w tego typu jatkach, zDDoS-owali strony ATI: Wojna przenosi się do sieci Działania Tunezji, to kolejny przykład na to, że w dzisiejszych czasach równie ważne jak działania zbrojne na ulicach, są starcia w internecie — i to nie tylko tak prostackie jak content filtering — aby poznać kunszt niektórych “cyberoberacji”, przeczytajcie artykuł z NYT o rzekomych testach Stuxnetu w specjalnie do tego celu stworzonej amerykańsko-izraelskiej kopii irańskiej elektrownii… źródło ,Piotr Konieczny