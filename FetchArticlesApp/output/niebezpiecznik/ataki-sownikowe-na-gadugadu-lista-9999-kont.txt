Ktoś przypuścił słownikowy atak na Gadu-Gadu i opublikował listę 9999 numerów GG wraz z ich hasłami: Atak na GG Opublikowana w internecie lista numerów wraz hasłami nie jest wynikiem wycieku danych na skutek włamania na serwery Gadu-Gadu. Ktoś po prostu wybrał sobie kilka słabych haseł (123456, qwerty, kasia, etc.) i próbował przy ich pomocy logować się na każdy numer Gadu-Gadu. Jeśli logowanie się udało, numer wraz z odpowiednim hasłem lądował na liście. W ten sposób zebrano 9999 par numery-hasła. Wbrew pozorom, “atak słownikowy” nie jest dziełem Anonimowych. Te same dane zostały jeszcze w grudniu 2011 opublikowane przez Unn4m3d, który nota bene, wystosował do Anonimowych specjalną notatkę: Kolejny raz potwierdza się teza, że niektóre z osób podpisujących się jako “Anonimowi” lubią sobie przywłaszczać czyjąś “pracę”… Takie akcje działają na niekorzyść wizerunku Anonymous. P.S. To trochę przerażające, ile osób, pomimo tak licznych próśb (por. Jakie jest najpopularniejsze hasło w Polsce), ciągle korzysta z tak banalnych haseł… W pewnym sensie, sami są sobie winni. ,Mr. Niebezpieczny