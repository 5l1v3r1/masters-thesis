Do niemieckiej prasy przeciekł raport policji, opisujący wydarzenia, które nocą, 25 lipca rozegrały się w samolocie niemieckiej kanclerz, Angeli Merkel. Na pokład dostał się 24 letni kulturysta tureckiego pochodzenia. Z narkotykami. I rozkręcił tam imprezę. Jednoosobową… Włamanie do Airbusa Airbus 319 stacjonował w wojskowej, pilnie strzeżonej części lotniska w Kolonii. Volkan T. dostał się do niego w zaskakująco łatwy sposób. Strażnikowi portu lotniczego powiedział, że …został zaproszony na imprezę weselną , która ma miejsce w wojskowej części lotniska (?!). Po minięciu strażnika, przeskoczył przez ogrodzenie z drutem kolczastym i wszedł do samolotu Angeli Merkel. Z torbą pełną marihuany i tabletek ecstasy. Następnie rozebrał się, zalał pianą z gaśnic cały pokład i rozpoczął imprezę. Volkan naciskał też różne przyciski w kokpicie, do którego drzwi, jak się okazało, pozostawiono otwarte. Kulturyście udało się m.in. uruchomić dmuchaną trapę służącą do ewakuacji. Inny przycisk koniec końców powiadomił wieżę, że coś jest nie tak. W międzyczasie Volkan zatańczył na skrzydle. Mogło być gorzej… Voltan spowodował straty szacowane na 100 000 EUR. Ale mogły one być większe, bo okazało się, że swobodny dostęp do kokpitu Airbusa umożliwiał wystartowanie zatankowanego 8 tonami paliwa samolotu… na szczęście czynność ta najwyraźniej przerosła umiejętności naćpanego 24 letniego kulturysty. Próbował uruchomić silniki, co prawda, ale nie dał rady. Wstyd ochrony lotniska jest tym większy, że usunięcie Voltana z pokładu zajęło im 4 godziny… nawoływanie przez głośniki nic nie dało, natomiast psy poradziły sobie lepiej — jeden z nich ugryzł Volkana w nogę. Co ciekawe, czujniki reagujące na nacisk, rozmieszczone w podłożu wokół ogrodzenia nie zareagowały …bo wyłączono je na czas remontu. Jak z bezpieczeństwem na innych lotniskach? Amerykańskie pozostawiają wiele do życzenia — co świetnie pokazuje zeszłoroczny przykład rozbitka, któremu zespsuł się skuter wodny w okolicach lotniska JFK. Udało mu się przejść w odblaskowej kamizelce ratunkowej przez siatkę lotniska, przespacerować się pasem startowym do terminala …i dopiero wtedy go przyuważono. Z francuskimi jest trochę lepiej… ,vi.curry