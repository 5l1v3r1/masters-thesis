Nasi czytelnicy informują nas o kolejnej fali fałszywych, zainfekowanych faktur, które trafiają do nich na adresy ogólnodostępne adresy e-mail. Co ciekawe, tym razem odbiorcy fałszywego e-maila są adresowani imiennie i to zarówno pierwszym jak i drugim imieniem oraz nazwiskiem, co u niektórych może wywołać poczucie autentyczności e-maila. Oto treść e-maila: W załączniku oczywiście zainfekowany plik .doc z rzekomą fakturą, obecnie wykrywany jako złośliwy przez 6/54 antywirusy: Tym razem złoczyńca najprawdopodobniej bazę danych ściągnął z KRS (co tłumaczy obecność drugiego imienia właściciela firmy i sam fakt kierowania przesyłek głównie do firm). Analiza załącznika trwa, ale już na pierwszy rzut oka wpisuje się on w schemat innych podobnych fałszywych faktur lub potwierdzeń odbioru przesyłek (por. Zainfekowane faktury od UPC, Zainfekowane faktury od Netii, Fałszywe awizo od Poczty-Polskiej) i podobnie jak w tamtych przypadkach, zapewne tu także celem jest znów modyfikacja wyświetlanych na komputerze w przeglądarce lub/i przechowywanych w schowku systemowym numerów rachunków bankowych na kontrolowane przez atakującego. Robiąc przelew zawsze sprawdź Pamiętajcie, aby robiąc przelew zawsze weryfikować numer rachunku odbiorcy z tym, który widnieje na umowie lub otrzymanej papierowej fakturze (chociaż historia zna przypadki podrzucania papierowych, fałszywych faktur do skrzynek na listy). Sama weryfikacja zgodności numeru wyświetlanego na ekranie komputera z numerem rachunku w wiadomości SMS od banku zawierającej kod potwierdzający dyspozycję przelewu nie wystarczy — tam widnieje już podmieniony numer. ,igH