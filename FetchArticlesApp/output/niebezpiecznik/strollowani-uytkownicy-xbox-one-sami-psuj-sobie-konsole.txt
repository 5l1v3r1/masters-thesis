Po internecie krąży “infografika” przedstawiająca instrukcje, jakie należy wykonać na konsnoli Xbox One aby osiągnąć wsteczną kompatybilność z Xbox 360. Niestety, podążenie za tymi wskazówkami powoduje ciągły reboot Xboksa, bez możliwości jego naprawy. Gdyby ktoś zastanawiał się, czy istnieje inny sposób na uzyskanie wstecznej kompatybilności na Xbox One, odsyłamy do oficjalnego stanowiska Microsoftu: nie, nie istnieje. Tu jednak warto zadać pytanie, czy to dobrze, że Microsoft pozwala każdemu, kto ma fizyczny dostęp do konsoli, jej “programowe zbrickowanie” poprzez dostęp do menu developerskiego, jak się okazuje, obecnego na każdej konsoli Xbox One? Może jednak nie warto zostawiać na imprezie znajomych z naszym Xboksem bez nadzoru…? Kto stoi za tym żartem? Nie do końca wiadomo, kto zaczął ten “żart” — zwolennicy PlayStation czy nudzący się na /b/ 4chanowcy. Jedno jest pewne — jest to ciekawy przykład socjotechniki, pokazujący jak przy pomocy reguły niedostępności można manipulować człowiekiem. Ten żart ujawnia także, jak wielu użytkowników Xbox One chciałoby aby był on wstecznie kompatybilny ze starszym modelem konsoli… Przypomnijmy, że niedawno wielu użytkowników iPhone’a zniszczyło swój telefon zanurząjąc go w wodzie, bo wierzyło, że poniższa reklama, stworzona przez 4chan jest prawdziwym przekazem marketingowym od Apple. PS. “Jeśli w kliencie IRC-a wydacie komendę /disco to zacznie on grać dyskotekową muzyczkę!” ;-) ,igH