Prezent dla wszystkich specjalistów od kryminalistyki informatycznej — w bardzo prosty sposób można ustalić adresy plików jakie pobierał użytkownik systemu Mac OS X przy pomocy większości aplikacji, począwszy od czasu instalacji systemu do obecnej chwili. Lista plików ściągniętych na Mac OS X Magiczną komendą jest: sqlite3 ~/Library/Preferences/com.apple.LaunchServices.QuarantineEventsV* 'select LSQuarantineDataURLString from LSQuarantineEvent' Komenda ta pokazuje tylko i wyłącznie pliki ściągnięte przez aplikacje, które ustawiają tzw. quarantine bit lub te pliki, które zapisywane są w katalogu Downloads (bo wszystkie pliki tam zapisane otrzymuję bit kwarantanny). Dzięki temu pliki przetwarzane są przez Menażera Kwarantanny, który jest obecny w nowszych wersjach systemu Mac OS X. Uwaga! Jak donoszą czytelnicy, działa nawet jeśli ktoś ma systemowo wyłączoną kwarantanne plików. Jak skasować historię pobieranych plików? Jeśli ktoś z Was ściągał mp3 Weekendu i chciałby jak najszybciej ukryć ten fakt, to historię pobieranych plików można skasować tym poleceniem: sqlite3 ~/Library/Preferences/com.apple.LaunchServices.QuarantineEventsV* 'delete from LSQuarantineEvent' Regularne kasowanie zapewni dopisanie tej komendy do plików .bash_profile lub .profile. ale trzeba pamiętać, że pewne artefakty mogą pozostać w innych częściach systemu i nieużywanej powierzchni dysku, dlatego dodatkowo warto skorzystać z lepszego sposobu na “zatarcie” śladów, jakim jest: Pełne szyfrowanie dysku twardego To skuteczniejsza “ochrona” wyciekiem informacji z naszego komputera, a także przed FBI i innymi organami ścigania. Odpowiednie narzędzie każdy użytkownik Mac OS X ma już w swoim systemie, nazywa się File Vault 2 i znajduje w Ustawieniach Systemowych: Zgodnie z polskim prawem nie macie obowiązku przekazywania organom ścigania żadnych kluczy kryptograficznych czy haseł. Co innego w Wielkiej Brytanii czy USA, gdzie ichniejsze służby podejrzewające Was o stwarzanie zagrożenia dla bezpieczeństwa państwa mogą żądać podania hasła i przakazania kluczy, a jeśli nie wyjawicie im takich danych, wylądujecie w więzieniu. Z technicznego punku widzenia należy pamiętać o: 1. niepozostawianiu komputera włączonego/uśpionego (klucz rozszyfrujący dysk można wtedy wyciągnąć z pamięci poprzez FireWire lub z kości RAM przy pomocy ataku Cold Boot). 2. niepozostawianiu komputera bez opieki (atak tzw. “złośliwej pokojówki”, który pozwoli na przechwycenie hasła poprzez podmianę rozszyforwanego przecież bootloadera) O tym, że służby np. Chin czychają na laptopy turystów wiemy doskonale z historii takich jak “miętówkami w agentów, czyli jak śledzą nas służby specjalne” — dlatego najlepszym zabezpieczeniem jest nierozstawanie się ze swoim laptopem. Nigdy. Nigdzie. via mietek ,Piotr Konieczny