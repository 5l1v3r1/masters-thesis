Kiedy wreszcie, po miesiącu od pierwszego włamania, doczekaliśmy się ponownego uruchomienia sieci PSN, Sony znów zostało zmuszone do wyłączenia na chwilę swoich usług — ktoś “odkrył” jak zmienić hasło dowolnemu graczowi na podstawie jego e-maila i daty urodzenia, czyli danych, które wyciekły w kwietniowym ataku. Jakby tego było mało, jeden z serwerów Sony hostuje phishingową stronę… “4 atak na Sony” …ciężko nazwać atakiem 18 kwietnia miało miejsce włamanie do sieci Sony. Spowodowało ono miesięczną przerwę w dostępie do sieci PSN. Kilka dni temu, Sony ponownie otworzyło możliwość grania online (borykając się przez chwilę z DDoS-em na formularz resetu hasła). Niestety, paru dniach od restartu PSN, Sony znów musiało wyłączyć jej część — ktoś zauważył, że można zmienić hasło dowolnemu graczowi, o ile zna się jego e-mail oraz datę urodzenia, czyli dane, które wyciekły w kwietniowych atakach. “Fale hacków, groźne exploity, i masowe ataki”, o których w kontekście powyższego wydarzenia pisały różne serwisy można włożyć między bajki — błąd wynikał z konstrukcji formularza do zmiany/przypomnienia hasła (możliwość pominięcia parametru?). W dodatku, raczej nikt (oprócz tych, którzy zaatakowali Sony w kwietniu) nie zna e-maili/dat urodzenia użytkowników — przypomnijmy, że atakujący nie opublikowali bazy na torrentach. Nie należy również zapominać, przy zmianie hasła (wykonanej przez nas, czy też przez atakującego) przyjdzie na nasz adres e-mail następująca wiadomość: A więc jeśli ktoś nie dostał takiej wiadomości może spać spokojnie, ale mimo to zachęcamy do wybrania dedykowanego tylko PSN-owi adresu e-mail i hasła. Wygląda na to, że powrót Sony do życia to droga przez mękę. Najpierw atak na PSN, potem odkrycie nieautoryzowanego dostępu do SOE, następnie wyciek archiwalnych danych klientów z FTP, a teraz nieprzemyślana konstrukcja formularza do resetu haseł… Jedno jest pewne, teraz każdy patrzy Sony na ręce — w piątek F-Secure poinformował o tym, że jeden (najprawdopodobniej mało istotny) serwer Sony został zaatakowany i serwuje phishing… ,vi.curry