Instagram to z jednej strony aplikacja na telefony do “upiększania” fotek i umieszczania ich w internecie. Fotografie można opisywać — co niektórzy użytkownicy wykorzystują do wpisywania hashtagów. To znacznie ułatwia wyszukiwanie interesujących typów zdjęć, np. tych zawierających prawa jazdy… Co Polacy wrzucają na Instagram? Ponieważ Instagram zdobywa coraz większą popularność — ostatnio został kupiony przez Facebook — za namową naszego czytelnika, Tomka, postanowiliśmy sprawdzić, co ciekawego wrzucają w publicznie dostępny internet polscy użytkownicy Instagramu. Do naszych poszukiwań wykorzystaliśmy zasugerowaną przez czytelnika usługę Statigram — po kilkunastu minutach zabawy tym narzędziem, mieliśmy już zdjęcia: praw jazdy (po 30-tym przestaliśmy liczyć) dowody osobiste karty kredytowe paszporty fragmenty dowodów rejestracyjnych i legitymacji szkolnych Tylko 2 dokumenty, miały zakreślone przez autora fotografii dane! Na reszcie, bez problemu można było odczytać takie informacje jak imię i nazwisko numer dokumentu datę urodzenia PESEL adresy zamieszkania imiona rodziców zdjęcia właściciela Oto kilka przykładów: W jednym przypadku znaleźliśmy nawet cały komplet “wchodzenia w dorosłość”, tj. dowód osobisty łącznie z prawem jazdy i …kartą debetową. Oraz wszystkie dane (imię, nazwisko, imiona rodziców, pesel i adres) na mandacie: Tego typu dane mogą potencjalnie zostać wykorzystane przez osobę o złych intencjach w kilku “niecnych” celach. Zaczynając od poznania odpowiedzi na pytania służące do resetu haseł w różnych serwisach telefonicznych/internetowych (pomoże np. data urodzenia odczytana z PESEL-u lub dane rodziców odczytane z mandatu karnego) a na zaaplikowaniu po pożyczkę kończąc. Ostatnio dobrym przykładem tego co internauci mogą zrobić z opublikowanym przez kogoś zdjęciem karty kredytowej była ta niewiasta: Zresztą na Twitterze funkcjonuje specjalne konto, retwittujące ludzi ćwierkających zdjęcia swoich kart płatniczych. Dlaczego internauci umieszczają takie materiały w sieci? Czytając opisy do niektórych z ww. fotografii można przypuszczać, że udostępnienie takiego zdjęcia to efekt chęci pochwalenia się w końcu zdanym egzaminem na prawo jazdy, bądź radości z ukończenia 18 lat… Czyżby część z użytkowników Instagramu nie zdawała sobie sprawy, że ich fotografie są publicznie dostępne w internecie? A może niektórym nie przyszło do głowy, że zdjęcia da się precyzyjnie wyszukiwać (oficjalna aplikacja Instagramu nie wspiera wyszukiwania)? Warto więc przypomnieć złotą regułę: Jak ochronić wrzucane na Instagram co wrażliwsze zdjęcia? W Instagramie można ustawić tryb prywatny — można to jednak zrobić tylko z poziomu aplikacji mobilnej, w edycji profilu. Nie warto liczyć na to, że psujące jakość zdjęcia filtry Instagramu skutecznie zamażą dane osobowe same z siebie ;-) PS. Warto także zauważyć, że jakiś czas temu głośno było o nowym regulaminie na Instagramie, podług którego to Instagram posiada prawa do umieszczanych w nich fotografii i może wykorzystywać je do celów reklamowych (oraz odsprzedawać innym firmom). Być może niebawem niektórzy z użytkowników Instagramu zobaczą swój dowód osobisty na billboardach reklamujących pożyczki na dowodzik i to otworzy im oczy? :-) Aktualizacja 22:02 Jeden z naszych czytelników, fEnIo, podlinkował na naszym FB swóje prawo jazdy (awers (rewers trzeba znaleźć sobie samemu ;), zgadzając się na podlinkowanie tego zdjęcia tutaj i jednocześnie rzucając wyzwanie — co można z tym rzeczywiście zrobić? Jak napisał fEnIo: You have been warned! ,Grzegorz Wróbel