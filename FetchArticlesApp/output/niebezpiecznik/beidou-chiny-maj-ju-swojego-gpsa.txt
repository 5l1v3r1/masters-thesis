Wystartował Beidou — chińska alternatywa dla amerykańskiego GPS-a. Na razie 10 satelitów, pokrywających swym zasięgiem przede wszystkim Azję. Do 2020 ma ich być 35 (pokrycie całego świata). Chiński GPS – Beidou Beidou został stworzony przede wszystkim aby uniezależnić Chiny od kontrolowanego przez amerykanów GPS-a. Na marginesie — mimo, że GPS jest kontrolowany przez amerykanów, to nic nie stoi na przeszkodzie, aby go oszukać i niejako za jego pomocą przechwycić amerykańskiego wojskowego drone’a, co ostatnio zaprezentowali Irańczycy… Prace nad Beidou rozpoczęły się w 2000 roku. Do końca 2012 Chińczycy chcą umieścić na orbicie dodatkowych 6 satelitów. Cywilna wersja Beidou pozwala na: lokalizację/nawigację z dokładnością do 10 metrów, pomiary prędkości z dokładnością do 0.2 m/s, synchronizację zegarów z dokładnością do 0.02 milionowej sekundy. Wojskowa wersja Beidou będzie dokładniejsza i najprawdopodobniej będzie wykorzystywana do sterowania rakietami i innymi wojskowymi maszynami. Tym samym Chiny nie muszą się już obawiać, że Amerykanie “wyłączą” im GPS i wojsko straci możliwości precyzyjnych ataków na wroga. Baidou jest kompatybilny z innymi systemami nawigacji satelitarnej (m.in. rosyjskim Glonassem dającym 100% pokrycie Ziemi, europejskim Galileo, który swoje pierwsze satelity umieścił na orbicie w październiku, a cały będzie gotowy w 2019). ,igH