Od wczorajszych godzin wieczornych kilkudziesięciu czytelników skarży nam się, że nie działają im zarówno telefony komórkowe pracujące w sieci Orange, jak i łącza internetowe dostarczone od tego operatora. Efektem ubocznym, dla osób które nie korzystają z żadnych usług Orange, jest brak możliwości płatności kartami płatniczymi w sklepach, które wykorzystują terminale korzystające z usług Orange. Awarię i jej przebieg można śledzić w serwisie downdetector.pl: Takie awarie się zdarzają i — uspokajająco — nie zawsze oznaczają ataki teleinformatyczne (atakującym w końcu z reguły chodzi o to, aby pozostać “w ukryciu”) a problemy z infrastrukturą wewnętrzną operatora (tzw. corem). Przypomnijmy, że sieć telefonii komórkowej to nie tylko infrastruktura własna, ale również poleganie na łączach (i usługach) innych dostawców, których konfiguracjom trzeba ufać, a którzy — jak często pokazują problemy z BGP — mogą czasem na skutek błędu po swojej stronie “położyć” sieci firm trzecich. Niech ten problem będzie dla niektórych przypomnieniem, że warto ze względów zapewnienia ciągłości działania dywersyfikować swoich dostawców łączności, a dodatkowo — jeśli ktoś mieszka przy granicy Państwa, warto wyłączyć roaming. Jeden z czytelników doniósł nam, że nie zorientował się iż w czasie awarii jego telefon był w zagranicznej sieci (a nie Orange) i na samych SMS-ach trochę stracił… PS. Na Facebooku Orange piszą “pod uwagę bierzemy m.in. celowe ataki.“, ale nasze źródła donoszą, że był to problem z jednym z protokołów routingu. ,igH