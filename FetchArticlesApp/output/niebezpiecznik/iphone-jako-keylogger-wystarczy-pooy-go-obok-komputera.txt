Jeśli na biurku obok twojego laptopa, znajdzie się iPhone, to możesz mieć problem. Najnowsze badania pokazują, że na podstawie odczytów z akcelerometru w iPhone można z powodzeniem wywnioskować, jakie klawisze są wciskane na klawiaturze komputera. Zdalny keylogger z iPhone’a Nie tak dawno pisaliśmy o tym, jak to akcelerometr w iPhone może zostać wykorzystany do przechwycenia PIN-u wprowadzanego na klawiaturze telefonu. Najnowsza publikacja zespołu z Georgia Tech i MIT pokazuje, że iPhone’a i jego akcelerometr można wykorzystać do jeszcze jednego ataku. Jak działa iPhone-keylogger? iPhone umieszczony na blacie obok klawiatury wychwytuje wibracje powstałe na skutek uderzeń palców w klawisze. Na podstawie wibracji oprogramowanie przewiduje, co “ofiara” wstukała na klawiaturze. I to z 80% skutecznością! Warto tu podkreślić, że iPhone nie odczutuje klawisza po klawiszu, ale skupia się na rozpoznaniu wciskanych par liter. Do wytrenowania keyloggera użyto 58 000 wyrazów. Dodatkowo lepsze wyniki osiągnięto przy pomocy iPhone’a 4, który w przeciwieństwie do iPhone’a 3GS posiada oprócz akcelerometru także żyroskop. Badacze zauważają, że podobne wyniki można uzyskać korzystając z mikrofonu wbudowanego w iPhone’a. Jednak do mikrofonu, w przeciwieństwie do żyroskopu lub akcelerometru, nie ma tak łatwego dostępu z poziomu systemowego API. Uważaj również na własnego iPhone’a Na koniec warto zauważyć, że nie tylko obce iPhone’y położone na naszym biurku mogą stanowić problem. Informacje o wciskanych klawiszach może przechwytywać także nasz własny telefon, o ile zainstalujemy na nim z pozoru niewinną aplikację, która będzie miała dodatkową “ukrytą” funkcję… Lepiej wiec trzymać iPhone’a w kieszeni. Albo zamienić na starą Nokię ;) ,igH