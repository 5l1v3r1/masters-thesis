Firma obsługująca płatności kartami kredytowymi, Global Payments, przyznała się do “odkrycia włamania do swoich wewnętrznych systemów” oraz “kradzieży danych związanych z kartami kredytowymi”. Jak doszło do włamania? Kim są ofiary i ile ich jest? Włamanie nastąpiło pomiędzy styczniem a lutym 2012 — ale nie wiemy tego od firmy Global Payments, a z …ostrzeżeń, jakie Visa i Mastercard porozsyłały do banków. Początkowo twierdzono, że łupem włamywaczy padło 50 000 numerów kart kredytowych, ale po weryfikacji odrzuconą połowę kart (duplikaty lub karty przeterminowane). [Aktualizacja: Global Payments w swoim oświadczeniu mówi o 1 500 000 poszkodowanych] Brian Krebs, który jako pierwszy poinformował o tej sprawie, twierdzi że jego źródła wspominały nawet o 10 milionach skradzionych kart — jednak na razie fałszywe transakcje odnotowano jedynie na 876 kontach. Cecha wspólna wielu ofiar? Płatność kartą za przejazd nowojorską taksówką… Co dokładnie wykradziono i jak włamano się do Global Payments? Dane jakie wykradziono to track1 i track2 — a więc wszystko, czego potrzeba wykonania klonu karty kredytowej, w tym: numer konta, nazwisko właściciela karty, datę ważności, PIN/CVV. Akcje Global Payments po informacji o włamaniu spadły o 9%, co spowodowało wstrzymanie handlu (a firma miała niebawem przedstawić kwartalny raport finansowy…). Jak atakującym udało się dostać do numerów kart kredytowych? Ponoć zgadli odpowiedzi na pytania, które chroniły dostępu do konta administratora systemu Global Payments. PS: Przpomnijmy, że w czerwcu 2011 z Citibanku wykradziono 200 000 numerów kart kredytowych poprzez ..zwykła inkrementację identyfikatora w URL-u… ,igH