Klient platformy hostingowej Linuxpl.com opisuje na swoim blogu przejścia z administratoracją, która nieprofesjonalnie przeprowada blokadę jego konta. Wpis staje się popularny na forach poświęconych hostingowi. Jeden z internautów, sympatyzując z rozczarowanym klientem LinuxPL, postanawia ujawnić luki w zabezpieczeniach panelu klienta firmy LinuxPL.com. Z relacji Jakuba Furmana, rozczarowanego klienta, wynika że jeden ze skryptów (który wykonuje jedynie die() w PHP), ponoć po raz kolejny “przeciąża”, według administratora LinuxPL.com serwer, dlatego na konto zostaje założona agresywna blokada (chmod & chown, również na katalogu z WWW i FTP). Kubofonista nie zostaje powiadomiony o tym fakcie przez administrację — administracja LinuxPL twierdzi inaczej, ale wszystkie dowody wskazują na to, że kłamią. Hacktivism czy sympatia? Oburzony powyższą obsługą klienta CapaciousCore, publikuje na YouTube film, ukazujący błąd w panelu administracyjnym LinuxPL.com i podsyła go m.in. do Niebezpiecznika: Dodatkowo, na swoim blogu umieszcza kod “exploita” oraz szczegóły luki w LinuxPL.com. Na czym polega błąd w panelu LinuxPL.com W skrócie, LinuxPL.com w swojej procedurze resetowania hasła zapomniał o jakiejkolwiek ochronie przed floodem (limitowanie żądań, captcha) a przede wszystkim o kroku pt. “potwierdź nowe hasło“. Znając adres e-mail lub login dowolnego użytkownika LinuxPL.com można za pomocą błędu w panelu klienta zresetować mu hasło. Efekt, natychmiastowy. O ile pojedynczy reset nie jest groźny — klient prędzej czy później odczyta hasło przesłane mu na e-maila i odetchnie z ulgą, to automatyczne resetowanie hasła co kilka sekund skutecznie utrudni klientowi dostęp do jego usług (zanim zdąży użyć nowe hasło, ono już będzie znów zmienione). Łatwo również sobie wyobrazić, że atakujący najpierw celowo flooduje serwer pocztowy ofiary (zapełniając mu skrzynkę) i e-mail informujący o zmianie hasła w ogole nie trafia do klienta. Masz konto na LinuxPL.com? Zmień e-mail! Administracja LinuxPL.com jest już świadoma błędu i obiecała go naprawić w najbliższym czasie. Do “najbliższego czasu” wszystkim klientom LinuxPL.com zalecamy zmianę adresu e-mail, na trudny do przewidzenia. ,Mr. Niebezpieczny