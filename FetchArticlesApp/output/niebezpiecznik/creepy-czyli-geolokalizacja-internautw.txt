Creepy to program, który pomaga ustalić prawdopodobną lokalizację internautów korzystających z serwisów społecznościowych. Narzędzie ustala lokalizację internauty na podstawie publikowanych przez niego danych w serwisach społecznościowych. Pod uwagę brane są m.in. koordynaty “twitnięć” (przekazywane podczas korzystania z Twittera przy pomocy telefonu komórkowego) czy tagi EXIF w umieszczanych przez internautę zdjęciach, por. iPhone i nagie fotki. Jak na razie Creepy wspiera Twittera, Foursquare, flickra, yfrog, twitpic i kilka innych serwisów hostujących obrazki. Narzędzie działa zarówno na Linuksie jak i Windows. OSINT W kontekście tzw. OSINT-u (czyli Białego Wywiadu), warto również wspomnieć o narzędziu FOCA czy Jeffrey’s EXIF viewer. Wiele osób wciąż nie zdaje sobie sprawy z tego, na jakie konsekwencje może narazić ich zbytnia otwartość w sieci lub brak technicznej wiedzy na temat wykorzystywanych technologii, por. iPhone i nagie fotki. ,igH