Tworzenie sieciowych systemów autonomicznych nie jest prostym zadaniem. Wiedza o kilku warstwach modelu ISO/OSI i ogólne wyobrażenie o ruchu danych w Internecie nie wystarczy, aby dobrze zaprojektować topologie sieciowe. Oprócz dużej wiedzy, do testowania administracyjnych pomysłów potrzebny jest sprzęt… i to zazwyczaj drogi sprzęt. Zbawieniem w takiej sytuacji są przeróżne {sy,e}mulatory sieciowe. Wpis ten przybliży środowisko GNS3, dzięki któremu na jednym komputerze będziemy w stanie stworzyć nawet bardzo skomplikowane topologie, które działają w sposób praktycznie identyczny, jak ich rzeczywiste odpowiedniki. Autorem tego artykułu jest vizzdoom. Kontakt z autorem: vizzdoom na gmail [.] com. Czym jest GNS3 i na co pozwala GNS3 to graficzny {sy,e}mulator sieci, dostępny na wszystkie najpopularniejsze platformy systemowe (Windows, MacOS oraz źródła). Jest doskonale znany przez osoby, które przemierzają ścieżki certyfikacyjne CISCO lub JUNIPER. Ciekawe jest to, że dyskusja o tym środowisku prawie wyłącznie toczy się na stronach związanych z tymi szkoleniami. GNS3 jest na tyle potężnym narzędziem, że dużym błędem byłoby używanie go tylko podczas szkoleń. Oto jedne z ciekawszych opcji GNS3 i narzędzi z nim współpracujących: Wysokiej jakości implementacja wielu rozwiązań sieciowych, dzięki czemu można testować złożone topologie sieciowe Dynamips pozwala emulację prawdziwych systemów Cisco IOS Qemu umożliwia testowanie wykorzystując obrazy prawdziwych systemów wirtualnych Emulacja Routerów Cisco, IPS, firewalli PIX/ASA, JUNOSów Dokładna emulacja ruchu Ethernet, ATM, Framerelay na przełącznikach Możliwość integracji (i dalszej emulacji) prawdziwych sieci i Internetu Do czego można wykorzystać GNS3? Aby poszerzyć swoją wiedzę na temat sieci komputerowych Aby stworzyć swoją prawdziwą sieć komputerową od zera (wraz z wyborem Hardware’u i jego konfiguracją) – oraz przetestować jej działanie! Symulować bezpieczeństwo sieci i przeprowadzać ataki sieciowe Testować planowane do wdrożenia urządzenia sieciowe oraz ich wpływ na działanie sieci A to wszystko całkowicie za darmo! GNS3 jest narzędziem całkowicie darmowym, jednak ze względów licencyjnych musisz posiadać własne wersje emulowanych systemów GNS3 – szybki start: tworzenie prostej topologii Czy korzystanie z GNS3 jest skomplikowane? Nie, jeśli tylko masz swoje obrazy emulowanych systemów. W paru krokach przedstawiam jak dodać do sieci lokalnej komputera (na którym uruchomiono GNS3) router firmy Cisco. W tym momencie nmap, Wireshark i inne narzędzia mogą pokazać swoje pazury, a ty możesz rozbudować tę prostą topologię i testować podatności swojej nowej, niemalże prawdziwej sieci. Miłej zabawy. Autorem tego artykułu jest vizzdoom. Kontakt z autorem: vizzdoom na gmail [.] com. Chcesz opublikować na Niebezpieczniku swój artykuł? Daj nam znać. ,Mr. Niebezpieczny