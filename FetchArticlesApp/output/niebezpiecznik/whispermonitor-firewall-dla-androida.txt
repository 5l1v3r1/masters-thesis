WhisperMonitor to firewall przeznaczony dla telefonów z Androidem. Aplikacja pozwala nie tylko na filtrowanie ruchu sieciowego, ale również na monitoring komunikacji Androida z internetem w trybie rzeczywistym. WhisperMonitor — firewall na Androida Po włączeniu, WhisperMonitor rozpocznie monitoring wszystkich wychodzących połączeń i dla każdego z nich wyświetli monit, proszący użytkownika o dostosowanie reguły filtrowania. Autorzy WhisperMonitora podkreślają łatwość obsługi oraz możliwość zapisywania historii połączeń, która umożliwia użytkownikom weryfikacje tego gdzie i jak często łączą się aplikacje w telefonie. WhisperMonitor jest darmowy i został dołączony do instalatora WhisperCore, narzędzia, które pozwala na pełne szfrowanie dysku na Androidzie — aplikację możecie pobrać stąd, ale na razie wspiera ona tylko telefony Nexus S i One i — jak słusznie zauważa w komentarzu on ona ono — trzeba mieć roota. Przypomnę, że twórcy WhisperMonitora i WhisperCore udostępniają także aplikacje RedPhone i TextSecure, które odpowiednio pozwalają użytkownikom Androida na szyfrowanie rozmów i wiadomości SMS — oprogramowanie obowiązkowe dla osób w czapkach z folii aluminiowej ;) WhisperMonitor to już drugi firewall na Androida. Dokładnie miesiąc temu opisywaliśmy na łamach Niebezpiecznika oparty na iptables DroidWalla, który pozwala na monitoring połączeń po 3G i Wi-Fi. ,vi.curry