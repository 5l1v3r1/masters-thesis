Za kilkadziesiąt dolarów można było kupić dostęp do konta administratora w serwisach internetowych należących do amerykańskich ogranizacji rządowych i militarnych. Admin @ gov/mil Ogłoszenia sprzedaży danych dostępowych do kilkudziesięciu rządowych i wojskowych serwisów USA pojawiły się na jednym z forów. Wiarygodności ofercie dodawały screenshoty panelów administracyjnych poszczególnych stron. Włamywacz oprócz dostępu do serwisów na prawach administratora oferował również dumpy baz danych (dane osobowe), w cenie 20 dolarów za 1000 rekordów. Włamanie najprawdopodobniej nastąpiło na skutech błędów typu SQL injection — atakujący udostępnił zrzut ekranu przedstawiający bota-skanera sterowanego przy pomocy IRC. Cała historia brzmi fajnie, ale pamiętajmy że rządowe/wojskowe strony internetowe to coś innego niż rządowe/wojskowe sieci komputerowe — a to właśnie tam znajują się ciekawsze informacje. P.S. W Polsce też mieliśmy parę lat temu podobne włamania. Z reguły kończyły się one ujawnieniem …jawnych danych, np. telefonów do dzielnicowych. ,vi.curry