Autorzy obraźliwych komentarzy w serwisach internetowych powinni mieć się na baczności — NSA (nasze, nie amerykańskie ;) wydał wyrok oznaczający zmianę dotychczasowej praktyki udostępniania danych osobowych użytkowników tylko na wniosek organów państwowych (np. prokuratury) — teraz IP i e-mail hejtera będzie mógł poznać każdy, kto poczuje się przez niego dotknięty i będzie chciał dochodzić swoich praw (ochrona dóbr osobistych i dobrego imienia). Nie tylko policja, prokuratura i sąd Wszystko zaczęło się kiedy GIODO nakazał Agorze przekazanie spółce Promedica24 adresów e-maili i adresów IP dotyczących 36 wpisów na forach gazeta.pl, które zdaniem Promedica24 naruszały jej dobre imię i renomę. Wojewódzki Sąd Administracyjny przyznał rację Agorze, utrzymując, że w tego typu sytuacjach nie ustawa o ochronie danych osobowych powinna być stosowana, a ustawa o świadczeniu usług drogą elektroniczną (a ta pozwala na przekazywanie danych użytkowników tylko sądom, prokuraturze lub policji). NSA jednak nie zgodził się z wyrokiem WSA (sygnatura IOSK1666/12) Jeśli właściciel portalu nie przekaże danych, należy zgłosić się do GIODO, które na drodze administracyjnej nakaże udostępnić te dane. Przedsiębiorcy prowadzący portale mogą jednak odwołać się od decyzji GIODO do sądu administracyjnego. Czy teraz w sieci pojawi się więcej komentarzy dodawanych przez TOR-a i fałszywych adresów e-mail? Aktualizacja 24.08.2013 Wypowiedź Wojciecha Wiewiórowskiego, Głównego Inspektora Danych Osobowych dla telewizji TVN CNBC. ,vi.curry