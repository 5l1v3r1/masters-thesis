Jose A. Vazquez rok temu zgłosił twórcom przeglądarki Opera poważny błąd pozwalający atakującemu na zdalne uruchomienie swojego kodu na komputerze ofiary. Ponieważ do dziś błąd nie został załatany, Jose zdecydował się opublikować szczegóły ataku. Exploit na Opere (0day) Jose wypuścił swojego exploita jako moduł do metasploita. Exploit został dostosowany do najnowszej wersji Opery. Stabilniej działa pod 12 pre alpha niż 11.xx — zgodnie z testami autora, zdalne wykonanie kodu następuje w mniej więcej połowie przypadków. Exploit zadziała na Windows XP SP3 z wyłączonym DEP. Aby zainfekować ofiarę wystarczy nakłonić ją na odwiedzenie odpowiednio spreparowanej strony WWW. Dziura znajduje się w kodzie odpowiedzialnym za przetwarzanie SVG. Opera do tej pory nie odpowiedziała na zarzuty Jose. Nie wiadomo więc dlaczego firma nie załatała w/w błędu, mimo iż w maju tego roku załatali inny błąd z tego samego zgłoszenia. ,vi.curry