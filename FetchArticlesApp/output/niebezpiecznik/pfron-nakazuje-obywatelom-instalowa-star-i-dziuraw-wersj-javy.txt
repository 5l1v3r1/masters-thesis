Na naszą redakcyjną skrzynkę kontaktową od kilku tygodni regularnie spływają e-maile od czytelników oburzonych patologią jaka ma miejsce w systemie e-PFRON2 należącym do Państwowego Funduszu Rehabilitacji Osób Niepełnosprawnych. PFRON wymaga, aby obywatele zainstalowali starą, podatną na ataki wersję Javy (Java JRE 7 update 45), ponieważ system nie jest przystosowany do obsługi przez jej aktualną wersję (Java JRE update 51). Taki komunikat od miesiąca (!) widnieje na stronie PFRON-u. PFRON dostarcza oprogramowanie SODIR, które jest niezbędne do obsługi dofinansować w Zakładach Pracy Chronionej. SODIR dostarczany jest w wersjach online oraz offilne. Poywższe wytyczne dotyczą systemu online, bo offline — jak informuje nas jeden z czytelników, Rafał — wciąż wymaga jeszcze starszej wersji Javy, JRE 7update 25 Podstawowa zasada — używać tylko aktualnego oprogramowania Wielokrotnie na Niebezpieczniku podkreślaliśmy, że jedną z najlepszych form ochrony przed zagrożeniami komputerowym jest regularne aktualizowanie oprogramowania. To poprzez dziury w programach najczęściej dochodzi do włamań. Oczywiście, jest lepiej i gorzej napisane oprogramowanie — jednak pechowo dla PFRON-u, bezpieczeństwo Javy pozostawia wiele do życzenia (to przez tę wtyczkę do przeglądarki najczęściej dochodzi do ataków drive-by download, czyli zainstalowania złośliwego oprogramowania “w tle”, po wejściu na odpowiednio spreprarowaną stronę WWW. Dlatego przy każdej okazji zachęcamy Was do odinstalowania Javy całkowicie albo jeśli nie jest to możliwe, to chociaż włączenia w przeglądarce funkcji “click 2 play”. Na marginesie — liczbę dni od ostatniego 0day’a w Javie można śledzić tutaj. Podkreślmy jeszcze raz, najnowsza wersja Javy, którą PFRON każe czytelnikom odinstalowywać, łata krytyczne dziury obecne w poprzednich wersjach (ich poziom zagrożenia w 10-stopniowej skali CVSS Score określono na 10). Nie wiemy, czy PFRON świadomie lekceważy bezpieczeństwo obywateli, czy wykazuje się daleko idącą ignorancją… A może winny jest nie PFRON a firma informatyczna, która go obsługuje? Na marginesie, obywatele są nie tylko nakłaniani do nieaktualizowania Javy, ale również do jej downgrade’u, jeśli przed odwiedzeniem strony PFRON-u wykonali aktualizację. Dodatkowo, nieoficjalnie dowiedzieliśmy się także, że PFRON zaleca korzystanie z przeglądarki Internet Explorer (wersja od 7 do 9), która jest “przystosowana” do obsługi systemu e-PFRON2. A także, jak informuje Jacek: PFRON ignoruje pytanie od użytkowników Grzegorz, jeden z naszych czytelników pożalił się nam nie tylko na skandaliczny wymóg instalowania starej Javy, ale również na to, że PFRON do dziś nie odpowiedział na zadane przez niego pytania w tej sprawie. W związku z tym 5 dni temu (19 lutego) postanowiliśmy skontaktować z PFRON-em prosząc o udzielenie odpowiedzi na pytania, których treść publikujemy poniżej. Do chwili publikacji artykułu, pomimo kontaktu telefonicznego i elektronicznego, nikt z PFRON-u nie odpowiedział na nasze pytania. Kiedy tylko otrzymamy obiecaną odpowiedź od rzecznika prasowego PFRON-u, pojawi się ona w aktualizacji poniżej. Nie bądź obojętny na beznadziejną informatyzację Polskich urzędów, napisz skargę Wszystkim korzystającym z PFRON sugerujemy mimo wszystko ZAKTUALIZOWANIE Javy do najnowszej wersji i …napisanie oficjalnej skargi do PFRON-u oraz Ministerstwa Administracji i Cyfryzacji, e-mail: mac@mac.gov.pl. Przypominamy, że możecie w tym celu skorzystać z ePUAP-u, aby jeszcze bardziej uzmysłowić niektórym urzędnikom, jak nienowoczesne i informatycznie upośledzona jest elektroniczna obsługa obywatela w naszym Państwie[1]. A gdyby okazało się, obsługi dofinansowań w Zakładach Pracy Chronionej nie da się zrealizować inaczej niż przez aplikację SODiR (np. telefonicznie lub osobiście) — postaracie się zainstalować dziurawą Javę na dedykowanej maszynie wirtualnej, jedynie na czas interakcji z SODiR-em. Za przesłanie informacji dziękujemy Rafałowi, Tomaszowi, Michałowi oraz Grzegorzowi i czytelnikowi o nicku WUJO ———- [1] — Do dziś czekamy na odpowiedź na nasz e-mail wysłany dwa tygodnie temu do Komendy Wojewódzkiej Policji w Szczecinie z pytaniem, pod jakim adresem URL na ich stronie znajduje się elektroniczna skrzynka podawacza ePUAP… 12:11 Jeden z czytelników dodaje, że podobne sugestie znajdują się na stronie e-Sądu… 13:37 Czytelnicy informują, że aplikacja SODiR zadziała z najnowszą wersją Javy, o ile doda się jej URL jako “wyjątek” (inaczej nie są akceptowane “samopodpisane” certyfikat). Jest więc szansa, że SODiR wcale nie wymaga (warunek konieczny) starej, dziurawej wersji Javy — co z niewiadomego powodu jest sugerowane przez PFRON. Jest więc szansa, że nie trzeba instalować dziurawego Java JRE 7 < update 51. Niestety do tej pory PFRON nie udzielił żadnych wyjaśnień. 20:00 Otrzymaliśmy odpowiedź z PFRON-u: ,Grzegorz Wróbel