Dziura znajduje się w silniku renderującym graficzne miniaturki. Microsoft potwierdził błąd w Windowsie, ale nie planuje wydania poprawki poza standardowym cyklem patchowania (Patch Tuesday) i jest mało prawdopodobne, że wyrobi się z nią na przyszły wtorek. Thumbnails 0day w Windows Dziura ujawniająca się przy zastosowaniu ujemnej liczby kolorów w pliku miniaturki została początkowo zaprezentowana 15-tego grudnia na konferencji w Korei Południowej, a we wtorek exploit stał się publicznie dostępny dzięki dodaniu modułu do metasploita. Za jego pomocą można przejąć całkowią kontrolę nad komputerem użytkownika Windows, który wejdzie do katalogu z odpowiednio spreparowanymi miniaturkami otworzy odpowiednio zmodyfikowany dokument Office’a To samo oczywiście dotyczy plików miniaturek udostępnianych na dyskach sieciowych lub w katalogach WebDAV. Błąd dotyka użytkowników Windowsa XP, Visty, Server 2003 oraz Server 2008. Na atak nie są podatni użytkownicy najnowszych systemów Microsoftu: Windowsa 7 oraz Server 2008 R2 Ochrona przed atakami Microsoft do czasu wydania patcha, sugeruje modyfikacje ACL-ek na bibliotece shimgvw.dll. Błąd w silniku miniaturek, dołącza do zestawu innych jeszcze niezałatanych dziur w Windows, z którym musi sobie poradzić Microsoft. Przypomnijmy, że w kolejce do łatania czekają: 0day w IE oraz błędy znalezione przez lcamtufowego cross_fuzza, także w IE. ,igH