Kilka tygodni temu, w stopce Niebezpiecznika podmieniliśmy rok na coś, co przypomina “wyciek” kodu PHP. Na dzień dzisiejszy, zwróciło nam na to uwagę 278 osób, ale… …ale mało kto (tylko 34 osoby ze zgłaszających), zadały sobie trud rzucenia okiem w kod źródłowy. Gdyby to zrobiły, to zorientowałyby się, że nie “nie umiemy kodować w php”, a po prostu je trollujemy: Oczywiście, w trollowaniu pomogła nam popularność i wygoda korzystania z narzędzi takich jak Firebug czy Developer Tools, z których zapewne skorzystała większość “raportujących” błąd na stronie. Dlaczego narzędzia te nie pokazywały “wskazówki”, tak jak robi to zwyczajny podgląd kodu źródłowego HTML (zilustrowany powyżej)? Pytanie na dziś: czym jest DOM? Wniosek na przyszłość: podczas analizy kodu strony, zwłaszcza w kontekście testów penetracyjnych, nie zawsze dobrym wyborem jest ufanie temu, co widać w “inspektorach DOM”… Pułapek jest zresztą więcej, niż tylko brak widoczności “błędnych” atrybutów. Tak czy inaczej, wielki szacunek dla każdego, kto nam podesłał informacje o “wycieku kodu PHP” ze stopki. Przynajmniej doscrollowaliście naszą stronę na sam dół… wytrwalcy! ;) PS. Więcej “dziwnych” reakcji zarówno przeglądarek jak i webaplikacji pokazujemy na naszym szkoleniu z Atakowania i Ochrony Webaplikacji (najbliższe w Warszawie i dziś jest ostatni dzień, żeby złapać je po niższej cenie — na chwilę obecną zostały 2 wolne miejsca). ,Mr. Niebezpieczny