Microsoft wprowadza ciekawą funkcję. Użytkownicy poczty Hotmail będą mogli oznaczać wiadomości nie tylko jako “spam” lub “phishing”, ale również jako “konto mojego przyjaciela zostało zhackowane”. Ktoś przejął moje konto pocztowe Microsoft tłumaczy swój ruch tym, że często właściciel konta nie wie, że ktoś przejął jego skrzynkę i wysyła przy jej pomocy podejrzane e-maile. W uświadomieniu włamania będą teraz mogli pomóc przyjaciele ofiary, którzy najprawdopodobniej jako pierwsi zostaną zaspamowani. Microsoft utrzymuje, że po testowym włączeniu tej funkcji udało się zidentyfikować tysiące “zhackowanych” kont. Co ciekawe, funkcja umożliwia również znakowanie poczty z konkurencyjnych serwisów (Yahoo i GMail) — w tym przypadku, Microsoft będzie raportował do Google i Yahoo. Ban za słabe hasło To nie koniec ulepszeń Hotmaila. Jeśli okaże się, że przy zakładaniu konta lub przy zmianie hasła, wybrane hasło jest za słabe (lub zbyt popularne), internauta zostanie zmuszony do wybrania innego, mocniejszego hasła. Warto wspomnieć, ze podobnie od jakiegoś czasu robi Twitter. ,igH