Miło nam poinformować, że Niebezpiecznik objął patronat nad kolejną edycją SFI — międzynarodowym festiwalem, skierowanym do wszystkich zainteresowanych informatyką, zarówno od strony technicznej, teoretycznej jak i biznesowej. Jeśli jesteście zainteresowani pokazem narzędzi, z jakich korzystają hackerzy, rezerwujcie czas w piątek, 11 marca. Studencki Festiwal Informatyczny w Krakowie Zakres tematyczny SFI zawsze jest szeroki i każdy znajdzie coś interesującego dla siebie. W tym roku będzie można posłuchać wykładów m.in. o HTML 5, Interfejsach nowej generacji, tworzeniu wirtualnych postaci do gier komputerowych oraz o konceptualnych modelach telefonów przyszłości. Będzie też oczywiście coś o polskiej blogosferze, tworzeniu aplikacji webowych, technikach obchodzenia zabezpieczeń oraz narzędziach hackerów. Oprócz tego, zachęcamy do udziału w praktycznych warsztatach m.in. z pisania gier komputerowych oraz aplikacji na Androida. Pełna agenda Festiwalu, bieżące informacje, ciekawe konkursy oraz wiele innych, znajduje się na naszej stronie internetowej: www.sfi.org.pl — zachęcamy do rejestracji na wykłady oraz warsztaty! SFI rozpocznie się 10 marca i potrwa do 12 marca. Zapraszamy do pawilonu U2 w Centrum Dydaktyki AGH w Krakowie. Wstęp jest całkowicie bezpłatny. ,Mr. Niebezpieczny