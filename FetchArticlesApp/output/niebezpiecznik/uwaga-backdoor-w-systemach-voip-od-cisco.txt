Jeśli korzystacie z rozwiązań VoIP od Cisco, a konkretnie Cisco Unified Communications Domain Managera, to jak najszybciej wgrajcie poprawkę udostępnioną przez producenta. Usuwa ona m.in. …klucz prywatny SSH, który Cisco zostawiło w oprogramowaniu. Podatności w Cisco Unified Communications Domain Manager Jak można przeczytać w oświadczeniu Cisco na temat dziury w UCDM (w wersjach do 4.4.2): Dzięki temu atakowi, atakujący może podłączyć się pod konto supportu bez dodatkowej konieczności uwierzytelnienia i uzyskać w ten sposób uprawnienia roota. Oprócz wpadki z kluczem SSH (którą zaliczyła także firma F5 w loadbalacnerze BigIP oraz Siemens w SCADA), Cisco załatało także 2 inne podatności. Jedna z nich, w webpanelu pozwalała na modyfikowanie danych zdefiniowanych użytkowników, a druga polegała na możliwości przejęcia hasła administratora po uprzednim nakłonieniu go na kliknięcie w odpowiednio spreparowany link (wykonujący zmianę hasła). Cisco Unified Communications Domain Manager to rozwiązanie które zarządza rozmowami telefonicznymi, połączeniami video, ale również zapewnia usługę chatu przez Jabbera. Należy więc podejrzewać, że sprytny atakujący po uzyskaniu roota ma możliwość podsłuchiwania/modyfikowania rozmów przesyłanych pomiędzy użytkownikami. PS. Gdzieś na świecie, pewien oficer z VoIP-owej komórki NSA zapłakał smutno. ,vi.curry