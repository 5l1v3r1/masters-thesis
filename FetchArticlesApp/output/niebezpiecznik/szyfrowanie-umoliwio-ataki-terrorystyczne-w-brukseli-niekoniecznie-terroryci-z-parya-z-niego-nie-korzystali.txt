Ostatnie ataki w Brukseli to jeszcze świeża sprawa, ale już zaczyna się podnosić temat zakazywania szyfrowania “bo terroryści z niego korzystają”. Tymczasem na krótko przed atakami w Brukseli New York Times ujawnił nowe szczegóły ze śledztwa dotyczącego ataków w Paryżu: terroryści niczego nie szyfrowali. Po prostu korzystali z telefonów. Mnóstwa telefonów. Bez szyfrowania też można wysadzać się w powietrze… 22 marca w Brukseli miały miejsce trzy skoordynowane zamachy bombowe. Politycy, po tego typu tragediach, tuż po etapie kondolencji i wyrazów wsparcia, prędzej czy później zaczynają mówić o konieczności zabezpieczenia się przed tego typu sytuacjami w przyszłości. Proponują zaostrzenie inwigilacji lub zakazu szyfrowania. Tak było po listopadowych atakach w Paryżu oraz po ataku na Charlie Hebdo. Już zaczyna się przebąkiwać, że sprawcy ataków w Brukseli “musieli wspierać się szyfrowaniem”. Wspominano o tym w amerykańskim National Public Radio, czego śladem jest ten tweet. Ponadto korespondentka New York Timesa poinformowała na Twitterze, że ISIS już doradza swoim braciom stosowanie szyfrowania (choć tak naprawdę sugestia mniej lub bardziej sensownego wykorzystania kryptografii do komunikacji w podręcznikach terrorystów jest od dawna). Znamienna jest także wypowiedź pewnego kongresmena cytowana przez The Hill. Polityk nie wie czy terroryści korzystali z szyfrowania, ale… z pewnością terroryści użyją wszystkiego co najbezpieczniejsze! Czytaj: szyfrowanie jest bezpieczne, ale to zło. Przeciwwagą do tych wypowiedzi jest artykuł New York Times, który — pechowo dla zwolenników zakazania szyfrowania z powodu terrorystów — pojawił się na krótko przed atakami w Brukseli, a z którego wynika iż terroryści we Francji i w Belgii od dawna radzili sobie bez szyfrowania i mimo to przeprowadzali skuteczne ataki. Terrorystów dało się podsłuchiwać Okazuje się, że paryscy terroryści niczego nie szyfrowali. Korzystali ze zwykłych komórek. Poza tym, przed atakami we Francji udało się zatrzymać terrorystów w Belgii. Służby tego kraju także podsłuchiwały terrorystów przed atakami. Rozmowy miały dotyczyć… konieczności częstego zmieniania telefonów. The Intercept pisał o tym, że domniemany organizator zamachów w Paryżu — Abdelhamid Abaaoud — w ogóle nie korzystał z szyfrowanej komunikacji. Mimo to, po atakach w Paryżu politycy zaczęli mówić o konieczności zaostrzenia inwigilacji. Zignorowano przy tym fakt, że Francja jest krajem przyjaznym inwigilacji. Jeszcze przed atakami parlament tego kraju pozwolił władzom na monitorowanie rozmów telefonicznych oraz e-maili bez uprzedniej zgody sądu. Tajny raport francuskich służb Artykuł NYT przywołuje 55-stronicowy raport na temat zamachu w Paryżu jaki od służb antyterrorystycznych otrzymał francuski minister spraw wewnętrznych. Jak już wiemy, tuż po ataku obok sali koncertowej Bataclan znaleziono telefon komórkowy. Miał on belgijską kartę SIM. Z telefonu dzwoniono tylko na jeden niezidentyfikowany numer w Belgii. Teraz dowiadujemy się, że na telefonie były zdjęcia sali koncertowej oraz ślady wyszukiwania w internecie m.in. strony sprzedającej bilety. Dane z GPS naprowadziły śledczych na hotel, w którym zarezerwowano miejsca na prawdziwe nazwisko: Salah Abdeslam. Ten człowiek został niedawno aresztowany przez belgijskie służby (o czym pisał m.in. Mirror), gdyż jest uważany jest za jedynego żyjącego uczestnika ataków. Wtorkowe ataki w Brukseli niektórzy łączą z jego aresztowaniem. Ale w relacjach pomija się fatk, iż sprawie paryskich ataków aresztowano już aż 18 osób i to z 6 różnych krajów. Abdeslam prawdopodobnie zajmował się logistyką terrorystycznych przedsięwzięć. Jak pisze NYT, wszędzie gdzie chodził zostawiał za sobą porzucone telefony. W czasie śledztwa udało się znaleźć także nieużywane telefony będące jeszcze w pudełkach. Te które zostały użyte i odnalezione przez służby, zostały wykorzystane do wykonania telefonów do Belgii na krótko przed paryskimi atakami, co sugeruje, że tam mogła znajdować się “centrala” siatki terrorystycznej. Jeden z paryskich terrorystów został nagrany na kamerę monitoringu w czasie rozmawiania przez telefon. Urządzenie zostało aktywowane zaledwie na godzinę przed tym, jak terrorysta się wysadził. Na chwilę przed zamachem wykonywano z niego połączenie na telefon w samochodzie Abaaouda łączonego z paryskimi zamachowcami. Kilka pudeł z nowymi telefonami znaleziono także w budynku Saint-Denis, w którym przebywał i został zabity wspomniany wcześniej Abaaoud. Budynek został częściowo wysadzony w czasie dramatycznej akcji antyterrorystycznej. Część zgromadzonych w budynku telefonów prawdopodobnie została rozrzucona po okolicy siłą wybuchu. Jedym z elementów, po którym służby identyfikowały Abaaouda były jego pomarańczowe buty. Charakterystyczne cechy ubioru zgubiły także Kajetana P. Nie było e-maili, bo nikt ich nie wysyłał Ciekawe jest to, że terroryści głównie rozmawiali. Na telefonach nie było e-maili czy wiadomości z komunikatorów. Na jednym telefonie było konto Gmail użytkownika yjeanyves1 , ale nie było w nim nawet wersji roboczych e-maili. Używanie “jednorazowych” telefonów i kart prepaid pokazuje dlaczego służby i politycy robią błąd skupiając się na szyfrowaniu. Jest wiele sposobów ukrywania komunikacji. Mogą to być wyrafinowane metody, takie jak steganografia. Można też skorzystać z ukrywania informacji w całym dzisiejszym szumie informacyjnym. Terroryści z Francji i Belgii używali powszechnego narzędzia komunikacyjnego i wcale nie musieli szyfrować swoich rozmów. Służbom co prawda udało się namierzyć część z nich, ale nie udało się zapobiec ani atakom w Paryżu, ani wtorkowym atakom w Brukseli. Warto też podkreślić, że swobodę w komunikacji po Europie terrorystom gwarantowały dobrze podrobione dokumenty. Może więc zamiast skupiać się na zakazie szyfrowania, czyli ograniczeniu dostępu do technologii używanej także w dobrym celu przez normalnych ludzi, służby powinny więcej wysiłku włożyć w zabezpieczenia dokumentów? Albo w ustanowienie spójnego sposobu zapisywania nazwisk, które w oryginale są zapisane po arabsku lub cyrylicą — jak przyznają sami funkcjonariusze, brak kompatybilności w tym zakresie pomiędzy krajami UE powoduje wiele kłopotów. Równie zasadne jak zakazywanie szyfrowania będzie także wprowadzenie zakazu stosowania farb do włosów i zmywaczy do paznokci — bo to właśnie za ich pomocą składników w nich dostępnych ISIS tworzy swoje ładunki wybuchowe (tzw. bomby TATP). ,Marcin MajOstatnie ataki w Brukseli to jeszcze świeża sprawa, ale już zaczyna się podnosić temat zakazywania szyfrowania “bo terroryści z niego korzystają”. Tymczasem na krótko przed atakami w Brukseli New York Times ujawnił nowe szczegóły ze śledztwa dotyczącego ataków w Paryżu: terroryści niczego nie szyfrowali. Po prostu korzystali z telefonów. Mnóstwa telefonów. Bez szyfrowania też można wysadzać się w powietrze… 22 marca w Brukseli miały miejsce trzy skoordynowane zamachy bombowe. Politycy, po tego typu tragediach, tuż po etapie kondolencji i wyrazów wsparcia, prędzej czy później zaczynają mówić o konieczności zabezpieczenia się przed tego typu sytuacjami w przyszłości. Proponują zaostrzenie inwigilacji lub zakazu szyfrowania. Tak było po listopadowych atakach w Paryżu oraz po ataku na Charlie Hebdo. Już zaczyna się przebąkiwać, że sprawcy ataków w Brukseli “musieli wspierać się szyfrowaniem”. Wspominano o tym w amerykańskim National Public Radio, czego śladem jest ten tweet. Ponadto korespondentka New York Timesa poinformowała na Twitterze, że ISIS już doradza swoim braciom stosowanie szyfrowania (choć tak naprawdę sugestia mniej lub bardziej sensownego wykorzystania kryptografii do komunikacji w podręcznikach terrorystów jest od dawna). Znamienna jest także wypowiedź pewnego kongresmena cytowana przez The Hill. Polityk nie wie czy terroryści korzystali z szyfrowania, ale… z pewnością terroryści użyją wszystkiego co najbezpieczniejsze! Czytaj: szyfrowanie jest bezpieczne, ale to zło. Przeciwwagą do tych wypowiedzi jest artykuł New York Times, który — pechowo dla zwolenników zakazania szyfrowania z powodu terrorystów — pojawił się na krótko przed atakami w Brukseli, a z którego wynika iż terroryści we Francji i w Belgii od dawna radzili sobie bez szyfrowania i mimo to przeprowadzali skuteczne ataki. Terrorystów dało się podsłuchiwać Okazuje się, że paryscy terroryści niczego nie szyfrowali. Korzystali ze zwykłych komórek. Poza tym, przed atakami we Francji udało się zatrzymać terrorystów w Belgii. Służby tego kraju także podsłuchiwały terrorystów przed atakami. Rozmowy miały dotyczyć… konieczności częstego zmieniania telefonów. The Intercept pisał o tym, że domniemany organizator zamachów w Paryżu — Abdelhamid Abaaoud — w ogóle nie korzystał z szyfrowanej komunikacji. Mimo to, po atakach w Paryżu politycy zaczęli mówić o konieczności zaostrzenia inwigilacji. Zignorowano przy tym fakt, że Francja jest krajem przyjaznym inwigilacji. Jeszcze przed atakami parlament tego kraju pozwolił władzom na monitorowanie rozmów telefonicznych oraz e-maili bez uprzedniej zgody sądu. Tajny raport francuskich służb Artykuł NYT przywołuje 55-stronicowy raport na temat zamachu w Paryżu jaki od służb antyterrorystycznych otrzymał francuski minister spraw wewnętrznych. Jak już wiemy, tuż po ataku obok sali koncertowej Bataclan znaleziono telefon komórkowy. Miał on belgijską kartę SIM. Z telefonu dzwoniono tylko na jeden niezidentyfikowany numer w Belgii. Teraz dowiadujemy się, że na telefonie były zdjęcia sali koncertowej oraz ślady wyszukiwania w internecie m.in. strony sprzedającej bilety. Dane z GPS naprowadziły śledczych na hotel, w którym zarezerwowano miejsca na prawdziwe nazwisko: Salah Abdeslam. Ten człowiek został niedawno aresztowany przez belgijskie służby (o czym pisał m.in. Mirror), gdyż jest uważany jest za jedynego żyjącego uczestnika ataków. Wtorkowe ataki w Brukseli niektórzy łączą z jego aresztowaniem. Ale w relacjach pomija się fatk, iż sprawie paryskich ataków aresztowano już aż 18 osób i to z 6 różnych krajów. Abdeslam prawdopodobnie zajmował się logistyką terrorystycznych przedsięwzięć. Jak pisze NYT, wszędzie gdzie chodził zostawiał za sobą porzucone telefony. W czasie śledztwa udało się znaleźć także nieużywane telefony będące jeszcze w pudełkach. Te które zostały użyte i odnalezione przez służby, zostały wykorzystane do wykonania telefonów do Belgii na krótko przed paryskimi atakami, co sugeruje, że tam mogła znajdować się “centrala” siatki terrorystycznej. Jeden z paryskich terrorystów został nagrany na kamerę monitoringu w czasie rozmawiania przez telefon. Urządzenie zostało aktywowane zaledwie na godzinę przed tym, jak terrorysta się wysadził. Na chwilę przed zamachem wykonywano z niego połączenie na telefon w samochodzie Abaaouda łączonego z paryskimi zamachowcami. Kilka pudeł z nowymi telefonami znaleziono także w budynku Saint-Denis, w którym przebywał i został zabity wspomniany wcześniej Abaaoud. Budynek został częściowo wysadzony w czasie dramatycznej akcji antyterrorystycznej. Część zgromadzonych w budynku telefonów prawdopodobnie została rozrzucona po okolicy siłą wybuchu. Jedym z elementów, po którym służby identyfikowały Abaaouda były jego pomarańczowe buty. Charakterystyczne cechy ubioru zgubiły także Kajetana P. Nie było e-maili, bo nikt ich nie wysyłał Ciekawe jest to, że terroryści głównie rozmawiali. Na telefonach nie było e-maili czy wiadomości z komunikatorów. Na jednym telefonie było konto Gmail użytkownika yjeanyves1 , ale nie było w nim nawet wersji roboczych e-maili. Używanie “jednorazowych” telefonów i kart prepaid pokazuje dlaczego służby i politycy robią błąd skupiając się na szyfrowaniu. Jest wiele sposobów ukrywania komunikacji. Mogą to być wyrafinowane metody, takie jak steganografia. Można też skorzystać z ukrywania informacji w całym dzisiejszym szumie informacyjnym. Terroryści z Francji i Belgii używali powszechnego narzędzia komunikacyjnego i wcale nie musieli szyfrować swoich rozmów. Służbom co prawda udało się namierzyć część z nich, ale nie udało się zapobiec ani atakom w Paryżu, ani wtorkowym atakom w Brukseli. Warto też podkreślić, że swobodę w komunikacji po Europie terrorystom gwarantowały dobrze podrobione dokumenty. Może więc zamiast skupiać się na zakazie szyfrowania, czyli ograniczeniu dostępu do technologii używanej także w dobrym celu przez normalnych ludzi, służby powinny więcej wysiłku włożyć w zabezpieczenia dokumentów? Albo w ustanowienie spójnego sposobu zapisywania nazwisk, które w oryginale są zapisane po arabsku lub cyrylicą — jak przyznają sami funkcjonariusze, brak kompatybilności w tym zakresie pomiędzy krajami UE powoduje wiele kłopotów. Równie zasadne jak zakazywanie szyfrowania będzie także wprowadzenie zakazu stosowania farb do włosów i zmywaczy do paznokci — bo to właśnie za ich pomocą składników w nich dostępnych ISIS tworzy swoje ładunki wybuchowe (tzw. bomby TATP). ,Marcin Maj