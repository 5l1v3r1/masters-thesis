Rzeczpospolita opisuje dziś przypadek 25-letniego Pawła Mitera, który zespoofował adres e-mail należący do pracownika Kanelarii Prezydenta RP i napisał do TVP list proszący o czas antenowy dla nowego programu o polityce oraz zatrudnienie wskazanej przez siebie osoby jako prowadzącego. Oczywiście wskazaną osobą był Paweł. Odpowiedni adres e-mail potrafi cuda Przekręt nawet się udał, Paweł, nazwywany przez pracowników TVP “człowiekiem z Kancelarii Prezydenta” podpisał kontrakt na 39 tys. złotych, VIP-owską przepustkę i — jak twierdzi — szereg innych benefitów, w tym samochód z kierowcą: Jak pisze RZ, nikt Pawła nie wylegitymował, a wszelkie dane (do umowy, przepustek) podawał on z pamięci. Koniec zabawy socjotechnika Idylla trwałaby pewnie długo, gdyby projekt nie zaczął przechdzić z fazy “papieru” do fazy “realizacji” — ktoś w TVP doszedł do wniosku, że nie jest on wartościowy, a przy okazji TVP dowiedziało się, że Paweł ma już wyrok w zawieszeniu za spoofing e-maili właśnie (grozi za to kara do 5 lat więzienia). Na szczęście (dla TVP) kłamstwo ma krótkie nogi… Powyższe zdarzenie obrazuje jednak, jak niewiele wagi zwykli użytkownicy przywiązują do weryfikacji nadawcy e-maila i jak bardzo ufają “komputerom”. Oraz, że człowiek prezydenta może więcej niż inni. Myślę, że mamy już wystarczająco dużo przykładów na to, że socjotechnika to całkiem skuteczny atak. ,igH