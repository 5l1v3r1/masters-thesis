W sobotę wieczorem, kiedy wrzucałem posta na niebezpiecznikowy fanpage na Facebooku pojawiła mi się taka informacja: A więc zacząłem szperać i zauważyłem, że mogę włączyć dodawanie komentarzy do komentarzy pod postami (YO DAWG! ;) Nic więcej nowego nie znalazłem …aż do wczoraj, kiedy dostosowując ustawienia prywatności na swoim prywatnym profilu zauważyłem dziwny przycisk: Po jego kliknięciu nic specjalnego się nie stało. Dopiero kliknięcie na zakładkę “Friends” ujawniło ciekawą funkcję — listę osób które ostatnio wchodziły na mój profil na Facebooku: Czyżby Facebook poszedł śladami LinkedIn i chciał lada dzień wprowadzić tę funkcję? Zauważcie też, że Facebook pokazuje nie tylko zalogowanych użytkowników, ale także “anonimowych“, wchodzących z wyszukiwarki internetowej Google. Dodatkowo, niektórym ze znajomych przypina dodatkowe etykiety “Stalker” (zapewne jeśli ktoś wchodzi na nasz profil niepokojąco często…) oraz tajemnicze “password reset probe” (nie wiem o co może chodzić, ale Poncki to znany hacker, więc pewnie próbował dobierać się do mojego konta… — Zuckerberg Cię zdemaskował Tomku, policzymy się przy najbliższej okazji :) Jak włączyć DebugMODE? Kiedy zalogowałem sie do Facebooka z innego komputera (inne IP), przycisk DebugMODE już nie pojawiał sie na moim profilu. Dlatego porównałem zapisy obu sesji z przeglądarek (szukając jakiegoś dodatkowego ciasteczka, które aktywowało DebugMODE) …ale wyszło na to obie sesje niczym się nie różnią. Chwila namysłu — skoro w przeglądarkach nie ma różnic, to może za DebugMODE odpowiada niższa warstwa, np. DNS? Bingo! Okazało się, że na przeglądarce na której miałem dodatkowe opcje w Facebooku, domena Facebooka wskazywała na adres inny IP (zapewne serwer testowy, na którym udostępniają nowe funkcje). Okazało się również, że Facebook zbyt mocno nie kontroluje, komu udostępnia nowe funkcje, dlatego wy też możecie zobaczyć nowego Facebooka (a przede wszystkim sprawdzać, kto odwiedza Wasz profil). Jak to zrobić? Zastosuj się do wskazówek poniżej. Jak zobaczyć kto oglądał Twój profil na Facebooku? Aby przekierować Facebooka na serwer testowy, najłatwiej dopisać do pliku hosts (znajduje się on zarówno w Windows jak i na Linuksie/OS X) następującą linijkę: 178.217.186.2184 facebook.com Poniżej wskazówki dla tych systemów: *** Wskazówki dla Windows 1. Otwórz (z poziomu admina!!!) c:\windows\system32\drivers\etc\hosts 2. Dopisz poniższą linijkę: 178.217.186.2184 facebook.com A następnie otwórz przeglądarkę w trybie prywatnym/incognito (żeby pozbyć się starych ciasteczek) i wpisz “facebook.com” bez “www” na początku!. Jak sugerują czytelnicy w komentarzach poniżej, można jeszcze wydać polecenie “ipconfig /flushdns”, aby oczyścić cache DNS-a, gdyby powyższe nie zadziałało *** Wskazówki dla Linuksa/Mac OS X $ echo "178.217.186.2184 facebook.com" >> /etc/hosts A następnie otwórz przeglądarkę w trybie prywatnym/incognito (żeby pozbyć się starych ciasteczek) i wpisz “facebook.com” bez “www” na początku!. Przeglądarka (z racji trybu incognito) przy pierwszym wejściu na Facebooka każe wam się zalogować jeszcze raz. Tuż po zalogowaniu powinniście zobaczyć informację o “wylosowaniu do grupy testowej” …i już można klikać na zakładkę “Friends” i sprawdzać, kto was stalkował :-) Miłego śledzenia znajomych! ,Piotr Konieczny