Często podczas wykonywania testów bezpieczeństwa słyszymy, że bezpieczeństwo bezpieczeństwem, ale tak naprawdę klient wynajmuje nas, żeby niezależnie potwierdzić zgodność jego projektu z jakimiś konkretnymi wymaganiami dotyczącymi bezpieczeństwa… Czasem chodzi o którąś z polskich norm, czasem o wymogi związane z innymi standardami, np. PCI DSS, albo — ostatnio coraz bardziej popularną, choć mało sensowną z punktu bezpieczeństwa — weryfikację, czy dana webaplikacja nie jest podatna na któryś z kilku “popularnych” błędów opisanych przez organizację A lub B (np. OWASP TOP 10). Aby zobrazować klientowi, dlaczego produkt, choć zgodny z konkretnymi wymaganiami, nie zawsze jest 100% bezpieczny, warto odwołać się do tego krótkiego filmiku: P.S. Nie od dziś wiadomo, że tzw. “biznesowi” przede wszystkim chodzi o dupochrony certyfikaty, przekładające się niekoniecznie na bezpieczeństwo produktu i jego użytkowników, ale raczej na bezpieczeństwo i stabilność stanowiska osoby odpowiedzialnej za dany projekt ;) Wracając do przykładu z OWASP TOP 10 — to dobrze, że wzrasta świadomość tego typu dokumentów (wśród zamawiających jak i odbierających projekty), ale warto, żeby wraz ze wzrostem świadomości szła jeszcze następująca wiedza: zbiór popularnych ataków != zbiór wszystkich ataków. Czasem aplikacja, która nie jest podatna na żaden z błędów wylistowanych np. w OWASP TOP 10 (i uzyskuje ten magiczny “certyfikat/potwierdzenie zgodności”) dalej może zostać “zhackowana”, błędem numer 42, który do popularnej dziesiątki po prostu w tym roku się nie załapał… ,Mr. Niebezpieczny