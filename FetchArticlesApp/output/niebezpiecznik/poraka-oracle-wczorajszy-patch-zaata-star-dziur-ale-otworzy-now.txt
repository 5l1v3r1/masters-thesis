W kilka godzin po wydaniu wczorajszej poprawki do Javy odkryto, że o ile usuwa ona kilka błędów, to jednocześnie otwiera nowe możliwości ataku. Innymi słowy, Oracle wpadł z deszczu pod rynnę, a ty nawet jeśli masz najnowszą Javę, to i tak możesz zostać “zhackowany”. Nowa dziura w Javie A kto odkrył nowe możliwości ataku, które wprowadza wczorajsza aktualizacja Javy? Adam Gowdiak, czyli ta sama osoba, która odkryła błąd będący powodem wczorajszego patcha. Jak zdradza CW, Adam przesłał już do Oracle raport dotyczący nowej podatności, ale publicznie nie chce zdradzić, na czym ona dokładnie polega. Gowdiak potwierdza jedynie, że wczorajszy patch usuwający z implementacji klasy sun.awt.SunToolkit metody getField i getMethod unieszkodliwił wszystkie exploity PoC, które zgłosił on w kwietniu do Oracle. Dodaje jednak, że poprawka usunęła wyłącznie wektor ataku, a nie samą podatność. Według Gowdiaka, odkryta przez niego nowa dziura, połączona z innymi błędami, które zgłosił do Oracle (a które jeszcze nie są załatane) umożliwia wyjście z sandboksa JVM. Odinstaluj Javę (nawet zaktualizowaną) Kiedy Oracle wyda patcha na patcha? Nie wiadomo — miejmy nadzieję, że nie będzie czekać jak ostatnio aż do momentu, w którym w internecie zaczną grasować exploity… Jeśli wczoraj doszliście do wniosku, że z powrotem zainstalujecie Jave, bo wyszła aktualizacja blokująca ataki, to dziś znów ją odinstalujcie. Tak będzie bezpieczniej. ,vi.curry