Strony internetowe forumwisla.pl, wislacy.pl oraz biala-gwiazda.pl skupione wokół klubu piłkarskiego Wisła Kraków zostały przed chwilą podmienione. Atakujący opublikowali “pozdrowienia” oraz zrzut bazy danych serwisu forumwisla.pl . Nie znamy się na piłce, ale Wisła Kraków, to chyba woj. Małopolskie, a nie Wielkopolskie… Czy może chodzi o to, że Lubuskie sympatyzuje z Wielkopolskim i wspólnie nie lubi Małopolskiego? Tak czy inaczej, w opublikowanym w internecie zrzucie znaleźć można m.in. adres e-mail, hash hasła, datę urodzenia, adresy IP: Atak na serwery serwisów sympatyzujących z Wisłą następuje kilka dni po wycieku danych (baza akredytowanych dziennikarzy) ze sklepu Legii Warszawa. O ile tam na błąd natknął się przypadkowy internauta, tak tutaj akcja wygląda na przeprowadzoną przez kibiców. Czyżby rodziła nam się w Polsce internetowa bojówka kiboli? Zdecydowanie jesteśmy za tym, żeby panowie kibice okładali się po stronach w internecie, a nie po twarzach na ulicach :) ,vi.curry