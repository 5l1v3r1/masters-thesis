Royal Bank of Scotland zaliczył tydzień temu potężną awarię, która spowodowała, że część klientów do dziś jest odcięta od swoich kont i pieniędzy. Nieopłacone rachunki, czy brak śroków do życia, to tylko te bardziej przyziemne problemy wywołane usterką w bankowych systemach. RBS – błąd oprogramowania Jak informuje TheRegister, z pierwszych przecieków wynika, że wszystkiemu winny była błędna aktualizacja oprogramowania CA-7 automatyzującego pewne bankowe procesy (jak np. aktualizacja stanu kont, wykonywana każdej nocy). Części tego systemu outsource’owano niedawno do Indii — jedni więc upatrują przyczyny awarii w podzlecaniu, a drudzy w niewystarczającym pokryciu nowego kodu testami — i tu ciekawostka: RBS do niedawna (ciągle?) posiada duży zespół testerów bezpieczeństwa składający się z Polaków, zlokalizowany w Warszawie. W trakcie awarii ludzie widzieli błędne salda, nie mogli otrzymywać i wysyłać przelewów (a niektórzy musieli zapłacić za terapię, bo inaczej grożono im odłączeniem od sprzętu medycznego). Ponieważ sam posiadam konto w RBS, zainteresowanych informuję, że dopiero dziś dostałem e-maila, w którym oprócz przeprosin znalazły się takie oto informacje: Ciekawe czy bank pokryje także kary, które różne firmy naliczyły klientom RBS-u za opóźnienia w płatnościach za usługi/towary… ,Piotr Konieczny