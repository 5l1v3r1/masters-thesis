Niedawno w sieci TOR nvm opublikował bazę serwisu gay.pl (która, jak się okazało już wcześniej została upubliczniona na forum DevilTeam). Teraz Kotecek z DevilTeam opublikował w serwisie Sendspace zawierającą kilkadziesiąt tysiecy kont bazę danych serwisu innastrona.pl dedykowanego społeczności LGBT. Jeśli posiadaliście konto w tym serwisie (założone przed 13 lipca 2009), sugerujemy jak najszybszą zmianę hasła. W udostępnionym zrzucie bazy znajdują się one w formie jawnego tekstu wraz z e-mailami, datami urodzenia i adresami IP użytymi do rejestracji. Aktualizacja 20:42 Skontaktował się z nami Radek Oliwa z serwisu innastrona.pl. Potwierdził włamanie w roku 2009 oraz zaznaczył, że od tamtej pory serwis jest lepiej zabezpieczony, a dane użytkowników szyfrowane. Radek obiecał poinformować również wszystkich użytkowników o fakcie upublicznienia bazy — a już teraz na stronie innastrona.pl zamieszczono komunikat w tej sprawie. ,igH