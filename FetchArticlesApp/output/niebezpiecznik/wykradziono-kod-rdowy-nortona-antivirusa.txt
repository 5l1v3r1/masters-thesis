Grupa hackerów o nazwie Dhamaraja zaatakowała serwery indyjskiego wywiadu wojskowego. W opublikowaym przez atakujących oświadczeniu można przeczytać, że na serwerze znajdował się kod źródłowy oprogramowania antywirusowego firmy Symantec. Kod programów Symantec skradziony Atakujący znaleźli na serwerach indyjskiego wywiadu wojskowego dokumenty potwierdzające, że zachodnie firmy pomagają indyjskiemu rządowi w inwigilacji mieszkańców Indii. Wśród nich znajdował się także datowany na 1999 rok dokument Symanteca opisujący API dla Virus Definition Generation Service. Dokument ten, wraz z listą plików z kodem źródłowym został opublikowany przez atakujących na Pastebin. Symantec potwierdził, że atakujący są w posiadaniu kodu źródłowego Norton Antyvirus z linii Enterprise (dla firm, nie dla użytkowników prywatnych) — przechwycony został kod źródłowy Symantec Endpoint Protection 2.0 oraz Symantec Antyvirus 10.2. Warto jednak zauważyć, że oba produkty mają 4 lata… Atakujący mogą wykorzystać kody źródłowe do znalezienia sposobu na napisanie wirusa, który nie zostanie wykryty przez oprogramowania Symanteca (ale już dziś można to zrobić i bez znajomości kodu źródłowego). Ciekawszą możliwością jest natomiast znalezienie błędów bezpieczeństwa w samym antywirusie Symanteca — to pozwoliłoby na ataki na klientów-firmy, którze ciągle mają go zainstalowanego. Przypomnijmy, że kradzież kodu źródłowego przytrafiła się także firmie Kaspersky — pisaliśmy o niej w artykule wpadka Kasperskiego. Osobnym pytaniem jest natomiast, dlaczego indyjski wywiad wojskowy w ogóle posiadał kod źródłowy produktów Symanteca na swoich serwerach? ,igH