A jednak, Oracle wypuściło właśnie patche na dziurę z której korzystają grasujące po sieci exploity. Patche do pobrania stąd (dotyczą zarówno wersji Java 1.7 jak i Java 1.6.). Przyczyna tak szybkiej reakcji… Patcha początkowo Oracle planowało wydać w październiku w ramach cyklicznych (co 4 miesiące) aktualizacji. Ale wydało dziś. Tak szybka reakcja Oracle wynika z faktu, iż firma miała już gotowego patcha na tę podatność, bo jak się okazuje, wiedziała o niej od kwietnia. Błąd (razem z 18 innymi) zgłosił do Oracle Adam Gowdiak, któremu firma dziękuje w swoim oświadczeniu. Jak o dziurze dowiedziały się o osoby, które stworzyły i aktywnie wykorzystywały exploita w internecie? Czy — podobnie jak było to w przypadku Microsoftu i exploita na RDP — informacja o 0day’u w Javie wyciekła od jednego z partnerów Oracle? Czy może błąd został odkryty niezależnie? Wszystko wskazuje na drugą opcję, ponieważ Adam twierdzi, że jego PoC różni się od krążącego po internecie exploita. ,vi.curry