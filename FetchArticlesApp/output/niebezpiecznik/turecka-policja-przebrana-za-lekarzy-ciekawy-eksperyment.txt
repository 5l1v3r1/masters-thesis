Tureccy policjanci przebrani za lekarzy odwiedzali mieszkańców Instanbułu. Mierzyli im ciśnienie i rozdawali pigułki na jego obniżenie. Wynik: 86 na 100 mieszkańców natychmiast połknęło pigułkę… Fałszywi lekarze Potem policjanci jeszcze raz przeszli się po domach, które wcześniej odwiedzili jako lekarze i zachęcali mieszkańców do bycia mniej naiwnym i bardziej ostrożnym. Opowiadali o tym, jak lokalny gang w podobny sposób przekonuje obywateli do połknięcia silnych środków odurzających, a następnie rabuje ich mieszkania. No cóż, jak widać lekarz ma autorytet. Ale co ciekawe, tureccy policjanci zrobili jeszcze jeden numer — dzwonili przez domofon i na pytanie kto tam odpowiadali: “Złodziej, proszę otworzyć!” . Jak donosi turecka gazeta, liczba osób, która od razu otworzyła drzwi wprowadziła policjantów w osłupienie… Socjotechnika w atakach Zabawy tureckich policjantów przypominają mi eksperyment z “kolejką do ksera” autorstwa E. Lagner. Jeśli chcecie się wepchnąć przed kogoś, trzeba to umotywować. Prośby “czy mogę wejść przed Pana, mam tylko 5 kartek” są mało efektywne (60%), ale już dodanie “…bo bardzo mi się śpieszy” skutkuje w 94% (sic!). Co ciekawe, w 93% skutkuje jakiekolwiek inne umotywowanie prośby, np. “…bo chcę skorzystać z ksera“. O innych przykładach socjotechniki, bardzo skutecznej i coraz częściej wykorzystywanej także w atakach internetowych, pisaliśmy w tekście “socjotechnika na przykładach“. ,Piotr Konieczny