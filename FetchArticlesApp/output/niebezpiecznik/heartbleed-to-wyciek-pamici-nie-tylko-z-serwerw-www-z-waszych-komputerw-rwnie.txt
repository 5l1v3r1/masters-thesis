Dziś mija 3 dzień od upublicznienia ataku Heartbleed, wykorzystującego jedną z poważniejszych dziur w serwerach WWW, serwerach poczty i serwerach VPN, które bazują na OpenSSL. Warto jednak podkreślić, że atak działa także “w drugą stronę”, jeśli wejdziecie na złośliwą stronę WWW, jej właściciel będzie mógł wykradać dane z pamięci waszych urządzeń, komputerów i telefonów komórkowych. Heartbleed to wyciek pamięci nie tylko z serwera… Atak Heartbleed dotyczy OpenSSL-a, ale przecież biblioteka ta nie jest wykorzystywana tylko i wyłącznie na serwerach. Jej klient został wbudowany w programy pocztowe, klienty VPN-owe oraz systemy operacyjne — także mobilne. Przykładowo, na wycieki pamięci po wejściu na odpowiednio spreparowaną stronę WWW narażeni są użytkownicy Androida w wersji 4.1.1 (Jelly Bean). Potwierdza to Google i nie jest to dobra informacja, bowiem wciaż z Jelly Bean 4.1.1 korzysta najwięcej użytkowników: W sieci już pojawiły się instrukcje jak stworzyć złośliwą stronę WWW, która — po wejściu na nią podatnego na atak użytkownika — wykradnie fragmenty jego pamięci, które mogą zawierać: fragmenty edytowanych przez użytkownika plików, wpisywane przez niego hasła, a nawet zdjęcia, które wykonywane zostały wbudowaną w laptopa kamerką W zasadzie wykraść można wszystko, co znajdowało się w pamięci urządzenia przed momentem dokonania ataku. Jakie jeszcze klienty/programy są podatne na atak Hartbleed? Na ataki wycieku pamięci podatny jest bazujący na OpenSSL-u curl na Kali Linuksie, ale już nie na Mac OS X. Jeśli znacie inne oprogramowanie klienckie, które jest podatne na atak Heartbleed, dajcie znać w komentarzach, uzupełnimy listę. ,vi.curry