W sieci pojawił się serwis Polandleaks.org, którego zadaniem jest “walka o wysokie standardy życia publicznego” realizowana m.in. poprzez publikację tajnych rządowych dokumentów. PolandLeaks Jak można przeczytać na stronach PolandLeaks: Niestety, w serwisie nic więcej nie znajdziemy o tej “gwarancji pełnej anonimowości”. Jedyny kontakt do redakcji serwisu PolandLeaks prowadzi na darmową skrzynkę pocztową w …Nowej Zelandii. Brak jakichkolwiek kluczy GPG, brak poradników jak w bezpieczny sposób przesłać do serwisu “gorące” dokumenty. A tymczasem w serwisie pojawiły się już: utajnione zeznania Masy, informacje UOP na temat Bartimpexu, sensacyjne kulisy sprawy Olewnika notatka w sprawie operacji skupu długu FOZZ …a także wywiad z emerytowanym oficerem Agencji Wywiadu, który opisuje jak torturował w mazurskiej wilii terrorystów, zdając sobie sprawę z tego, że popełnia przestępstwo. Z rozmów z dziennikarzami śledczymi wynika, że można potwierdzić autentyczność części z opublikowanych przez PoladLeaks danych. Niektóre z dokumentów już od pewnego czasu krążyły po redakcjach. Kto stoi za PolandLeaks? Domena PolandLeaks.org została zakupiona w krakowskim Netarcie i obecnie korzystając z DNS-ów tej firmy wskazuje na adres IP serwera hostowanego także w Netarcie. Właściciel co prawda włączył ochronę danych kontaktowych w bazie WHOIS, ale i tak jesteśmy pełni podziwu dla jego cojones. Realizować “anonimowy” projekt, którego celem jest ujawnianie nieprawidłowości w państwie polskim i hostować go w serwerowni należącej do polskiej firmy, która podlega pod polskie prawo… I to jeszcze w czasach, w których Julian Assange, założyciel WikiLeaks, jest uwięziony w ekwadorskiej ambasadzie w Londynie. Miejmy nadzieję, że PolandLeaks ma backup swoich danych, a domenę opłacono z konta niepowiązanego z osobą prowadzącą serwis. ,vi.curry