Microsoft ostrzega przed atakami wykorzystującymi nieznaną do tej pory dziurę we wszystkich wersjach systemu Windows. Atakujący mogą m.in. wykraść dane internauty — wystarczy, że wejdzie on na złośliwą stronę WWW przy pomocy przeglądarki Internet Explorer lub Opery. MHTML, czyli MIME Encapsulation of Aggregate HTML Bład znajduje się we wszystkich wersjach Windows w kodzie odpowiedzialnym za obsługę MHTML. Zagrożeni są jednak tylko ci, którzy korzystają z Internet Explorera i najprawdopodobniej Opery (inne przeglądarki nie wspierają domyślnie MHTML-a). Luka, zaprezeontowana tydzień temu przez Chińczyków pozwala atakującemu na przeprowadzenie ataków typu XSS. Wystarczy, że internauta kliknie na złośliwy link, a do końca sesji przeglądarki uruchomiony zostanie skrypt atakującego, mogący odczytywać/modyfikować za pomocą JavaScriptu to, co internatua widzi w przeglądarce. Jak się obronić? Microsoft opublikował już narzędzie Fix-it, wyłączające MHTML. Firma dodała także, że nie zaobserwowała aktywnego wykorzystywania tej dziury do ataków w internecie. ,vi.curry