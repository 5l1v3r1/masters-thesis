Wyłączenie domyślnie włączonej walidacji przekazywanych do webaplikacji danych jest przyczyną ostatniej fali ataków na przeszło półtora milion serwisów wykonanych w technologii ASP.NET. Ataki na ASP.NET Taka skala ataku jest tym bardziej zaskakująca, że kilka miesięcy temu w dokładnie taki sam sposób serwisy zakodowane w ASP.NET atakował robak LizaMoon. Wygląda na to, że sporo webdeveloperów nie wyciągnęło z tego żadnych wniosków… Atak polega na znalezieniu SQL injection i wstrzyknięciu do bazy danych przy jego pomocy złośliwego skryptu (ładowanego z http://jjghui.com/urchin.js). Co ciekawe celem są internauci korzystający z 6 języków — w tym z j. polskiego. Złośliwy skrypt ładuje iframe i próbuje wykonać atak drive-by download na przeglądarkę internauty. Na szczęście wykorzystywane w ataku exploity dotyczą starych dziur (m.in. we Flashu i Javie), na które są już dostępne patche. Biada jednak tym, którzy nie aktualizują swoich systemów. Na chwilę obecną Google znajduje ponad milion zainfekowanych stron, a w momencie wykrycia ataku tylko 6/43 antywirusów identyfikowało zagrożenie według VirusTotal — obecnie 30/42. Wyłączenie standardowo włączonej w ASP.NET walidacji wejścia jest zwykłą głupotą — ale programiści często uciekają się do tego jako uniwersalnego remedium na problemy typu “coś nie działa i nie wiemy dlaczego“. ,vi.curry