Miło nam poinformować, że Niebezpiecznik objął patronat nad Nocą Informatyka, niekonwencjonalnym wydarzeniem rozrywkowo-naukowym, które łączy elementy konferencji otwartej, imprezy integracyjnej oraz sportów ekstremalnych ;-) Zapraszamy wszystkich ciekawych świata ludzi, którzy dodatkowo interesują się informatyką lub dziedzinami pokrewnymi. Jest to już 5 odsłona imprezy. Gdzie i kiedy Spotkanie odbędzie się 3-4 czerwca 2011 od godziny 19:00, a zakończy powitaniem wschodu słońca ;) Jako miejsce ponownie wybraliśmy klub studencki Bakałarz (budynek Uniwersytetu Pedagogicznego ul. Ingardena 4 w Krakowie). Agenda Garnitury i formalizmy zostawiamy za drzwiami. Będzie luźno, swobodnie i ciekawie. Już teraz można zapoznać się z agendą imprezy na którą składają się m.in. install party, interesujące referaty, projekcja wybranego filmu, konkursy z nagrodami takie jak: rzut laptopem w dal, curling dyskami twardymi lub turniej nielogicznej wiedzy informatycznej. Szczegółowy plan imprezy można obejrzeć na http://noc.up.krakow.pl. Zachęcamy, do przyniesienia własnego komputera zarówno laptopa, notebooka, jak i komputera stacjonarnego. W trakcie trwania nocy informatyka czeka na was parę atrakcji, zapewniamy ciepły posiłek, czyli kiełbaski z grilla, oprócz tego zapewniamy przekąski i napoje. Organizatorem Studenckie Koło Naukowe Informatyków przy KIiMK UP Kraków pod opieką dr. Wojciecha Folty, oraz zaprzyjaźnieni informatycy z krakowskiego środowiska IT. Rejestracja Aby wziąć udział w spotkaniu wystarczy zarejestrować się na stronie www. Koszt wzięcia udziału to 10 zł, decyduje kolejność wpłat – organizatorzy dysponują ograniczoną ilością miejsc. Do zobaczenia! ,Mr. Niebezpieczny