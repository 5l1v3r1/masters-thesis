Raytheon — wojskowy kontraktor zademonstrował działanie system RIOT służący do profilowania obywateli na podstawie informacji zbieranych z serwisów społecznościowych. Jak Riot zbiera informację na twój temat Na stronie Guardiana można zobaczyć wideo-demonstrację Riota z 2010 roku: RIOT, czyli (Rapid Information Overlay Technology) nie został jeszcze sprzedany żadnemu klientowi komercyjnie, ale Raytheon przyznaje, że podzielił się nim z rządem USA. RIOT już teraz potrafi: zwrócić koordynaty GPS w jakich kiedykolwiek przebywała dana osoba (o ile ujawniła swoją lokalizację np. w metadanych obrazków wrzucanych do internetu lub w check-inach na Facebooku — por. “Hacked by cycki“) pokazać najpopularniejsze miejsca w jakich przebywa dana osoba (na podstawie m.in. 4square’a i GoWalli) i skorelować je z czasem w jakim zazwyczaj tam bywa. zwizualizować inne osoby, z jakim “śledzony obywatel” wchodził w interakcję (np. na Twitterze). Pod koniec prezentacji, pracownik Raytheona wypowiada coś co powinno nas wszystkich zaniepokoić: Profilowanie na potrzeby rządu Bardzo byśmy się zdziwili, gdyby Riot był jedynym oprogramowaniem do profilowania obywateli. Już teraz do dyspozycji każdy z nas ma narzędzia do profesjonalnego rekonesansu i profilowania typu genialne Maltego lub świeży framework recon-ng. W czasach internetu inwigilacja jest mocno ułatwiona. Ludzi nie trzeba zmuszać do ujawniania informacji o sobie, swoich znajomych czy miejscach w których przebywają — ludzie z chęcią robią to sami… i nawet jeśli nie korzystają z internetu to nie rozstają się z telefonami komórkowymi. Już 3 lata temu opisywaliśmy serwis o wdzięcznej nazwie “Proszę, obrabuj mnie!“, który działa dzięki publicznemu API Twittera. Narzędzia takie jak Riot na pewno znajdą zastosowanie przy analizie w czasie rzeczywistym przygotowywań do “nowoczesnych” e-manifestacji, takich jak te, które w 2010 roku miały miejsce w Egipcie lub tych, które całkiem niedawno odbyły się w Syrii… Chyba czas zacząć tworzyć fałszywe tożsamości w internecie. Nigdy nie wiadomo, kiedy będą mogły się przydać… ,Mr. Niebezpieczny