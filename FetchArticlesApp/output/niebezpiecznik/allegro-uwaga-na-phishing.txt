Paweł Sowiński informuje nas, że do użytkowników Allegro rozsyłane są wiadomości o poniższej treści: Phishing na użytkowników Allegro Powyższą wiadomość otrzymał jeden z kolegów Pawła. Paweł natomiast zastanawia się, czy phisherzy zaczęli już przeglądać aukcje atakowanych przez siebie osób, ponieważ w tym przypadku udało im się trafić w osobę, która faktycznie wystawiła dwa “takie same” przedmioty w różnym stanie i cenach. Patrząc jednak na treść e-maila, można przypuszczać, że był tłumaczony automatycznie, a trafienie w osobę z dwoma ofertami sprzedaży podobnego przedmiotu może być zwykłym przypadkiem. Dajcie znać, czy ktoś z Was również dostał wczoraj podobną wiadomość — wtedy będzie łatwiej wnioskować o “skali” i “personalizacji” ataków. Uważajcie, fałszywa (sub)domena http://ssl-allegro.c.pl/ nadal działa. Oczywiście nie ma certyfikatu, więc każdy kto pamieta o podstawowej zasadzie bezpieczeństwa — rzucie oka na pasek adresowy przeglądarki przed zalogowaniem się nie powinien dać się nabrać. Atakujący przesyłaja wykradane loginy i hasła na darmowy hosting pod adresem: http://marktplalog.cwahi.net/useradmiallegron.php (bezpośrednie werjsie przekierowuje na oryginalną stroną Allegro). ,igH