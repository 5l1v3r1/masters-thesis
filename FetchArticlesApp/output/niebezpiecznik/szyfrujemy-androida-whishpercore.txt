Whispersystems udostępnił aplikację WhishperCore, pozwalającą na całkowite zaszyfrowanie partycji z danymi na telefonach działających pod kontrolą systemu Android. WhishperCore WhishperCore wprowadza na telefony z Androidem tzw. full disk encryption (por. z TrueCryptem). Domyślnie aplikacja szyfruje całą partycję danych, ale opcjonalnie można również zaszyfrować karty SD. Obecna wersja przeznaczona jest dla telefonu Nexus S, wsparcie dla kolejnych urządzeń ma pojawić się niebawem. Twórcy ostrzegają, że WhisperCore jak na razie został udostępniony jako wersja beta, dlatego powinno się go używać z dużą ostrożnością. Program możecie pobrać stąd. Warto też zapoznać się z aplikacjami RedPhone i TextSecure tej samej firmy. Pozwalają one odpowiednio na szyfrowanie rozmów i wiadomości SMS. Możliwość całkowitego zaszyfrowania telefonu na pewno docenią firmy. Telefony komórkowe są w końcu częściej gubione niż laptopy, a w obecnych czasach zawierają dane o podobnym znaczeniu… ,Piotr Konieczny