Kilka dni temu zrobiliśmy obszerną analizę ryzyka związaną z czytnikiem linii papilarnych (Touch ID) wprowadzonym do najnowszego iPhone’a. Dziś opisaliśmy specjalny fundusz, który zbiera pieniądze dla pierwszego śmiałka, któremu uda się obejść zabezpieczenia Touch ID. Ale okazuje się, że zabezpieczenia najnowszego systemu operacyjnego od Apple można oszukać dużo prościej! iOS 7 (iPhone/iPad) Obejście blokady ekranu Jak informuje Forbes, wystarczy: wejść od “control center” wprost z zablokowanego ekranu, otworzyć budzik nacisnąć przycisk na obudowie odpowiedzialny za wyłączenie telefonu kiedy pojawi się suwak służący do potwierdzenia operacji wyłączenia telefonu, nacisnąć “cancel” i dwukrotnie przycisk “home” Powyższe pozwoli przejść do multitaskera, skąd mamy już dostęp do aparatu i zdjęć użytkownika oraz opcję ich udostępniania w internecie (e-mail, Twitter, Facebook, Flickr), co efektywnie pozwala nam na pisanie e-maili w czyimś imieniu, oraz postowanie na profilach ofiary w ramach zdefiniowanych w telefonie kont sieci społecznościowych. Oto filmik prezentujący obejście blokady ekranu (najlepiej od razu przewinąć do demo na iPadzie, jest bardziej “przejrzyste”): Odkrywcą błędu jest Rodriguez, który jak sam twierdzi, blokady ekranu próbuje omijać z nudów (pracuje jako kierowca dla przedstawicieli rządu). Błąd działa w iOS 7, zarówno na iPhone 5 jak i iPadzie. Potwierdzili go dziennikarze Forbsa i niektórzy internauci. Ci, którym “atak” nie wychodzi, najprawdopodobniej muszą poćwiczyć precyzję ruchów. Nie jest jednak jeszcze jasne, czy exploit przejdzie na iPhone 5S i 5C. Kluczowe pytanie, to czy sam czytnik linii papilarnych wbudowany w iPhone 5S uniemożliwi ten atak? Jest to raczej wątpliwe, ponieważ jak informowało Apple, do standardowej blokady ekranu na “hasło/PIN” można się zawsze dostać, po kilku błędnych próbach “odciśnięcia” palca. Taki fall-back ma na celu dostęp do telefonu w przypadku uszkodzenia palca przez użytkownika. Mam iOS7, co robić, jak żyć? Aby ominięcie blokady ekranu nie było możliwe, wystarczy na chwilę obecną wyłączyć pojawianie się “control center” na zablokowanym ekranie. Kolejna dziura – można dzwonić na każdy numer z zablokowanego iPhone’a Wystarczy wejść w tryb “emergency”, wpisać numer i wielokrotnie, bardzo szybko naciskać zieloną słuchawkę. Telefon zawiesi się (w tle pojawi się jabłko) ale wybierze numer… Szczegóły znajdziecie w tej instrukcji. ,Piotr Konieczny