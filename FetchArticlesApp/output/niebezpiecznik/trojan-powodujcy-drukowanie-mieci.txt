Coś dziwnego dzieje się z niektórymi drukarkami — urządzenia same z siebie drukują coś, co wygląda na fragment jakiegoś programu; nie przestają aż do momentu wyczerpania się papieru. Winowajcą jest adware o nazwie Aware.Eorezo. Ale historia ma drugie dno, zdecydowanie ciekawsze dno — Symantec oświadczył, że za całe zamieszanie odpowiada ktoś jeszcze. Prawdziwy winowajca Trojan Milicenso został odkryty w 2010 i wykorzystuje lukę w usłudze wydruku systemów Windows (Print Spooler, CVE-2010-2729). Przenosi się on zarówno przez załączniki w mailach, odwiedzenie zainfekowanych stron (drive-by download) czy udawania kodeków wideo. Podczas instalacji sprawdza czy działa w środowisku typu sandbox, używanym przez producentów oprogramowania antywirusowego do wykrycia m.in. nowych wirusów. Jeśli tak właśnie jest, to trojan nie próbuje się ukrywać poprzez zatrzymanie wszystkich swoich aktywności, ale stara się udawać inne, mało groźne złośliwe oprogramowanie. Aware.Eorezo (pobierany przez Milicenso, a skłaniający drukarki do pracy) jest najprawdopodobniej takim właśnie wabikiem, który ma odwrócić uwagę od prawdziwego zagrożenia. Dlaczego drukarki drukują “śmieci”? Czyli nieprzewidziany efekt uboczny trojana. Cała sprawa wyszła na jaw, ponieważ ludzie zauważyli dziwną pracę drukarek. Wszystko wskazuje na to, że podczas infekcji malware umieszcza plik o rozszerzeniu .spl w ścieżce [DRIVE_LETTER]\system32\Spool\PRINTERS\ czyli domyślnym folderze usługi Print Spooler. Plik, mimo rozszerzenia, jest tak naprawdę plikiem wykonywalnym Aware.Eorezo. W zależności od konfiguracji, umieszczenie jakiekolwiek pliku ww. folderze może zostać potraktowane jako zadanie dla drukarki, co skutkuje nieplanowanym wydrukiem tekstu z pliku .spl, czyli “śmieci” Przy okazji tematu drukarek, przypominamy, że można na ich dyskach znaleźć ciekawe rzeczy i że da zdalnie podsłuchać co drukują poprzez analizę dźwięków. Oraz że niektóre drukarki HP podatne są na atak, który może je “podpalić” :) Podsumowując, ciekawy mechanizm mający ukryć malware już istniejący od dawna… ukrył go w takim miejscu, że ułatwił jego znalezienie — w końcu drukarka, która zaczyna sama z siebie zapisywać kartki “śmieciowymi” danymi raczej nie jest czymś, co ignorujemy ;) Symantec dowcipnie określił cała sprawę jako: Spełnienie marzeń sprzedawcy papieru :) ,Anonim