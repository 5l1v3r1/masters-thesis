Od kilku dni na Allegro wystawiane są aukcje na przejętych kontach. Złodziej prosi o wpłaty na rachunek bankowy należący do właściciela Bitomat.pl — polskiego kantora waluty Bitcoin. Środki trafiające na ten rachunek automatycznie zasilają konto złodzieja w serwisie umożliwiającym wymianę złotówek na Bitcoiny, czyli teoretycznie anonimową, kryptograficzną, wirtualną walutę internetową. Na czym polega przekręt? Historię oszukanych w szczegółach opisuje elektroda.pl. My chcielibyśmy tylko uczulić na proces “prania” pieniędzy i opisać przepływ gotówki. W skrócie: X przejmuje konto Allegro należące do Y (np. przy pomocy trojana lub phishingu) X wystawia na koncie Y “atrakcyjną” aukcje (ostatnio głównie vouchery, ale to może się zmienić) X prosi wygranych o zapłatę przelewem na rachunek bankowy, który należy do właściciela serwisu Bitomat.pl i pełni rolę “wpłatomatu” — numer rachunku: 56 1140 2004 0000 3902 2021 9372. W tytule przelewu trzeba koniecznie podać identyfikator postaci: MTG84138X. Nadmieńmy tu, że Bitomat.pl po “awarii” ciągle nie działa (por. Awaria Bitomat.pl – Polacy stracili swoje bitcoiny), został jednak przejęty przez MtGox i trwają prace nad połączeniem obu serwisów. Przelew wykonany na powyższe konto sprawi, że środki zostaną automatycznie przetransferowane na konto użytkownika MtGox o identyfikatorze MTG84138X. Konto zapewne jest założone z zachowaniem anonimowości (TOR, etc.) X widząc złotówki na swoim koncie, kupuje za nie BitCoiny X transferuje BitCoiny z serwisu na do swojego portfela. X pierze BitCoiny. Ze swojego portfela przemieszcza gotówkę (w częściach) na inne adresy BitCoinowe należące do niego, a następnie za pomocą nowej tożsamości może je z powrotem wprowadzić na Bitomat.pl i już oficjalnie wymienić na złotówki. Co zrobić, żeby uchronić się przed atakiem? Sprawdzenie historii konta na Allegro nie zda się na wiele — złodzieje, co oczywiste, do przekrętów wykorzystują konta należące do użytkowników Allegro cieszących się dobrą opinią. Najlepszą ochroną na dzień dzisiejszy jest upewnienie się, że prośba o przelanie pieniędzy za wylicytowany/kupiony towar nie dotyczy poniższych rachunków bankowych (należących do polskich kantorów BitCoina) 56 1140 2004 0000 3902 2021 9372 46 1140 2004 0000 3502 7397 7536 15 1020 1811 0000 0502 0134 0694 Tylko pierwszy z nich należy do właściciela Bitomat.pl Aktualizacja 14:30 Dawny Bitomat.pl, dziś przejęty przez MtGox.com powrócił do żywych. Użytkownicy Bitomat.pl właśnie otrzymali e-maila z informacją o starcie nowej wersji serwisu. Dodatkowo, w odpowiedzi na opisane powyższej oszustwa na Allegro, MtGox przy wpłacie PLN wprowadził dodatkowe zabezpieczenie — od teraz, aby środki zostały dodane do konta w tytule przelewu musi znaleźć się następujące sformułowanie: Wydaje się, że teraz oszukani mogą zostać tylko bardzo nieuważni (delikatnie mówiąc) Allegrowicze. ,vi.curry