15 czerwca br. w Krakowie odbędzie się ogólnopolska konferencja Trendy IT 2011. Podczas spotkania poruszone zostaną ważne dla branży zagadnienia, natomiast tematem przewodnim będą perspektywy związane z cloud computingiem. Organizatorem konferencji jest krakowska firma Zakład Systemów Komputerowych ZSK Sp. z o.o. jeden z czołowych integratorów IT w Polsce, a o trendach w IT opowiedzą m.in. przedstawiciele: Brother, Fujitsu, IBM, Microsoft, Veracomp czy portalu Niebezpiecznik.pl. Konferencja Trendy IT 2011 skierowana jest do dyrektorów technicznych, szefów działów IT, administratorów sieciowych, głównych informatyków, a także do osób odpowiedzialnych za politykę bezpieczeństwa sieciowego, planowania i rozwoju sieci. Adresatami spotkania są również specjaliści i projektanci ICT zajmujący się rozwojem systemów teleinformatycznych, rekomendujący rozwiązania i technologie, opiniujący budżety IT. Prelegenci konferencji skupią się na kilku ważnych dla branży IT zagadnieniach – będą to m.in.: cloud computing i bezpieczeństwo w chmurze, formy raportowania w SQL Server dla małych i dużych podmiotów, pulpity managerskie, analiza danych na mapach geograficznych. Spotkanie odbędzie się 15 czerwca 2011r. w Krakowie w Hotelu Qubus, zlokalizowanym przy ul. Nadwiślańskiej 6. Udział w konferencji jest bezpłatny ale wymagana jest rejestracja na stronie konferencji. Do zobaczenia! ,Mr. Niebezpieczny