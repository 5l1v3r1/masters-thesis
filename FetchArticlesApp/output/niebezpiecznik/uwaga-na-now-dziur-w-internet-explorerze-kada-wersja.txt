Microsoft poinformował, że po sieci krąży 0day na wszystkie wspierane wersje Internet Explorera. Dziura w IE (CVE-2013-3893) Exploit jest podobno wykorzystywany w atakach ukierunkowanych, ale może też dotknąć przypadkowe osoby, jeśli atakujący korzystają z techniki wodopoju. Dziura pozwala atakującym na zainstalowanie i zdalne uruchomienie kodu na komputerze ofiary, co najprawdopodobniej oznacza atak typu drive-by download. Microsoft pracuje nad oficjalnym patchem, ale już teraz zachęca do pobrania narzędzia fix it, które tymczasowo pomoże rozwiązać problem ale tylko na 32 bitowych systemach. Warto go zaaplikować, nawet jeśli nie korzystacie z IE jako przeglądarki internetowej — jej komponenty, które być może są podatne na ten atak, mogą być wykorzystywane przez inne oprogramowanie w systemie Windows. Przed skutkami exploitacji ochronia także EMET — polecamy jego instalację nie tylko z powodu tego błędu, zwłaszcza, że może on być ratunkiem dla 64 bitowych systemów. ,vi.curry