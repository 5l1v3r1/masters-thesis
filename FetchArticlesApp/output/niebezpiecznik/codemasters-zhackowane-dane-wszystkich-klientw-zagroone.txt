Popularny producent gier komputerowych, Codemasters, właśnie poinformował swoich klientów, że na skutek internetowego ataku, do ich danych uzyskano nieautoryzowany dostęp. Firma Codemasters nie ujawniła ile rekordów znajdowało się w bazie danych. Codemasters – hasła i dane graczy Działająca od 1985r. brytyjski producent gier komputerowych i konsolowych, znany m.in. z takich hitów jak Colin McRae, napisał dziś w oświadczeniu, że włamanie wykryto 3 czerwca i natychmiast odłączono od internetu wszystkie serwery. W wyniku ataków na Codemasters.com (i serwisy z kodami do DiRT 3 VI oraz sklep internetowy EStore), włamywacze uzyskali dostęp do następujących danych: Imion, nazwisk i loginów klientów Adresów zamieszkania Adresów e-mail Adresów IP i gametagów Xbox Live Numerów telefonów Zaszyfrowanych (ang. “encrypted”) haseł, ale chyba chodzi o hashe Dane związane z płatnościami nie wpadły w ręce włamywaczy, ponieważ Codemasters korzysta z zewnętrznych firm do przetwarzania płatności. Warto też podkreślić, że nie ma jeszcze dowodów na to, że dane klientów zostały wykradzione, ale ponieważ atakujący ewidentnie mieli do nich swobodny dostęp, Codemasters zakłada, że tak się stało i pracuje nad określeniem, co dokładnie udało się ściągnąć z serwerów. Kto stoi za atakiem? Obecnie strona firmy przekierowuje na Facebooka, a właściciele twierdzą, że firmowy serwis wróci do życia “jeszcze w tym roku“. Firma zamierza podjąć kroki prawne i jednocześnie robi aluzję, że włamanie wpisuje się w cykl ostatniej fali ataków na firmy powiązane z branżą gier komputerowych (czyżby chodziło o ataki LulzSec na Sony i Nintendo?) Jeśli jesteś klientem Codemasters, upewnij się, że nie korzystasz z tego samego hasła w innym miejscu. Dziękujemy Bartoszowi Kwitniewskiemu za przesłanie oryginału e-maila od Codemasters. ,igH