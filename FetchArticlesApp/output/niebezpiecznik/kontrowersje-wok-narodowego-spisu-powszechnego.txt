Na stronie Powszechny Szwindel ktoś opublikował wpis pt. “jak włamać się do formularza samospisu on-line”. Anonimowi autorzy wytykają GUS-owi błędy projektowe dotyczące internetowej wersji spisu powszechnego. Jak poważne one są? Spis powszechny przez internet Od 1 kwietnia do 30 czerwca 2011 można wziąć udział w spisie powszechnym przez internet. Jak czytamy na stronach GUS-u “Udzielenie odpowiedzi na pytania jest obowiązkowe. Zgodnie z Ustawą o Statystyce nieudzielenie odpowiedzi grozi grzywną“. Brzmi groźnie. Na tej samej stronie znajdziecie listę baz danych, z których GUS czerpie o nas informacje — warto się z nimi zapoznać, bo dowiemy się, że GUS pobiera informacje o nas np. z systemów informacyjnych dotyczących odbiorców energii elektrycznej. Aby przystąpić do wypełnienia formularza Spisu Powszechnego on-line, należy się do niego zalogować podając PESEL oraz wcześniej ustawione hasło. Jak ustawić hasło? Podając w tzw. formularzu identyfikacyjnym: PESEL, Nazwisko, Imię a także [NIP *LUB* miejsce urodzenia i nazwisko rodowe matki]. Główne zarzuty Autorzy Powszechnego Szwindla zauważają, że w przypadku osób prowadzących działalność gospodarczą dane wymagane do wypełnienia formularza często są publicznie dostępne: NIP znajduje się w danych firmy, a PESEL można uzyskać np. z kosztującego ok. 10 złotych odpisu z KRS-u — pod warunkiem, że ktoś w nim figuruje. W wyszukiwaniu tych informacji pomogą serwisy takie jak http://www.firma.egospodarka.pl/firmy/ czy http://krs.serwisprawa.pl/ oraz http://www.stat.gov.pl/regon/ Janusz Dygaszewicz, Dyrektor Centralnego Biura Spisowego w swoim oficjalnym oświadczeniu tłumaczy, że Jak podkreśla ekipa Powszechnego Szwindla jest różnica pomiędzy znanym adresem siedziby firmy (publicznie dostępnym), a adresem zamieszkania/zameldowania (o który pyta GUS). W dalszej części oświadczenia GUS-u przeczytamy, że “gdy respondent spisze się przez Internet (uzupełni ankietę) nie ma już możliwości aby osoba trzecia znająca jego PESEL i NIP miała dostęp do danych, gdyż musiałaby znać również hasło”. Jeśli wierzyć użytkownikom Wykopu, aby zresetować hasło wystarczyło ponownie wypełnić ten sam formularz identyfikacyjny — nam się to jednak nie udało; obecnie raz wygenerowanego hasła nie da się zresetować, chociaż na stronach GUS-u ciągle widnieje komunikat: Punkt dla GUS-u za szybką reakcję? Realne ryzyko Dowcipnisie, którzy w jakiś sposób poznają nasz [PESEL] i [[NIP] lub [miejsce urodzenia i nazwisko panieńskie matki]] (niech żyją portale społecznościowe!) mają “pole do popisu”. Ale czy jest ono duże? Potencjalnie można komuś zmienić/poznać stan cywilny lub narodowość. Na ile jest to dla kogoś “straszne”, każdy powinien ocenić sam (GUS udostępnił demonstracyjny formularz). Pamiętajmy też, że Ustawa o Statystyce Publicznej, Art. 56. 1. mówi: “Kto wbrew obowiązkowi przekazuje dane statystyczne niezgodne ze stanem faktycznym, podlega grzywnie, karze ograniczenia wolności albo pozbawienia wolności do lat 2.” Urzędnicy GUS-u przyznają, że wprowadzane przez Polaków dane będą weryfikowane i w przypadku “dowcipnych” rozbieżności kara nie będzie groziła osobie, której dotyczy formularz, a temu, kto te dane wprowadził. Wątki poboczne Autorzy strony Powszechny Szwindel podtrzymują, że Spis Powszechny jest zły, bo jest obowiązkowy, imienny (a nie anonimowy) oraz obejmuje szczegółowe, prywatne informacje. Osoby stojące za stroną Powszechny Szwindel obawiają się, że “przedostanie się tych danych w niepowołane ręce może być niebezpieczne” — nie podają jednak żadnych konkretnych scenariuszy. Tu należałoby przypomnieć, że tylko 20% (wylosowanych) Polaków otrzyma do wypełnienia kwestionariusz szczegółowy (zawierający więcej pytań niż podstawowy formularz do samospisu internetowego). Osoby, które znalazły się w 20% Polaków i zostały wylosowane do “obszerniejszego” spisu, też mają problemy z formularzem — ale innej natury. Niektórzy podnoszą lament, że pole z hasłem w formularzu identyfikacyjnym nie jest “zagwiazdkowane” oraz, że hasła są trzymane w bazie GUS-u tekstem jawnym — ktoś donosił, że na infolinii GUS-u mu odczytali jego hasło (pamiętajmy, że to nie zawsze jest wskazówką, że hasła są w plaintekście; hint: szyfrowanie symetryczne). Oczywiście oba podejścia nie należą do dobrych praktyk przy tworzeniu bezpiecznych webaplikacji, ale zastanówmy się jak poważny jest to problem? Brak zagwiazdkowywania jest problemem tylko w przypadku tzw. shoulder surfingu (czyli ktoś zerka nam na monitor, kiedy wypełniamy formularz) i w przypadku spisu należy rozpatrywać go raczej w kwestii niedogodności — ostatecznie chyba każdy będzie w stanie wypełnić formularz poza kawiarnią/pociągiem/lotniskiem lub zasłonić to pole przyklejając żółtą karteczkę w odpowiednim miejscu na monitorze ;) Z kolei brak szyfrowania haseł to problem nie tylko GUS-u — jeśli czytacie Niebezpiecznika, to wiecie że zdarza się to najlepszym i żeby się ochronić przed potencjalnym wyciekiem haseł zawsze powinniście układać unikalne hasła do każdego tworzonego konta — formularz GUS-u nie powinien być wyjątkiem. Na marginesie, formularz wysyłany jest do serwera GUS-u po HTTPS-ie. Krytyka konstruktywna Jesteśmy zdania, że krytyka powinna być konstruktywna. Do tej pory nikt nie przedstawił wizji, jak możnaby uwierzytelnienie do formularza wykonać lepiej, tak żeby roli “tajnych danych” służących do wygenerowania hasła nie pełniły dane “publicznie dostępne dla części obywateli”. Jakieś pomysły? Tylko pamiętajcie; ludzie nie chcą nigdzie dzwonić, umawiać się na spotkania weryfikacyjne, podawać jeszcze więcej informacji o sobie. Z kolei GUS nie chce, żeby nowa forma uwierzytelnienia była droższa i trudniejsza. Przypomnijmy w konktescie spisu powszechnego projekt e-Deklaracji, który pozwala na wygodne rozliczenie podatków przez internet — aby z niego skorzystać wystarczy znać kilka danych osobowych i czyjś dochód z poprzedniego roku. W przypadku e-Deklaracji takie uwierzytelnienie jakoś działa (znacznie lepiej niż wtedy, kiedy wymagany był podpis elektroniczny). Rozumiemy, że nikt nie lubi, jak się go wypytuje o dane lub publikuje się jego dane (por. afera z księgami wieczystymi). Warto jednak w każdym takim przypadku mocno zastanowić się, jaki realny użytek (korzyści) ktoś będzie miał z tych konkretnych danych i czy jest w stanie zdobyć je (może łatwiej?) z innego miejsca? Dane które podałem w spisie powszechnym Są dla mnie istotne, chciałbym, żeby nikt ich nie poznał Nie są dla mnie istotne, nie będę zły jeśli ktos je pozna Zobacz wyniki ankiety Urzędy stoją przed niełatwym zdaniem — umożliwić podatnikom wygodne i bezpieczne korzystanie ze swoich usług. A wygoda niestety rzadko idzie w parze z bezpieczeństwem… Aktualizacja 15:28 GIODO zainteresował się GUS-em. ,Mr. Niebezpieczny