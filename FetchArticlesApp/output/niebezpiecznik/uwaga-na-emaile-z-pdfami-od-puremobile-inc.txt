Do polskich internautów od 2 dni kilku tygodni spływają e-maile z załącznikiem PDF, który jest zainfekowany klientem botnetu SpyEye (nazywanym przez niektórych następcą ZeuS-a, a służacym do wykradania danych m.in. do bankowości internetowej). Z naszej dotychczasowej analizy wynika, żę atakujący wykorzystują znaną lukę w Adobe Acrobat Readerze, a złośliwy PDF jest wykrywany tylko przez kilka antywirusów. Jeśli chcesz być informowany o innych zagrożeniach związanych z bankowością internetową, dodaj nas do RSS lub zapisz się na nasz newsletter. SpyEye atakuje Polaków Wczoraj skontaktowały się z nami osoby, które otrzymały e-maila od firmy Puremobile Inc. (uwaga, nazwa firmy oraz e-mail nadawcy może się zmieniać!). Wiadomość informowała o “przyjęciu zamówienia” i obciążeniu karty kredytowej kwotą kilkuset euro. E-mail jest napisany całkiem niezłym językiem polskim, ale bez polskich znaków diakrytycznych (polski Cert informuje, że wersja angielska również krąży po sieci). Nie otwieraj załącznika (PDF) bo… E-mail zawiera załącznik: plik PDF, który po otworzeniu łączy się z serwerem w internecie w celu pobrania klienta botnetu SpyEye, a następnie infekuje komputer. SpyEye służy m.in. do wykradania danych związanych z bankowością internetową (potrafi przejmować kody SMS-owe). Z naszych dotychczasowych analiz wynika, że PDF wykorzystuje dziurę w Adobe Readerze, na którą jest już dostępny patch — tym którzy jeszcze tego nie zrobili, zalecamy szybką aktualizację swojego czytnika (i pluginów Adobe w przeglądarkach) albo skorzystanie z alternatywnych programów do obsługi PDF. Jeśli ktoś bardzo chce zaspokoić swoją ciekawość i dowiedzieć się jak wygląda zainfekowany plik po otwarciu: Jeśli ktoś z was przypomina sobie, że widział powyższego PDF-a i otworzył go przy pomocy nieaktualnego Acrobat Readera, powinien jak najszybciej odłączć komputer od sieci i zgłosić ten fakt swojemu administratorowi oraz przeskanować swój komputer oprogramowaniem antywirusowym/antyrootkitowym. Jak na razie nie każdy program poradzi sobie z wykryciem tego zagrożenia – sam plik PDF z najnowszej fali e-maili oznaczany jest jako złośliwy (JS/Exploit.Pdfka.OTN) tylko przez te antywirusy. Nie tylko internauci padli ofiarą… Te ataki zbierają żniwa nie tylko wśród internautów. Z naszych wiadomości wynika, że część z osób, która otrzymała tę wiadomość przeforwardowała ją do BOK-ów swoich instytucji finansowych, gdzie pracownicy chcąc rozpatrzyć reklamacje otworzyli te PDF-y… Za informacje o ataku dziękujemy czytelnikom d3vils3curity, Michch oraz Yelf Aktualizacja 15:47 Kilka osób podesłało nam na skrzynkę informację, że widziało trochę odmienne wersje tego e-maila. Gdybyście ciągle mieli PDF-y, które były do nich załączone, podeślijcie je na nasz redakcyjny adres. Jeśli chcesz być informowany o innych zagrożeniach związanych z bankowością internetową, dodaj nas do RSS lub zapisz się na nasz newsletter. ,vi.curry