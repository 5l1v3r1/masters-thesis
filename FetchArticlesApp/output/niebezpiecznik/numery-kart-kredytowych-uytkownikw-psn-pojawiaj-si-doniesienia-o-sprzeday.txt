Po sieci krążą informacje, jakoby próbka 2.2 miliona numerów kart kredytowych należących do użytkowników Sony PlayStation Network została wystawiona na sprzedaż. Wraz z numerami kart kredytowych przestępcy sprzedają także dane posiadacza karty i kody CVV2. Cena wywoławcza: 100 tysięcy dolarów. 77 milionów użytkowników użytkowników PSN Na razie brak dowodów, że oferowane numery kart kredytowych są prawdziwe — niewykluczone, że na echach ataku zarobić chcą przestępcy-oszuści, którzy wystawiając fałszywą bazę szukają jelenia, który za nią zapłaci 100 000 dolarów. Przypomnijmy, że zgodnie z oficjalnym oświadczeniem Sony, firma nie ustaliła, czy atakujący uzyskali dostęp do numerów kart kredytowych (ale też nie wykluczyła takiego scenariusza). Dodatkowo, w wywiadzie dla TVP dyrektor marketingu Sony oświadczył, że przechowywane przez Sony dane kart były trzymane w — tu cytat — “osobnym miejscu, silnie zaszyfrowane”: Jeśli wierzyć doniesienim anonimowych internautów, oferowany na sprzedaż na carderskich forach fragment bazy Sony zawiera ponoć dodatkowo dane 150 000 Niemców, a dump bazy jest w formacie: name, lnam, address, zip, country, phone, email, password, dob, ccnum, CVV2, exp date Przypomnijmy, że niektórzy gracze PS3 już kilka dni temu informowali o podejrzanych transakcjach na swoich kartach (wykorzystywanych tylko do płatności na PSN). W jednym przypadku karta została obciążona kwotą 600 dolarów za niemiecki bilet lotniczy. P.S. Przestępcy ponoć złożyli ofertę odsprzedaży wykradzionej bazy firmie Sony, ale jak informuje psx-scene, Sony odmówiło… ;) ,igH