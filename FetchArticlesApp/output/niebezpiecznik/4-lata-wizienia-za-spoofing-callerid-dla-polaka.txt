Marek poinformował nas o niezwykle interesującym postępowaniu prokuratorskim. Otóż 21-latek o imieniu Grzegorz, który prowadził serwis internetowy spoofujący CallerID (czyli bramkę VoIP modyfikującą prezentację numeru telefonu komórkowego) został skazany na 4 lata więzienia, w zawieszeniu na 6. Za co? Za “zagrożenia dla realizacji przez organy i instytucje państwowe zadań z zakresu obronności, bezpieczeństwa państwa oraz ochrony porządku publicznego.” Spoofing to narzędzie szata^Wterrorystów! Jak podaje serwis policyjni.pl, prokuratura postawiła Grzegorzowi następujące zarzuty: dywersja informatyczna oszustwo komputerowe zakłócenie pracy systemu informatycznego lub sieci teleinformacyjnej Sieradzka dodała, że w wyniku działań serwisu 21-latka, w billingach operatorów telefonicznych pojawiały się błędne informacje o numerach nawiązujących połączenie. Jak podaje serwis Policyjni.pl, 21-letni Grzegorz z Nysy przyznał się do zarzucanych mu czynów i dobrowolnie poddał się karze, proponując 4 lata więzienia w zawiasach na 6, plus grzywnę 10 tys. PLN i dozór kuratora. Polskie prawo niedomaga Co ciekawe, prokuratura miała też pewną refleksję: …i dlatego prokuratura chce wystąpić do Ministra Infrastruktury, aby ten wprowadził konieczne zmiany. Nie tylko właściciele bramek VoIP są “źli” Czytelnik Niebezpiecznika, Marek, który napisał do nas w sprawie powyższego zdarzenia zauważa: Zgadzamy się, zwłaszcza, że tego typu bramek VoIP w internecie można znaleźć na pęczki (rozumiemy, że te hostowane poza Polską nie zagrażają żadnemu naszemu obywatelowi). Dodatkowo, nie tylko bramki VoIP dałoby się podciągnąć pod postawione Grzegorzowi zarzuty — co z polskimi operatorami węzłów TOR? Co z osobami korzystającymi z Poczty Polskiej, którzy źle podają na odwrocie koperty adres nadawcy? I wreszcie: dlaczego operatorzy GSM wpuszczają do swoich sieci dane bez żadnej weryfikacji? P.S. O tym jak sprawdzić, czy padliśmy ofiarą spoofingu CallerID w przypadku SMS-ów pisaliśmy w tekście Spoofing SMS, czyli fałszowanie nadawcy SMS-a. Jutro opublikujemy opis ochrony przed spoofingiem CallerID dla rozmów. ,Mr. Niebezpieczny