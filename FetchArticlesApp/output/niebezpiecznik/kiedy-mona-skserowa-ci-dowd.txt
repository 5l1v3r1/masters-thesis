Nasz czytelnik, którego na potrzeby artykułu nazwiemy Janem, zwrócił nam uwagę na to, że w niektórych bankach dowody osobiste są kserowane lub skanowane, a w innych po prostu spisuje się z nich dane. Jan zainteresował się sprawą, ponieważ podczas aktualizacji swoich danych w banku nie wyraził zgody na to, aby pracownik banku skserował jego nowy dowód. Czy taki opór miał sens? Oto wiadomość od czytelnika: GIODO nie lubi kserowania dowodów Nie tylko nasz Czytelnik ma obawy o kserowanie i skanowanie dowodów. Również obecny GIODO, dr Edyta Bielak-Jomaa, uważa tę praktykę za niewłaściwą. Zdaniem GIODO postęp technologiczny spowodował nowe zagrożenia dla bezpieczeństwa, takie jak np. kradzież tożsamości. Obecnie możliwe jest np. przedkładanie dokumentów potwierdzających tożsamość w formie elektronicznej, co umożliwia zaciąganie różnego rodzaju zobowiązań, w tym finansowych. Dlatego GIODO opowiada się za zaprzestaniem kopiowania dokumentów i apeluje, by zrezygnować z tej praktyki dla bezpieczeństwa wszystkich. Apel ten znalazł się ostatnio w newsletterze GIODO i pojawiał się w wypowiedziach cytowanych przez różne media. Banki kopiują bo mogą W praktyce wiele banków kopiuje dokumenty. Spytaliśmy o tę praktykę biuro prasowe PKO BP, czyli największego banku w Polsce. — W świetle Prawa Bankowego, kserowanie i skanowanie dowodów osobistych jest w pełni legalne. Potwierdził to w orzeczeniu z 19 grudnia 2001 roku Naczelny Sądu Administracyjny. Uznał, że „gromadzenie danych osobowych przez wykonanie kopii dokumentu … jest kwestią techniczną”. Od tego orzeczenia, przepisy prawne, w tej materii, nie zmieniły się, więc kopiowanie i skanowanie dokumentów jest zgodne z prawem — powiedział nam Roman Grzyb, ekspert PKO BP — Śledzimy dyskusje w tej sprawie i rozumiemy argumenty Generalnego Inspektora Danych Osobowych. Obowiązuje jednak decyzja poprzedniego szefa GIODO z 22 lutego 2013 roku, który uznał, że — Oczywiście w przypadku zmiany przepisów, natychmiast się do nich zastosujemy — zapewnia Roman Grzyb. Podobnie sprawę skomentował Krzysztof Olszewski, rzecznik mBanku. — Pracownik banku może poprosić klienta o możliwość skopiowania danych z dokumentu tożsamości. Tego typu działanie umożliwia art. 112b Ustawy Prawo Bankowe, zgodnie z którym “banki mogą przetwarzać dla celów prowadzonej działalności bankowej informacje zawarte w dokumentach tożsamości osób fizycznych”. Dodatkowo, według jednego z wyroków NSA, gromadzenie danych poprzez wykonanie kopii dokumentu zawierającego dane osobowe jest kwestią techniczną — powiedział Olszewski. Odwiedziny w więzieniu Nie tylko banki chcą kopiować nasze dowody osobiste. Dokumenty mogą być kopiowane przy okazji składania papierów na uczelnię, zawierania umowy z operatorem telekomunikacyjnym, podczas wypożyczania sprzętu sportowego (kajaki, rowery) lub… podczas odwiedzania kogoś w więzieniu. W tym ostatnim przypadku będzie to zdecydowana przesada. Dnia 28 września 2015 roku GIODO wystąpił do Zakładu Karnego z wnioskiem o zaprzestanie praktyki polegającej na archiwizowaniu danych osób odwiedzających za pomocą kopii dokumentów potwierdzających tożsamość. Na stronie GIODO znajdziecie odpowiedź na wystąpienie. Administracja zakładu karnego poinformowała, że zaprzestała kopiowania dowodów osób odwiedzających. Odstąpienie od skserowania dowodu na prośbę klienta? Kopiowanie dowodów najczęściej nie wynika z potrzeby zdobycia dokładnego obrazu dowodu tożsamości. Roman Grzyb z PKO BP w rozmowie telefonicznej wspomniał, że kopiowanie dowodu jest po prostu wygodne. Można szybko utrwalić wszystkie dane. W tej sytuacji nasuwa się proste rozwiązanie problemu. Bank mógłby kserować dowody, ale mógłby też odstępować od tej procedury na specjalne życzenie klienta. Niestety nie zawsze można wymagać takiej elastyczności od korporacji, której działanie opiera się na pewnych procedurach (i “systemie, który nie pozwala“). Pracownicy banków po prostu zostali nauczeni, że ksero lub skan dowodu “musi być”. Dlatego, jeśli ktoś wymusi zmianę praktyk to prędzej zrobi to GIODO niż przeciętny klient. Czytelnikom, którzy obawiają się, że firma, która kseruje ich dowód może nie zapewnić kserokopii wystarczającej ochrony, polecamy uważne przeczytanie regulaminu nabywanej przez nich usługi. Czasem w regulaminie jasno stoi “okazać dowód tożsamości”, a okazać, to nie przekazać i tym bardziej nie “udostępnić do skserowania”. Tu przykład “okazania”, a nie przekazania dokumentu potwierdzającego tożsamość podczas kontroli drogowej: Jeśli nie ma wyjścia i ksero trzeba wykonać, poproście aby tuż po jego wykonaniu na obszarze z dowodem dopisano następującą formułkę: PS. Zwracamy także uwagę, że w świetle polskiego prawa czym innym jest “dokument tożsamości” (dowód osobisty, paszport) a “dokument potwierdzający tożsamość” (także prawo jazdy). ,Marcin MajNasz czytelnik, którego na potrzeby artykułu nazwiemy Janem, zwrócił nam uwagę na to, że w niektórych bankach dowody osobiste są kserowane lub skanowane, a w innych po prostu spisuje się z nich dane. Jan zainteresował się sprawą, ponieważ podczas aktualizacji swoich danych w banku nie wyraził zgody na to, aby pracownik banku skserował jego nowy dowód. Czy taki opór miał sens? Oto wiadomość od czytelnika: GIODO nie lubi kserowania dowodów Nie tylko nasz Czytelnik ma obawy o kserowanie i skanowanie dowodów. Również obecny GIODO, dr Edyta Bielak-Jomaa, uważa tę praktykę za niewłaściwą. Zdaniem GIODO postęp technologiczny spowodował nowe zagrożenia dla bezpieczeństwa, takie jak np. kradzież tożsamości. Obecnie możliwe jest np. przedkładanie dokumentów potwierdzających tożsamość w formie elektronicznej, co umożliwia zaciąganie różnego rodzaju zobowiązań, w tym finansowych. Dlatego GIODO opowiada się za zaprzestaniem kopiowania dokumentów i apeluje, by zrezygnować z tej praktyki dla bezpieczeństwa wszystkich. Apel ten znalazł się ostatnio w newsletterze GIODO i pojawiał się w wypowiedziach cytowanych przez różne media. Banki kopiują bo mogą W praktyce wiele banków kopiuje dokumenty. Spytaliśmy o tę praktykę biuro prasowe PKO BP, czyli największego banku w Polsce. — W świetle Prawa Bankowego, kserowanie i skanowanie dowodów osobistych jest w pełni legalne. Potwierdził to w orzeczeniu z 19 grudnia 2001 roku Naczelny Sądu Administracyjny. Uznał, że „gromadzenie danych osobowych przez wykonanie kopii dokumentu … jest kwestią techniczną”. Od tego orzeczenia, przepisy prawne, w tej materii, nie zmieniły się, więc kopiowanie i skanowanie dokumentów jest zgodne z prawem — powiedział nam Roman Grzyb, ekspert PKO BP — Śledzimy dyskusje w tej sprawie i rozumiemy argumenty Generalnego Inspektora Danych Osobowych. Obowiązuje jednak decyzja poprzedniego szefa GIODO z 22 lutego 2013 roku, który uznał, że — Oczywiście w przypadku zmiany przepisów, natychmiast się do nich zastosujemy — zapewnia Roman Grzyb. Podobnie sprawę skomentował Krzysztof Olszewski, rzecznik mBanku. — Pracownik banku może poprosić klienta o możliwość skopiowania danych z dokumentu tożsamości. Tego typu działanie umożliwia art. 112b Ustawy Prawo Bankowe, zgodnie z którym “banki mogą przetwarzać dla celów prowadzonej działalności bankowej informacje zawarte w dokumentach tożsamości osób fizycznych”. Dodatkowo, według jednego z wyroków NSA, gromadzenie danych poprzez wykonanie kopii dokumentu zawierającego dane osobowe jest kwestią techniczną — powiedział Olszewski. Odwiedziny w więzieniu Nie tylko banki chcą kopiować nasze dowody osobiste. Dokumenty mogą być kopiowane przy okazji składania papierów na uczelnię, zawierania umowy z operatorem telekomunikacyjnym, podczas wypożyczania sprzętu sportowego (kajaki, rowery) lub… podczas odwiedzania kogoś w więzieniu. W tym ostatnim przypadku będzie to zdecydowana przesada. Dnia 28 września 2015 roku GIODO wystąpił do Zakładu Karnego z wnioskiem o zaprzestanie praktyki polegającej na archiwizowaniu danych osób odwiedzających za pomocą kopii dokumentów potwierdzających tożsamość. Na stronie GIODO znajdziecie odpowiedź na wystąpienie. Administracja zakładu karnego poinformowała, że zaprzestała kopiowania dowodów osób odwiedzających. Odstąpienie od skserowania dowodu na prośbę klienta? Kopiowanie dowodów najczęściej nie wynika z potrzeby zdobycia dokładnego obrazu dowodu tożsamości. Roman Grzyb z PKO BP w rozmowie telefonicznej wspomniał, że kopiowanie dowodu jest po prostu wygodne. Można szybko utrwalić wszystkie dane. W tej sytuacji nasuwa się proste rozwiązanie problemu. Bank mógłby kserować dowody, ale mógłby też odstępować od tej procedury na specjalne życzenie klienta. Niestety nie zawsze można wymagać takiej elastyczności od korporacji, której działanie opiera się na pewnych procedurach (i “systemie, który nie pozwala“). Pracownicy banków po prostu zostali nauczeni, że ksero lub skan dowodu “musi być”. Dlatego, jeśli ktoś wymusi zmianę praktyk to prędzej zrobi to GIODO niż przeciętny klient. Czytelnikom, którzy obawiają się, że firma, która kseruje ich dowód może nie zapewnić kserokopii wystarczającej ochrony, polecamy uważne przeczytanie regulaminu nabywanej przez nich usługi. Czasem w regulaminie jasno stoi “okazać dowód tożsamości”, a okazać, to nie przekazać i tym bardziej nie “udostępnić do skserowania”. Tu przykład “okazania”, a nie przekazania dokumentu potwierdzającego tożsamość podczas kontroli drogowej: Jeśli nie ma wyjścia i ksero trzeba wykonać, poproście aby tuż po jego wykonaniu na obszarze z dowodem dopisano następującą formułkę: PS. Zwracamy także uwagę, że w świetle polskiego prawa czym innym jest “dokument tożsamości” (dowód osobisty, paszport) a “dokument potwierdzający tożsamość” (także prawo jazdy). ,Marcin Maj