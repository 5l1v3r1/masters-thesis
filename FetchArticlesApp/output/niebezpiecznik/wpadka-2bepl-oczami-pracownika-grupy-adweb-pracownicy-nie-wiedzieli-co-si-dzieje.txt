Awaria (atak?) w serwerowni 2be.pl to jedno z głośniejszych wydarzeń ostatnich tygodni, przynajmniej dla branży hostingowej i bezpieczeństwa. Z oficjalnych komunikatów wynika, że po prawie 3 tygodniach od incydentu wciąż trwają prace nad przywracaniem usług, a jeśli chodzi o pliki serwisów internetowych użytkowników, to prawdopodobnie uda się odzyskać, ale w stanie z czerwca 2015 roku. W dodatku, niektórzy twierdzą, że aby uzyskać swoje dane, są nakłaniani do podpisania klauzuli zrzeczenia się ewentualnych roszczeń. CEO i administrator komunikują się przez prasę… W ubiegłym tygodniu pojawiło się trochę nowych informacji, które mogą wyjaśniać przyczyny porażki. 9 marca CEO Grupy Adweb — Bartek Juszczyk — udzielił wywiadu serwisowi HostingNews.pl. Z tego wywiadu wynika, że zawiódł administrator, który sporo zarabiał, ale nagle poszedł na L4 i wystawił firmę do wiatru. W poniedziałek HostingNews opublikował oświadczenie tego administratora. Napisał on, że po odejściu CEO nie kontaktował się z nim telefonicznie, a odzyskanie dostępu do serwerów nie powinno stanowić problemu. Utrzymuje też, że serwerami zarządzał bezpieczenie, a “jedno hasło do wszystkiego” może być wynikiem zmian wprowadzonych po jego odejściu. My również próbowaliśmy kontaktować się ze wspomnianym administratorem. Nie odpowiedział na nasze próby kontaktu, ale za to nawiązaliśmy kontakt z innym byłym pracownikiem (lub pracowniczką) Grupy Adweb. Nie możemy podać żadnych informacji identyfikujących tę osobę, dlatego nie określimy nawet jej płci. Zapytaliśmy naszego informatora/informatorkę o opinię na temat całej wpadki. Czy rzeczywiście mógł zawinić jeden administrator? Czy naprawdę był to nieszczęśliwy zbieg wypadków? Katastrofa Adwebu oczami pracownika/pracowniczki Zaznaczmy na wstępie, iż mamy świadomość prezentowania opinii byłego pracownika lub byłej pracowniczki. Taka osoba zawsze może być rozżalona i może jej zależeć na przedstawieniu szefa w złym świetle. Bartek Juszczyk na Facebooku skarżył się na to, że pracownicy masowo odchodzą na L4. Tylko czy to źródło problemów, czy tylko efekt? Prezentujemy wam wywiad z naszym informatorem/informatorką i podkreślamy, że jest to tylko jeden z punktów widzenia. Ponieważ zawiera nowe informacje, po prostu chcemy go przedstawić, powstrzymując się od oceniania wartości tych wypowiedzi. Marcin Maj: Zakładam, że czytałeś/czytałaś wywiad z Bartkiem Juszczykiem jaki pojawił się na HostingNews.pl. W wywiadzie była mowa o tym, że zawiodły pewne osoby i firmy współpracujące z Adwebem. Jak Ty oceniasz tę sytuację? Czy wierzysz, że zawiódł admin, który poszedł na L4? Administrator nie mógł zawieść. Był osobą uznawaną za najbardziej kompetentną w zespole Grupy Adweb. Owszem, poszedł na L4, ale ja się tej decyzji nie dziwie. Pracownicy i byli pracownicy (Bartka Juszczyka – red.) wiedzą, że ma on… dziwne podejście do zespołu. Traktuje ludzi przedmiotowo, opóźnia wypłaty i nakręca konflikty. Straszy nieudzieleniem referencji, co potwierdza jeden z ostatnich postów na jego prywatnym profilu. Może straszyć sądami, co da się wywnioskować z udzielonego wywiadu i komentarzy byłych klientów na HostingNews. Administrator też mógł mieć problemy. Poszedł na chorobowe, a ja się temu nie dziwie. Admin i tak dalej deklarował chęć współpracy. Wynikało to także z telefonów pracowników. Kiedy miała miejsce pierwsza awaria, to sami pracownicy desperacko dzwonili do niego. Prosili o powrót albo doraźną pomoc. On chciał pomóc, ale pod warunkiem ustąpienia przez Bartka Juszczyka w pewnych kwestiach. Chociażby zrezygnowania ze zwolnienia dyscyplinarnego bądź straszenia sądem. Bartek Juszczyk był nieugięty do końca. MM: Administrator w późniejszym oświadczeniu na temat tej sprawy stwierdził, że po jego odejściu zmieniono politykę bezpieczeństwa, że zabrakło nadzoru nad serwerami. Co o tym sądzisz? Nie wiem czy w Grupie Adweb jakoś zmieniano politykę bezpieczeństwa. Nie wiem czy Bartek Juszczyk w ogóle się tym interesował. Nawet w wywiadzie dla Hostingnews.pl powiedział, że nie było administratora przez 2 miesiące. W dodatku pan Bartek na początku lutego dopiero zorientował się, że warto wystawić ogłoszenie i zatrudnić nowego admina. Bardziej zajmował się chwaleniem publikacjami nowych artykułów w mediach i relacjami spotkań z dziewczynami z Tindera. MM: Pracownicy Grupy Adweb mogą mieć teraz problemy na rynku pracy. Twoim zdaniem Ekipa była profesjonalna? Jeśli tak, to co zawiodło? Jasne! Wszyscy pomyślą, że zawiniła cała Grupa Adweb, mówi się o “Januszach Biznesu” itd. Najbardziej może się oberwać pracownikom działu PR. Tymczasem Grupa Adweb to zwłaszcza Bartek Juszczyk. W okresie obu awarii nie miał on żadnego planu kryzysowego. Nie był nawet obecny w firmie, a pracownicy otrzymywali szczątkowe informacje. Grupa Adweb to jednoosobowa działalność w tym sensie, że to Bartek Juszczyk decyduje o wszystkim. Czasem pracownicy coś mu doradzają, a on to ignoruje przekonany o słuszności swoich decyzji. Na uzmysłowienie przesyłam zrzut ekranu z postem na Facebooku z okresu pierwszej awarii. Kiedy on to pisał to pracownicy łapali się za głowy w biurze. Chcieli jakkolwiek załagodzić sytuację. Dodam, że ten post to nie jest jakaś tajemnica. Był dostępny publicznie, a usunięty został pod wpływem komentarzy i presją pracowników. Gdzie byli pracownicy? Na miejscu, ale oni NIE WIEDZIELI co się dzieje. Jak PR-owcy mogli reagować na kryzys skoro Bartek Juszczyk podtrzymywał decyzję o chowaniu fanpejdży naszych marek? Ja wiem, że PR chciał działać, chciał wydawać oświadczenia… ale nie mogli nic zrobić. Biuro Obsługi Klienta miało podobnie. Nie było w stanie udzielić informacji bo Pan Bartek nie dawał konkretnej odpowiedzi. Dziewczyny z Obsługi Klienta naprawdę kompetentnie pracowały od wielu lat. Wiem, że niektóre rozmowy z wieloletnimi klientami były wręcz przyjacielskie. Naprawdę podchodzono do klientów po ludzku, ale przy tej awarii nie było informacji pozwalających coś wyjaśnić. BOK nie mógł nic zrobić, a musiał na siebie przyjąć strumień żalu klientów. Powtórzę jeszcze raz, że pracownicy po prostu nic nie mogli zrobić. Czy w Twojej opinia Grupa Adweb zareagowała na kryzys w odpowiedni sposób? Czy nawet po “mega włamie” dało się to rozegrać lepiej? To mogło przebiegać inaczej. Gdyby tylko Bartek Juszczyk się opamiętał i dogadał się ze starym administratorem, chyba byłoby OK. Wtedy nie byłoby obu awarii. W kryzysie natomiast zabrakło szefa. Dosłownie go nie było. Juszczyk potrafił zajrzeć do biura raz na tydzień albo dwa. Jego reakcje bywały chaotyczne, jak kultowy już post z tekstami “PLSSS”, “HEEELP!”, bądź były to dalsze relacje Pana Bartka na mikroblogu i Facebooku (dziewczyny i artykuły), usuwanie komentarzy sfrustrowanych klientów ze swojego profilu, itd. Naprawdę Pan Bartek się dziwi, że ludzie poszli wobec tego na masowe zwolnienia lekarskie? Zespół miał (i zapewne dalej ma) skrajnie niską motywację bo ich szef na ich oczach pogrążał sprawę. Powtórzę jeszcze raz pracownicy mieli związane ręce i mogli co najwyżej patrzeć na błędy szefa. Podkreślamy raz jeszcze, że powyższa relacja jest opinią jednej strony. Sugerujemy dodatkowo zapoznać się z wywiadem z Bartkiem Juszczykiem w HostingNews. Sprawa wywołała też artykuły i komentarze na wielu innych stronach. Naszym zamiarem było dostarczenie dodatkowej informacji z innego punktu widzenia, osoby z tzw. “drugiego planu”. O skomentowanie wypowiedzi pracownika poprosiliśmy także Bartłomieja Juszczyka — jeśli udzieli komentarza, umieścimy go w aktualizacji poniżej. ,Marcin MajAwaria (atak?) w serwerowni 2be.pl to jedno z głośniejszych wydarzeń ostatnich tygodni, przynajmniej dla branży hostingowej i bezpieczeństwa. Z oficjalnych komunikatów wynika, że po prawie 3 tygodniach od incydentu wciąż trwają prace nad przywracaniem usług, a jeśli chodzi o pliki serwisów internetowych użytkowników, to prawdopodobnie uda się odzyskać, ale w stanie z czerwca 2015 roku. W dodatku, niektórzy twierdzą, że aby uzyskać swoje dane, są nakłaniani do podpisania klauzuli zrzeczenia się ewentualnych roszczeń. CEO i administrator komunikują się przez prasę… W ubiegłym tygodniu pojawiło się trochę nowych informacji, które mogą wyjaśniać przyczyny porażki. 9 marca CEO Grupy Adweb — Bartek Juszczyk — udzielił wywiadu serwisowi HostingNews.pl. Z tego wywiadu wynika, że zawiódł administrator, który sporo zarabiał, ale nagle poszedł na L4 i wystawił firmę do wiatru. W poniedziałek HostingNews opublikował oświadczenie tego administratora. Napisał on, że po odejściu CEO nie kontaktował się z nim telefonicznie, a odzyskanie dostępu do serwerów nie powinno stanowić problemu. Utrzymuje też, że serwerami zarządzał bezpieczenie, a “jedno hasło do wszystkiego” może być wynikiem zmian wprowadzonych po jego odejściu. My również próbowaliśmy kontaktować się ze wspomnianym administratorem. Nie odpowiedział na nasze próby kontaktu, ale za to nawiązaliśmy kontakt z innym byłym pracownikiem (lub pracowniczką) Grupy Adweb. Nie możemy podać żadnych informacji identyfikujących tę osobę, dlatego nie określimy nawet jej płci. Zapytaliśmy naszego informatora/informatorkę o opinię na temat całej wpadki. Czy rzeczywiście mógł zawinić jeden administrator? Czy naprawdę był to nieszczęśliwy zbieg wypadków? Katastrofa Adwebu oczami pracownika/pracowniczki Zaznaczmy na wstępie, iż mamy świadomość prezentowania opinii byłego pracownika lub byłej pracowniczki. Taka osoba zawsze może być rozżalona i może jej zależeć na przedstawieniu szefa w złym świetle. Bartek Juszczyk na Facebooku skarżył się na to, że pracownicy masowo odchodzą na L4. Tylko czy to źródło problemów, czy tylko efekt? Prezentujemy wam wywiad z naszym informatorem/informatorką i podkreślamy, że jest to tylko jeden z punktów widzenia. Ponieważ zawiera nowe informacje, po prostu chcemy go przedstawić, powstrzymując się od oceniania wartości tych wypowiedzi. Marcin Maj: Zakładam, że czytałeś/czytałaś wywiad z Bartkiem Juszczykiem jaki pojawił się na HostingNews.pl. W wywiadzie była mowa o tym, że zawiodły pewne osoby i firmy współpracujące z Adwebem. Jak Ty oceniasz tę sytuację? Czy wierzysz, że zawiódł admin, który poszedł na L4? Administrator nie mógł zawieść. Był osobą uznawaną za najbardziej kompetentną w zespole Grupy Adweb. Owszem, poszedł na L4, ale ja się tej decyzji nie dziwie. Pracownicy i byli pracownicy (Bartka Juszczyka – red.) wiedzą, że ma on… dziwne podejście do zespołu. Traktuje ludzi przedmiotowo, opóźnia wypłaty i nakręca konflikty. Straszy nieudzieleniem referencji, co potwierdza jeden z ostatnich postów na jego prywatnym profilu. Może straszyć sądami, co da się wywnioskować z udzielonego wywiadu i komentarzy byłych klientów na HostingNews. Administrator też mógł mieć problemy. Poszedł na chorobowe, a ja się temu nie dziwie. Admin i tak dalej deklarował chęć współpracy. Wynikało to także z telefonów pracowników. Kiedy miała miejsce pierwsza awaria, to sami pracownicy desperacko dzwonili do niego. Prosili o powrót albo doraźną pomoc. On chciał pomóc, ale pod warunkiem ustąpienia przez Bartka Juszczyka w pewnych kwestiach. Chociażby zrezygnowania ze zwolnienia dyscyplinarnego bądź straszenia sądem. Bartek Juszczyk był nieugięty do końca. MM: Administrator w późniejszym oświadczeniu na temat tej sprawy stwierdził, że po jego odejściu zmieniono politykę bezpieczeństwa, że zabrakło nadzoru nad serwerami. Co o tym sądzisz? Nie wiem czy w Grupie Adweb jakoś zmieniano politykę bezpieczeństwa. Nie wiem czy Bartek Juszczyk w ogóle się tym interesował. Nawet w wywiadzie dla Hostingnews.pl powiedział, że nie było administratora przez 2 miesiące. W dodatku pan Bartek na początku lutego dopiero zorientował się, że warto wystawić ogłoszenie i zatrudnić nowego admina. Bardziej zajmował się chwaleniem publikacjami nowych artykułów w mediach i relacjami spotkań z dziewczynami z Tindera. MM: Pracownicy Grupy Adweb mogą mieć teraz problemy na rynku pracy. Twoim zdaniem Ekipa była profesjonalna? Jeśli tak, to co zawiodło? Jasne! Wszyscy pomyślą, że zawiniła cała Grupa Adweb, mówi się o “Januszach Biznesu” itd. Najbardziej może się oberwać pracownikom działu PR. Tymczasem Grupa Adweb to zwłaszcza Bartek Juszczyk. W okresie obu awarii nie miał on żadnego planu kryzysowego. Nie był nawet obecny w firmie, a pracownicy otrzymywali szczątkowe informacje. Grupa Adweb to jednoosobowa działalność w tym sensie, że to Bartek Juszczyk decyduje o wszystkim. Czasem pracownicy coś mu doradzają, a on to ignoruje przekonany o słuszności swoich decyzji. Na uzmysłowienie przesyłam zrzut ekranu z postem na Facebooku z okresu pierwszej awarii. Kiedy on to pisał to pracownicy łapali się za głowy w biurze. Chcieli jakkolwiek załagodzić sytuację. Dodam, że ten post to nie jest jakaś tajemnica. Był dostępny publicznie, a usunięty został pod wpływem komentarzy i presją pracowników. Gdzie byli pracownicy? Na miejscu, ale oni NIE WIEDZIELI co się dzieje. Jak PR-owcy mogli reagować na kryzys skoro Bartek Juszczyk podtrzymywał decyzję o chowaniu fanpejdży naszych marek? Ja wiem, że PR chciał działać, chciał wydawać oświadczenia… ale nie mogli nic zrobić. Biuro Obsługi Klienta miało podobnie. Nie było w stanie udzielić informacji bo Pan Bartek nie dawał konkretnej odpowiedzi. Dziewczyny z Obsługi Klienta naprawdę kompetentnie pracowały od wielu lat. Wiem, że niektóre rozmowy z wieloletnimi klientami były wręcz przyjacielskie. Naprawdę podchodzono do klientów po ludzku, ale przy tej awarii nie było informacji pozwalających coś wyjaśnić. BOK nie mógł nic zrobić, a musiał na siebie przyjąć strumień żalu klientów. Powtórzę jeszcze raz, że pracownicy po prostu nic nie mogli zrobić. Czy w Twojej opinia Grupa Adweb zareagowała na kryzys w odpowiedni sposób? Czy nawet po “mega włamie” dało się to rozegrać lepiej? To mogło przebiegać inaczej. Gdyby tylko Bartek Juszczyk się opamiętał i dogadał się ze starym administratorem, chyba byłoby OK. Wtedy nie byłoby obu awarii. W kryzysie natomiast zabrakło szefa. Dosłownie go nie było. Juszczyk potrafił zajrzeć do biura raz na tydzień albo dwa. Jego reakcje bywały chaotyczne, jak kultowy już post z tekstami “PLSSS”, “HEEELP!”, bądź były to dalsze relacje Pana Bartka na mikroblogu i Facebooku (dziewczyny i artykuły), usuwanie komentarzy sfrustrowanych klientów ze swojego profilu, itd. Naprawdę Pan Bartek się dziwi, że ludzie poszli wobec tego na masowe zwolnienia lekarskie? Zespół miał (i zapewne dalej ma) skrajnie niską motywację bo ich szef na ich oczach pogrążał sprawę. Powtórzę jeszcze raz pracownicy mieli związane ręce i mogli co najwyżej patrzeć na błędy szefa. Podkreślamy raz jeszcze, że powyższa relacja jest opinią jednej strony. Sugerujemy dodatkowo zapoznać się z wywiadem z Bartkiem Juszczykiem w HostingNews. Sprawa wywołała też artykuły i komentarze na wielu innych stronach. Naszym zamiarem było dostarczenie dodatkowej informacji z innego punktu widzenia, osoby z tzw. “drugiego planu”. O skomentowanie wypowiedzi pracownika poprosiliśmy także Bartłomieja Juszczyka — jeśli udzieli komentarza, umieścimy go w aktualizacji poniżej. ,Marcin Maj