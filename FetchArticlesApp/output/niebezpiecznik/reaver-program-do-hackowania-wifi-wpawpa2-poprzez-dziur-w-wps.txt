Nie musieliśmy długo czekać. W sieci pojawił się Reaver – narzędzie służące do przełamywania bezpieczeństwa sieci Wi-Fi wykorzystujące opisywaną przez nas niedawno lukę w sieciach korzystających z Wi-Fi Protected Setup (WPS). Reaver pozyskuje klucze WPA/WPA2 Reaver wykonuje atak brute-force na routerach z włączonym WPS (o tym jak wyłączyć WPS na routerze pisaliśmy tutaj). Po ogadnięciu PIN-u, Reaver uzyskuje dostęp do konfiguracji sieci — w tym do klucza WPA/WPA2. Tactical Network Solutions, autorzy Reavera, zauważają, że access pointy które działają na wielu częstotliwościach (2.4 lub 5 GHz) mogą jednocześnie używać kilku różnych kluczy WPA/WPA2 — ale mają jeden PIN do WPS. Z tego powodu Reaver jest w stanie odzyskać wszystkie klucze. Jeszcze raz apelujemy o wyłączenie WPS-a w swoich acces pointach i routerach Wi-Fi. Nawet jeśli z niego świadomie nie korzystacie, wasza sieć może być podatna na ataki — sporo routerów bezprzewodowych włącza WPS domyślnie. ,Piotr Konieczny