Od wczoraj wieczorem użytkownicy telewizorów Samsunga nie są w stanie skorzystać z ich “inteligentnych” opcji, w tym z tzw. Smart Huba, który jest platformą dla samsungowych aplikacji. Użytkownicy są tym bardziej zirytowani, że telewizor nie wyświetla żadnego rozsądnego komunikatu błędu, przez co tysiące osób tracą czas na resetowanie ustawień telewizora, wprowadzanie na nowo haseł dostępowych i restartowanie routera… a za problem najprawdopodobniej odpowiadają problemy domeny samsung.com z DNS. Jak widać, nie takie wcale znowu “smart” są te telewizory Samsunga… Na koniec warto wspomnieć, że podobna wpadka przydarzyła się niedawno producentowi routerów Belkin — routery tego producenta przestały działać, bo nie mogły pingnąć domeny Belkina, a z jakiegoś powodu projektant routera uznał, że jest to warunek konieczny do poprawnego startu routera… Ciekawe co się stanie, jak kiedyś domena Samsunga przestanie istnieć (bo np. firma zbankrutuje…) PS. Podobno problemy z dostępnością ma też platforma Sony Bravia. ,vi.curry