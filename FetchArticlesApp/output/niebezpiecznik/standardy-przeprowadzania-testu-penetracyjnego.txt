Na jednej z konferencji bezpieczeństwa zrodził się pomysł, aby nieco uporządkować “zasady” związane z przeprowadzaniem testów penetracyjnych. W wyniku burzy mózgów, powstała ta oto mapa myśli, próbująca ustandaryzować dość “nieokiełznany” proces jakim jest test penetracyjny. Jak przeprowadzić pentest? Osobiście z dystansem podchodzę do wszelkich “sztywnych” zasad i standardów — uważam że produkty bezpieczeństa (w tym pentesty) muszą być ściśle dopasowane do potrzeb klienta. Nie istnieje (i nie powstanie) jeden, uniwersalny i ideany przepis na przeprowadzenie testu penetracyjnego — taki pentest z góry byłby skazany na niepowodzenie (koledzy audytorzy, pamiętajcie proszę że audyt != pentest. Ten drugi to test bezpieczeństwa wykonanym “wszelkimi możliwymi” środkami i metodami — a ubranie tego w standard to nie lada wyzwanie). Należy też zwrócić uwagę, że powyższa propozycja to projekt ludzi z “Zachodu”, a specyfika polskiego rynku od Zachodu mocno odstaje… Tak czy inaczej, w powyższych standaryzacyjnych staraniach zachodnich kolegów po fachu widzę pewną wartość. Ci pentesterzy, którym brak jest doświadczenia, czy też znajomości metodyk prowadzenia testów bezpieczeństwa na pewno docenią dokument, w którym próbuje się uporządkować czynności wchodzące w skład testów penetracyjnych. P.S. Pamiętajcie, że jak na razie mamy do czynienia z wersją alpha — jeśli macie uwagi do tego dokumentu lub nie zgadzacie się z jego treścią, możecie go zmienić! Wystarczy wysłać e-maila do twórców tego projektu. My już zwróciliśmy im uwagę na kilka charakterystycznych dla polskiego rynku czynników. Wy też powinniście. ,Piotr Konieczny