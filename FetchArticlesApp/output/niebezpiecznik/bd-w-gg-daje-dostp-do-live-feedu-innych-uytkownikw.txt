Napisał do nas Karol Olszacki, który znalazł błąd w API Gadu-Gadu umożliwiający dostęp do live streamu dowolnego użytkownika GG — także tego, który nie ma nas na liście kontaktów. Karol zgłosił błąd do GG, jednak nie doczekał się odpowiedzi. Prywatność użytkowników Gadu-Gadu Kiedy użytkownik GG chce podejrzeć profil osoby, która nie ma go na liście kontaktów, zobaczy następujący komunikat: Można odnieść wrażenie, że Gadu-Gadu dba o naszą prywatność, ale jak wyjaśnia Karol, błąd w API serwisu gg.pl pozwala na pobranie live feedu dowolnego użytkownika, nawet jeśli ten nie ma nas na liście kontaktów. Wystarczy skorzystać z poniższego URL-a, (logując się uprzednio na gg.pl i uwierzytelniając żądanie zdobytym w ten sposób cookie): http://www.gg.pl/api/ls/userChannel/uin,[NUMER-GG].jsonr?limit=[ILE-WPISÓW]&includeFlags=0 W odpowiedzi uzyskamy json livestreamu, czyli opisów i tzw. Pulpitu użytkownika. Czy kiedykolwiek wcześniej słyszałeś o live-feedzie w GG? :> Tak Nie Zobacz wyniki ankiety Karol stworzył proste narzędzie obrazujące działanie błędu. Jak sugeruje jeden z naszych Facebookowych fanów, Miłosz Domoń, dla ciekawych wyników, spróbujcie wpisać 202 należący do Blipa. Niestety Gadu-Gadu do tej pory nie zareagowało na zgłoszenie Karola, więc ten postanowił opisać całą sprawę na swoim blogu. Kolejny taki błąd w Gadu-Gadu Przypomnijmy, że kilka tygodni temu opisywaliśmy podobny błąd w telefonii Gadu Gadu, czyli Gadu Air – por. poważny błąd w Gadu-Air Jak widać, błąd kontroli dostępu do danych, to coś, co zdecydowanie warto opanować, jeśli tworzy się aplikacje, zwłaszcza jeśli są one jednymi z popularniejszych w Polsce… ,Mr. Niebezpieczny