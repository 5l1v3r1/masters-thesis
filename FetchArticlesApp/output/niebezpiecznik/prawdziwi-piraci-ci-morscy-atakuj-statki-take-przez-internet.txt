Prawdziwi piraci wydają się przerażającymi ludźmi (ta opaska na oku i przeklinająca papuga!), którzy korzystają tylko z siłowych rozwiązań. Okazuje się jednak, że ich ataki na statki są skuteczniejsze, jeśli zostaną poprzedzone atakiem na systemy informatyczne firm spedycyjnych. Do abordażu! Przypadek wykorzystywania włamań komputerowych przez piratów morskich został opisany w raporcie Data Breach Digest wydanym przez Verizon. Na marginesie, raport w całości jest ciekawy, ale historia o zinformatyzowanych piratach wydaje się być szczególnie urzekająca… W ostatnich latach firmy organizujące transport morski mają regularne problemy z piratami. Wszyscy słyszeliśmy o somalijskich piratach, a niektórzy zapewne mieli przyjemność oglądać film Captain Phillips. Jeden z przewoźników zwrócił uwagę na zmianę taktyki piratów. Piraci nie porywali już załogi dla okupu, a po wtargnięciu na kontenerowiec po prostu na chwilę trzymali ją pod kluczem. W tym czasie pobuszowali w przewożonych kontenerach. Plądrowanie było jednak błyskawiczne — ginęło niewiele, ale za to bardzo konkretnych i cennych rzeczy. Tak jakby piraci dokładnie wiedzieli, czego mogą się spodziewać na statku. Co ciekawe, piraci poza bronią mieli ze sobą …skanery kodów kreskowych i to przy ich pomocy namierzali interesujące ich kontenery. To nie papuga wygadała ich plan… Kiedy sprawie przyjrzała się grupa RISK Verizona, ustalono że atakowana firma spedycyjna, której statki były atakowane dysponowała przestarzałym, autorskim CMS-em. System wykorzystywano do zarządzania dokumentami takimi jak konosamenty (czyli morskie listy przewozowe). Błędy w skrypcie do uploadu plików będącym częścią CMS-a pozwoliły piratom na wgranie na serwer webshella. Przy jego pomocy piraci uzyskali swobodny dostęp do danych. W ten sposób namierzali transporty z cennym ładunkiem i wiedzieli jakie statki atakować oraz jak oznaczony będzie konkretny kontener. Ponieważ użyty webshell nie wspierał SSL-a, z przechwyconego ruchu sieciowego udało się ustalić dokładne komendy wydawane przez piratów. Najwyraźniej nie byli oni zaawansowani lub “hackowali” pod wpływem sporej ilości rumu, gdyż wiele komend zawierało literówki, a sam sposób ich wydawania sugerował, że piraci nie mieli wielkiego pojęcia o atakach komputerowych. Nie byli w stanie eskalować swoich uprawnień ani przejąć innych serwerów przewoźnika, nawet pomimo pozyskania haseł. Na dodatek przy zestawianiu revese shella, zapomnieli skorzystać z proxy co ujawniło ich prawdziwy adres IP. Cała ta historia dowodzi 3 rzeczy. Po pierwsze bezpieczeństwo IT ma wpływ na bezpieczeństwo “fizyczne”. Po drugie nie można liczyć na to, że nikogo nie zainteresują rutynowe dokumenty przechowywane na serwerach tej lub innej firmy. Jeśli te dokumenty dotyczą czegokolwiek cennego, należy ich pilnować tak jak coś cennego. Po trzecie, autorskie CMS-y powinny przechodzić regularne testy bezpieczeństwa. Bo jak widać, nawet grupy, które — jak nam się wydaje — potrafią tylko pływać na łódce i wymachiwać bronią, sięgają w dzisiejszych czasach po pomoc “informatyków” lub pieczołowicie studiują książki “hacking for dummies” z wymiernym skutkiem. Ahoj! ,Marcin MajPrawdziwi piraci wydają się przerażającymi ludźmi (ta opaska na oku i przeklinająca papuga!), którzy korzystają tylko z siłowych rozwiązań. Okazuje się jednak, że ich ataki na statki są skuteczniejsze, jeśli zostaną poprzedzone atakiem na systemy informatyczne firm spedycyjnych. Do abordażu! Przypadek wykorzystywania włamań komputerowych przez piratów morskich został opisany w raporcie Data Breach Digest wydanym przez Verizon. Na marginesie, raport w całości jest ciekawy, ale historia o zinformatyzowanych piratach wydaje się być szczególnie urzekająca… W ostatnich latach firmy organizujące transport morski mają regularne problemy z piratami. Wszyscy słyszeliśmy o somalijskich piratach, a niektórzy zapewne mieli przyjemność oglądać film Captain Phillips. Jeden z przewoźników zwrócił uwagę na zmianę taktyki piratów. Piraci nie porywali już załogi dla okupu, a po wtargnięciu na kontenerowiec po prostu na chwilę trzymali ją pod kluczem. W tym czasie pobuszowali w przewożonych kontenerach. Plądrowanie było jednak błyskawiczne — ginęło niewiele, ale za to bardzo konkretnych i cennych rzeczy. Tak jakby piraci dokładnie wiedzieli, czego mogą się spodziewać na statku. Co ciekawe, piraci poza bronią mieli ze sobą …skanery kodów kreskowych i to przy ich pomocy namierzali interesujące ich kontenery. To nie papuga wygadała ich plan… Kiedy sprawie przyjrzała się grupa RISK Verizona, ustalono że atakowana firma spedycyjna, której statki były atakowane dysponowała przestarzałym, autorskim CMS-em. System wykorzystywano do zarządzania dokumentami takimi jak konosamenty (czyli morskie listy przewozowe). Błędy w skrypcie do uploadu plików będącym częścią CMS-a pozwoliły piratom na wgranie na serwer webshella. Przy jego pomocy piraci uzyskali swobodny dostęp do danych. W ten sposób namierzali transporty z cennym ładunkiem i wiedzieli jakie statki atakować oraz jak oznaczony będzie konkretny kontener. Ponieważ użyty webshell nie wspierał SSL-a, z przechwyconego ruchu sieciowego udało się ustalić dokładne komendy wydawane przez piratów. Najwyraźniej nie byli oni zaawansowani lub “hackowali” pod wpływem sporej ilości rumu, gdyż wiele komend zawierało literówki, a sam sposób ich wydawania sugerował, że piraci nie mieli wielkiego pojęcia o atakach komputerowych. Nie byli w stanie eskalować swoich uprawnień ani przejąć innych serwerów przewoźnika, nawet pomimo pozyskania haseł. Na dodatek przy zestawianiu revese shella, zapomnieli skorzystać z proxy co ujawniło ich prawdziwy adres IP. Cała ta historia dowodzi 3 rzeczy. Po pierwsze bezpieczeństwo IT ma wpływ na bezpieczeństwo “fizyczne”. Po drugie nie można liczyć na to, że nikogo nie zainteresują rutynowe dokumenty przechowywane na serwerach tej lub innej firmy. Jeśli te dokumenty dotyczą czegokolwiek cennego, należy ich pilnować tak jak coś cennego. Po trzecie, autorskie CMS-y powinny przechodzić regularne testy bezpieczeństwa. Bo jak widać, nawet grupy, które — jak nam się wydaje — potrafią tylko pływać na łódce i wymachiwać bronią, sięgają w dzisiejszych czasach po pomoc “informatyków” lub pieczołowicie studiują książki “hacking for dummies” z wymiernym skutkiem. Ahoj! ,Marcin Maj