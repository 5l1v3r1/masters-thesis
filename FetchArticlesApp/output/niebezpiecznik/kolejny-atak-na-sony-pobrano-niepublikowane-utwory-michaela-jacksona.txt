Ponad 50 000 plików muzycznych, których wartość oszacowano na prawie 800 milionów złotych pobrano z serwerów wytwórni muzycznej Sony. Zdarzenie miało miejsce w zeszłym roku, tuż po głośnej fali ataków na PSN, ale sprawa wyszła na jaw dopiero teraz. Thriller …finansowy Strata jest spora, bo wytwórnia Sony rok temu podpisała umowę ze spadkobiercami Jacksona, która gwarantowała im 7 letnią wyłączność na niepublikowane jeszcze utwory muzyka. Sony zapłaciło za prawa do piosenek prawie 800 milionów złotych i planowało wydać 10 nowych albumów Jacksona… Jak pisze Sunday Times, wszystkie kiedykolwiek kupione przez Sony utwory Michaela Jacksona zostały nielegalnie ściągnięte. Szczęście w nieszczęściu — pobrane piosenki nie pojawiły się ponoć “online”. Niestety szczegóły włamania na serwery Sony nie są znane, ale firma informuje iż załatała błąd, który wykorzystali włamywacze. Czy to też robota Anonimowych/LulzSec? O atak oskarżono 2 mieszkańców Wielkiej Brytanii i co ciekawe, zostali oni aresztowani już w maju poprzedniego roku, krótko po głośnych atakach na sieć Sony PSN . Sprawa ujrzała światło dziennie dopiero teraz, po piątkowej rozprawie sądowej dotyczącej kradzieży utworów. Wynik rozprawy: obaj oskarżeni zwolnieni za kaucją, następna rozprawa w styczniu 2013. It’s bad! ,igH