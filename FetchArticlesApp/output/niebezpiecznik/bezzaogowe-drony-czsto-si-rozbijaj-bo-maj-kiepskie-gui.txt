ArsTechnica cytuje raport CRS dotyczący liczby wypadków dronów bezzałogowych, z którego wynika iż jedna trzecia katastrof to błąd ludzki, ale nie pilota, a architekta interfejsu do sterowania dronem… Winny UX designer? W jednym z przypadków, pilot, który chciał nacisnąć na joysticku przycisk rozpoczynający procedurę lądowania, zawadził ręką o przycisk wyłączający silnik drona… Kosztująca 1,5 miliona dolarów maszyna spadła. Powodem kolejnej cytowanej w artykule Ergonomics in Design katastrofy były refleksy na monitorze pilota — źle odczytał on komunikat ostrzegawczy — wziął go za informację o tym iż drone wylądował, a więc wydał instrukcję wyłączenia silnika. Niestety, komunikat nie dotyczył lądowania, drone dalej był w powietrzu, a po odłączeniu silnika …spadł. Te wypadki nie przeszkodziły jednak dronom zabić prawie 5000 osób… Ciekawe też, czy podobne problemy odczuli producenci polskich dronów, ITWL ze swoim HOB-bitem albo Kolibrem i WB Electronics z FlyEye? PS. Może pseudointeligentne drony udające gołębie będą miały lepsze GUI, albo same z siebie, będą w stanie obronić się przed błędem pilota? Informacje o dronach i ich bezpieczeństwie zbieramy pod tagiem drone. ,igH