Dwa dni temu, na jednym z TOR-owych forów dyskusyjnych jeden z użytkowników wystawił na sprzedaż login i hasło do systemu używanego przez pracowników firmy UPC, który ma zawierać dane klientów tej telewizji kablowej z terenu całej Polski. Jakie dane są na sprzedaż? Zgodnie z informacjami dostarczonymi przez internautę, w systemie mają znajdować się dane osobowe klientów UPC takie jak: imie i nazwisko, PESEL, adres zamieszkania, numer telefonu …a także wszystkie dane zawierane z klientem na umowie, tj. aktuwowane usługi, cena/opłaty etc. Sprzedający, aby udowodnić iż dostęp posiada, zamieścił kilka przykładowych rekordów abonentów z ul. Bora Komorowskiego w Warszawie (czekamy na wypowiedź UPC w tej sprawie, kiedy nadejdzie, zaktualizujemy ten artykuł — dodajmy jednak, że inni użytkownicy forum potwierdzili poprawność próbki danych): Z wypowiedzi na forum wynika, że są już pierwsi chętni, chociaż sam autor wątku w swoim pierwszym wpisie zaznaczył, że login i hasło do systemu UPC sprzeda (cena nie padła) lub udostępni …za wskazówki co do tego, jak dostęp tego typu można by wykorzystać. Komu może przydać się dostęp do bazy klientów UPC? Poza automatycznie nasuwającą się na myśl konkurencją, warto zauważyć, że tego typu baza może posłużyć także do namierzania i weryfikacji tożsamości poszczególnych osób, oraz poszerzania danych na ich temat (np. numer PESEL często jest jednym z “sekretów” wykorzystywanych przez niektóre instytucje do “resetu” hasła telefonicznego). Wystarczy porównać ostatnie ataki socjotechniczne na Apple CloudID oraz Twittera aby docenić jak wielkim ułatwieniem mogą być dodatkowe dane na temat danej osoby. Kim jest sprzedający? Sprzedający niekoniecznie musi być pracownikiem UPC — mógł on przejąć kontrolę nad systemem komputerowym jednego z pracowników UPC (lub ich punktu sprzedaży) i w ten sposób wejść w posiadanie danych dostępowych. Choć tajemnicą poliszynela jest, że pracownicy operatorów telekomunikacyjnych nierzadko są w stanie wynosić bazy danych i odsprzedawać je konkurencji. Jest jednak szansa, że UPC szybko namierzy pracownika, którego dane wyciekły i są oferowane na sprzedaż — o ile dostęp do systemu UPC jest logowany i jego dział bezpieczeństwa będzie mógł sprawdzić kto ostatnio odwoływał się do danych osób z ul. Bora Komorowskiego (a może wystarczy samo sprawdzenie ostatnich dostępów do systemu pod kątem adresów IP należących do end-pointów TOR-a? :). Klienci UPC nie powinni więc tracić nadziei — skoro dostęp do bazy jest “online’owy”, to po zmianie hasła pechowego pracownika, intruzi powinni zostać odcięci …o ile baza w całości nie została już przez nich skopiowana. Klientom UPC sugerujemy zachować daleko idącą powściągliwość w przypadku ew. telefonów od osób podających się za pracowników UPC — tego typu telefony mogą być wykonywane przez osoby, które zakupiły bazę i na jej podstawie próbują pozyskać dodatkowe dane. Na osłodę losu klientów UPC dodajmy, że w sieci TOR wystawione na sprzedaż były już bazy Orange, bazy Netii oraz TPSA — sprzedawał je za ok. 60 PLN od rekordu, obecnie wielki nieobecny, czyli nvm. PS. Niedawno inny użytkownik tego samego forum ujawnił dane jednego z kapitanów ABW, które pozyskał przy pomocy skanowania polskiego internetu pod kątem znanej podatności w routerach Asusa. Może pozyskanie danych dostępowych do systemów UPC jest również wynikiem podobnej podatności? Aktualizacja 11:10, 25 marca 2014 UPC przesłało nam następujące oświadczenie na zadane przez nas pytania: 1. Czy UPC potwierdza, że opublikowane na forum dane są poprawne i pochodzą z wewnętrznej bazy UPC? 2. Czy UPC udało się już namierzyć pracownika, którego dane dostępowe zostały wykradzione? 3. W jaki sposób UPC zamierza ochronić swoich klientów przed skutkami nieautoryzowanego dostępu do ich danych? ,vi.curry