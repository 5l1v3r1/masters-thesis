Niemiecka Federalna Policja Kryminalna (BKA: Bundeskriminalamt) umieściła na swoich interentowych stronach ogłoszenie o pracę. Poszukiwani są programiści z umiejętnościami tworzenia trojanów i backdoorów. Niemiecki trojan rządowy Rok temu pisaliśmy o oficjalnym, niemieckim, rządowym trojanie R2D2, a miesiąć temu wspomnieliśmy o kolejnym programie tego typu — Finfisherze. Teraz okazuje się, że Niemcy szukają programisty, który ma pomóc niemieckim służbom w — i tu cytat — ukrytym, zdalnym dostępie do komputerów. Dotychczas Niemcy kupowali oprogramowanie tego typu od innych firm — teraz wygląda na to, że sami chcą zająć się rozwojem trojana. Każdy kraj ma swojego rządowego trojana? Niemcy już nie kryją się z tym, że inwigilują internautów przy pomocy szpiegowskiego oprogramowania. A inne kraje? Przypomnijmy, że USA wraz z Izraelem jest podejrzewane o stworzenie Stuxneta, który przy pomocy 0day’ów zniszczył Irańskie instalacje służące do produkcji broni atmowej. Patrząc na powyższe doniesienia, naiwnie byłoby myśleć, że reszta państw nie pracuje nad podobnymi rozwiązaniami… Ale zapewne dowiemy się o tym dopiero wtedy, kiedy coś pójdzie nie tak. Nie należy się bowiem łudzić, że w ujawnianiu rządowego trojana pomoże zainstalowane na naszym komputerze oprogramowanie antywirusowe — wiemy przecież jak łatwo można je oszukać — i pamiętamy, że antywirusy przez 5 lat nie były w stanie wykryć złośliwego działania robaka Flame… Być może część z was jest już zainfekowana jednym z nich? :-) ,igH