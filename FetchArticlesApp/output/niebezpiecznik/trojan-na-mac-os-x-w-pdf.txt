Po sieci grasuje kolejny trojan dla Mac OS X. Wygląda jak plik PDF. Po otworzeniu pliku system zostanie zainfekowany, ale nic złego się nie stanie. Złośliwy plik udający PDF po otwarciu pokazuje tekst w języku chińskim, a w tle instaluje backdoora. Backdoor komunikuje się co prawda z C&C, ale nie otrzymuje żadnych instrukcji. C&C jest zwykły Apache. Firma F-Secure, która zdobyła tę wersję trojana z VirusTotala podejrzewa, że autor złośliwego oprogramowania mógł po prostu sprawdzać, które z antywirusów je wykrywają. Być może niebawem zobaczymy bardziej uzbrojoną wersję tego trojana? Na razie nawet do Mac Defendera mu daleko… ,vi.curry