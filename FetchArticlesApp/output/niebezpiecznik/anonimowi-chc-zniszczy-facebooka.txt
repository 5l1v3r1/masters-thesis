Londyn płonie, a Anonimowi zapowiadają, że zniszczą Facebooka. Podają nawet datę: 5 listopada 2011. Anonimowi są znani z kilku ciekawych ataków internetowych ale ostatnio słyną głównie z tego, że dają się sukcesywnie wyłapywać przez policję różnych krajów ;-) …a następnie w akcie zemsty atakują policyjne serwery (por. Policja w USA zhackowana). Atak na Facebook (Operacja Facebook) Zapowiedź ataku na Facebook 5 listopada 2011 roku pojawiła się w wideoklipie opublikowanym na YouTube (warto zwrócić uwagę, że nie jest to oficjalne konto Anonimowych!). Anonimowi lub ktoś kto korzysta z ich “marki”, twierdzi, że Facebook to zło, bo zbiera zbyt wiele danych na temat swoich użytkowników, a następnie tymi danymi handluje z organizacjami rządowymi — twardych dowodów, jak można się domyślić, Anonimowi nie przedstawili, a mimo to, ich pomysł zyskał aprobatę ponad 17 tysięcy internautów na YouTube. Anonimowi nie precyzują, jak zamierzają zniszczyć Facebooka, ale patrząc na ich wcześniejsze “osiągnięcia“, można założyć, że chodzi o atak DDoS. O ile DDoS-y Anonimowych udawały się w przypadku lokalnych stronek i policyjnych serwerów, to z Facebookiem mającym największe na świecie data center może być im ciężko… P.S. Bzdurą jest to, co często wypisują inne serwisy relacjonujące ten temat, jakoby Facebook miał przestraszyć się Anonimowych i z tego powodu wyznaczyć nagrodę w wysokości 500 dolarów za każdy błąd znaleziony w serwisie. Facebook uruchomił swój program security bug bounty na długo przed akcją Anonimowych, ale jak widać, jeśli niektówym coś pasuje do scenariusza, to potrafią bezczelnie nagiąć fakty… Aktualizacja 22:00 Oficjalne konto Anonimowych na Twitterze odcina się od tej akcji. ,igH