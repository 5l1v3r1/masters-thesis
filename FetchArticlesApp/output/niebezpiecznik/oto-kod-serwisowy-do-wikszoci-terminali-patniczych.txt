166816 lub Z66816 to, jak się okazuje, używany domyślnie od 1990 roku kod serwisowy, pozwalający każdemu na rekonfigurację czytników kart płatniczych firmy Verifone. Badacze informujący o zagrożeniu co prawda weryfikowali je jedynie na terenie sklepów w USA, ale terminale VeriFone są powszechnie obecne także w rodzimych sklepach — zastanawiamy się więc, czy ten trik zadziała w Polsce… Od 25 lat ten sam ./kodzik Informacje o kodzie na światło dzienne wyciągnął w prezentacji na konferencji RSA Charles Henderson. Według niego, “wbicie” tego kodu pozwala na całkowite przejęcie kontroli nad czytnikiem kart i infekcję terminala złośliwym oprogramowaniem, co oczywiście doprowadzi do kradzieży informacji płatniczych. Przyczynę korzystania z domyślnego hasła Charles upatruje w ścieżce dystrybucji terminala do sklepu. Jest on produkowany przez producenta, następnie przekazywany odpowiedniemu dystrybutorowi, a ten dopiero sprzedaje urządzenia do sklepów. Wygląda na to, że każdy z tymczasowych posiadaczy urządzenia uważa, że za jego konfigurację odpowiada ktoś inny. Przedstawiciele Verifone uspokajają, że do tej pory nie odnotowali żadnych ataków za pomocą kodu serwisowego i że jego znajomość nie jest wystarczająca, aby zainfekować terminal złośliwym oprogramowaniem. Natomiast na wszelki wypadek, firma wystosowała apel do posiadaczy jej urządzeń, aby czym prędzej zmienili domyślny kod na inny (jest więc szansa, że teraz będzie nim 111111 albo 123456). Terminal to komputer — można go zhackować Przypomiamy, że terminal obsługujący transakcje płatnicze to w zasadzie mały komputer. Można go więc przeprogramować …i np. pograć na nim we Flappy Birds: albo …pociupać w ponga: O słabościach terminali płatniczych pisaliśmy już na łamach Niebezpiecznika wielokrotnie, ale podkreślmy, że do tej pory ataki na terminale płatnicze w dużej mierze sprowadzały się do podmiany prawdziwych terminali na lewe, odpowiednie spreparowane przez skimmerów albo skimmingu — oto przykład skimmera w czytniku kart — zauważylibyście go? ,vi.curry