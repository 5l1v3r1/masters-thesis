Rosyjska procedura awaryjnego dostępu do kodów startu rakiet atomowych jest dość ciekawa. Zawarto w niej instrukcję dotyczącą użycia młota kowalskiego… Młot kowalski na ratunek! Kody trzymane są w sejfie. Serwis rian.ru przytacza anegdotę, że o młocie kowalskim jako formie awaryjnego dostępu do kodów po raz pierwszy usłyszano w latach 80-tych, kiedy inspekcja zapytała generała czuwającego nad kodami, co by zrobił, gdyby otrzymał rozkaz “Odpalić!” a nie mógł dostać się do sejfu… Generał odpowiedział wtedy, że rozwaliłby sejf młotem, który trzyma nieopodal. To naraziło go na krytykę, ale koniec końców przyznano mu rację. Od tamtego czasu młot kowalski jest stałym elementem wyposażenia opiekunów kodów rakietowych. Nie ma to jak brute-force! :) Gdyby jednak kogoś otwierało bardziej subtelne otwieranie sejfów, zapraszamy do lektury tego artykułu. ,igH