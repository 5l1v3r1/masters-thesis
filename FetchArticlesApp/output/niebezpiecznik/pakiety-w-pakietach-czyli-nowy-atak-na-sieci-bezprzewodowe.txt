Travis Goodspeed zaprezentował ciekawy atak na sieci bezprzewodowe, pozwalający atakującemu na wstrzyknięcie swojego “złośliwego” pakietu do sieci ofiary. Packets in Packets (PIP) Aby zrozumieć atak, przypomnijmy, że sieci radiowe dzielą transmisję na “ramki”, a każda z ramek zawiera tzw. preambułę (wykorzystywaną do synchronizacji transmisji), nagłówek, dane, sumę kontrolną. Odbiornik skanuje daną częstotliwość w poszukiwaniu premabuły, a kiedy ją znajdzie zaczyna budować pakiet (długość brana jest z nagłówka, lub standardu dot. danego protokołu) oraz weryfikować jego poprawność (suma kontrolna). Jeśli atakujący chce wstrzyknąć złośliwy pakiet do sieci ofiary, wbudowywuje jego zawartość w stronę HTML i nakłania ofiarę do odwiedzenia strony WWW. Jeśli podczas oglądania strony zawierającej złośliwy pakiet nastąpi zniekształcenie preambuły ramki zawierającej w sobie odpowiedni fragment strony WWW, odbiornik zaczyna szukać kolejnej preambuły i “napotyka” tę podstawioną przez atakującego, a następnie przetwarza “złośliwy” pakiet. Krótko mówiąć, na skutek błedu w transmisji radiowej, odbiornik traktuje dane warstwy 7 jako ramki warstwy 2. Niestety (a może na szczęście?), prawdopodobieństwo, że preambuła ramki zawierającego część strony ze złośliwym pakietem zostanie uszkodzona jest dość niska. Dodatkowo, atakujący musi poradzić sobie z takimi trudnościami jak zmiana prędkości sieci, szyfrowanie i różne modulacje. Travisowi jednak udało się zaimplementować udany atak na sieci Wi-Fi 802.11b, a swoje odkrycia opisuje w tym dokumencie i tej prezentacji. Na marginesie, pamiętajmy, że interferencje w sieciach Wi-Fi to dość powszechna sprawa i wielokrotne ukrycie złośliwego pakietu w dużym pliku — np. obrazie ISO — zwiększa prawdopodobnieństwo skutecznego ataku. ,vi.curry