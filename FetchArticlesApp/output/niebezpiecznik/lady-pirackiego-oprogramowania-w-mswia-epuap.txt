Jeden z naszych czytelników zauważył, że do edycji formularza ePUAP hostowanego na serwerach Ministerstwa Spraw Wewnętrznych i Administracji wykorzystano pirackie oprogramowanie. Skontaktowaliśmy się w tej sprawie z rzecznikiem MSWiA. MSWiA używa pirackiego XMLSpy? 1 lipca, nasz czytelnik podpisujący się jako r1024 podesłał następującą wiadomość: Formularz, o którym mowa znajdował się tutaj: http://epuap.gov.pl -> Pomoc -> Integratorzy -> Podręczniki -> Tutaj możesz pobrać schemat formularza (ZIP 3KB) -> Formularz.xsd Na skorzystaniu z cracka ktoś “zaoszczędził” podatnikom 399 EUR (tyle kosztuje najtańsza licencja na XMLSpy) naraził ich jednak na ryzyko zdecydowanie większej kary za wykorzystywanie nielegalnego oprogramowania. Rzecznik MSWiA odpowiada Skontaktowaliśmy się w powyższej sprawie z MSWiA, pytając kto jest autorem w/w pliku (Formularz.xsd) i czy do jego edycji wykorzystano pirackie oprogramowanie? Oto odpowiedź jaką otrzymaliśmy (wytłuszczenie nasze): Pirackie oprogramowanie to dla Ministerstwa krępująca sprawa, niezależnie od tego kto zawinił; pracownik MSWiA czy pracownik u tajemniczego wykonawcy (na stronach MSWiA można znaleźć informację, że wykonawcą ePUAP-u jest ComArch S.A.). Ale o ile firma Altova, producent “zcrackowanego” XMLSpy, nie podejmie w tej kwestii działań prawnych, kary nie będzie. Takie prawo. Przypomnijmy, że w 2008 roku z podobnie niezręczną sytuacją borykało się Ministerstwo Finansów — też skorzystano z cracka i też do XMLSpy… Wtedy podejrzenie również padło na wykonawcę, firmę Asseco Poland S.A. i Sputnik Software Sp. z o.o., które po “wewnętrznych kontrolach” nie wykazały żadnych nieprawidłowości, ale odniesienia do cracka magicznie zniknęły… Groźniejsze od kary za “pirata” jest… Na koniec warto zaznaczyć, że cracki do płatnego oprogramowania bardzo często są zainfekowane wszelkiej maści trojanami. Osoba z nich korzystająca naraża przez to siebie i swoją firmę na zdecydowanie większe szkody (np. kradzież danych) niż wysokość ewentualnej kary za użytkowanie nielegalnego oprogramowania. Zobacz inne artykuły na temat MSWiA: • Ministerstwo hostuje sklep z długopisami? Wszyscy, którzy chcą pochopnie rzucić w MSWiA kamieniem, niech zaczną najpierw od przejrzenia swoich dysków twardych… Ściąganie pirackiego oprogramowania, w przeciwieństwie do pirackich utworów muzycznych, jest w Polsce nielegalne. ,Mr. Niebezpieczny