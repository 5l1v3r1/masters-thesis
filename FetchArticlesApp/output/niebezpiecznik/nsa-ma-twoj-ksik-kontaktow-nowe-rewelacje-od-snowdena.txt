Washington Post ujawnia kolejne techniki działania NSA na podstawie dokumentów wykradzionych z amerykańskiego wywiadu przez Snowdena. Agencja kolekcjonuje książki adresowe z webmaili oraz listy kontaktowe z komunikatorów GMaila, Facebooka oraz Yahoo i Hotmaila. Po co? Powiedz z kim rozmawiasz, powiem Ci kim jesteś Wiedząc kto z kim koresponduje, można nakreślić siatkę znajomości. Z kolei na globalnym grafie “znajomości” bardzo ładnie widać punkty centralne i relacje pomiędzy wybranymi osobami. Czy wiesz, że wedle eksperymentu Stanley’a Milgram, każdego człowieka z innym łączy maksymalnie 6 uścisków ręki (pomiędzy ich znajomymi). Każdego dnia NSA ma zbierać ok. 500 000 książek kontaktowych. Są one wyciągane podczas podsłuchiwania synchronizacji telefonów z chmura lub nasłuchu komunikacji IM, która jak się okazuje nie zawsze jest szyfrowana. Programy do chatowania współdzielą tzw. “roster” z książką kontaktową użytkownika w webmailu. Podsłuch następuje poza granicami USA, w punktach wymiany ruchu. Ujawniona prezentacja opisuje także ciekawą wpadkę. Australijczycy nie dali rady zbierać wszystkich danych dotyczących podsłuchiwanego Irańczyka, po tym jak ktoś włamał się na jego konto i zaczął z niego wysyłać spam. Danych generowanych przez “cel” było tak dużo, bo Irańczyk był zapisany na kilka grup mailingowych, co spotęgowało efekt domina. Nie tylko adresy e-mail są zbierane… Warto podkreślić, że w książkach kontaktowych znajdują się nie tylko adresy e-mail. Niektórzy internauci umieszczają tam numery telefonów, a nawet fizyczne adresy swoich kontaktów. Dane te są więc cenniejsze niż zwykłe billingi, od których zaczęła się afera Snowdena. Ta sytuacja pokazuje, że nawet jeśli dbasz o swoją prywatność w sieci i nie ujawniasz informacji o sobie, jest szansa, że twoje dane “ujawnił” jeden z twoich znajomych… ,igH