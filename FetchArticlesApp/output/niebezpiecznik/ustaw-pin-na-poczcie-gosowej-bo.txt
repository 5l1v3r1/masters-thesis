Mało kto wie, ale aby odsłuchać wiadomości z poczty głosowej wybranej osoby, w większości przypadków wystarczy tylko podszyć się pod jej numer telefonu. Jest to bardzo łatwe. Spoofing CallerID (numeru telefonu) Większość operatorów nie wymaga od swoich abonentów ustawienia PIN-u do poczty głosowej. Jeśli ktoś nie ustawi PIN-u, to wystarczy tylko zespoofować numer ofiary i zadzwonić na numer dostępowy poczty głosowej w jej sieci. Zostaniemy wtedy automatycznie przekierowani do odpowiedniej skrzynki i będziemy mogli odsłuchać wiadomości nagrane przez znajomych lub kontrahentów ofiary. Spoofing CallerID (czyli numeru, który identyfikuje dzwoniącą do nas osobę) to rzecz niesłychanie prosta. Wystarczy skorzystać z odpowiedniego serwisu w internecie i już można podszywać się pod dowolny numer. Ale uwaga, tego typu zabawy nie są legalne we wszystkich krajach, por. 4 lata więzienia za spoofing dla Polaka. Na Niebezpieczniku ostrzegaliśmy już przed fałszowaniem numeru nadawcy SMS-ów i możliwości umieszczania nieautoryzowanych wiadomości na serwisach społecznościowych, z którymi można komunikować się przez telefon komórkowy. Ale spoofing numeru telefonu komórkowego jest wykorzystywany również w dobrej wierze: m.in jako element testów penetracyjnych (ataki social engineering). Ze spoofingu korzystają też operatorzy VoIP (np. Skype) oraz wszelkiego rodzaju call centers; dzięki czemu każdy z konsultantów BOK może ustawić numer swojego telefonu na “centralę”. Jak zabezpieczyć swoją pocztę głosową Aby zabezpiecznyć się przed podsłuchem wiadomość w poczcie głosowej radzimy albo wyłączyć tę usługę (to w przypdku T-Mobile może być najlepsze wyjście), albo ustawić do niej kod dostępu (PIN). Aby to zrobić, należy zazwyczaj zadzwonić na numer swojej poczty głosowej i z menu wybrać odpowiednią opcję. ,Piotr Konieczny