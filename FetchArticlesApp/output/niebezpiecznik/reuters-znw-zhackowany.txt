Drugi raz w ciągu 2 tygodni, na stronach Reutersa pojawiły się fałszywe, prosyryjskie artykuły. Pierwsze włamanie do Reutersa Pierwszy z artykułów dotyczył porażek jakie rzekomo odnosi Wolna Armia Syryjska w walce z siłamia prezydenta Bashara al-Assada i pojawił się na blogu Reutersa w zeszłym tygodniu bo agencja prasowa korzystała z …niezałatanego WordPressa. Wtedy przejęto także konto Reutersa na Twitterze — i także na nim pojawiły się treści ukazujące “potęgę” reżimu w Syrii. Drugie włamanie do Reutersa Wczoraj Reuters został zhackowany po raz drugi. Tym razem fałszywy artykuł dotyczył śmierci ministra ds. zagranicznych Arabii Saudyjskiej. W jaki sposób uzyskano dostęp do stron internetowych Reutersa tym razem (skoro agencja zarzeka się, że załatała błędy po poprzednich atakach?). Prawdopodobna przyczyna włamania? Być może wskazówką będzie raport EFF dotyczący ukierunkowanych ataków malware’owych skierowanych w “przeciwników syryjskiego reżimu”. Wygląda na to, że zwolennicy Bashara al-Assada uciekają się do wypuszczania zainfekowanych niby przełomowych dokumentów, a zainfekowanych złośliwym oprogramowaniem (i rozsyłają je wybranym osobom przez e-mail) oraz udostępniają atrakcyjne dla rebeliantów narzędzia do szyfrowania Skype’a (które w rzeczywistości są trojanem). Teraz na topie jest program AntiHacker, któremu nawet założono grupę na Facebooku i który zamiast obiecywanej ochrony przed hackerami, oczywiście infekuje komputer użytkownika złośliwym oprogramowaniem. Strona programu dalej jest dostępna pod tym adresem: hxxp://216.6.0.28 Na szęście, dziennikarze Reutersa dość szybko wyłapują nieswoje teksty na swoim serwisie i wytrwale je kasują ;) Czekamy na wstrzyknięcie przez Syryjczyków swojego video w feedy satelit — o tym, że to możliwe, pisaliśmy już 2 lata temu, nadmieniejąc, że Polacy mieli w takim hackowaniu swój niemały udział, i to kilkadziesiąt lat temu! ,vi.curry