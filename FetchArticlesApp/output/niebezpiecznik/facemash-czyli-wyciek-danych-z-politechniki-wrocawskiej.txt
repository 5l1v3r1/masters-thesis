Jak pisze jeden z naszych czytelników, student PWr: “przed weekendem pojawił się polski odpowiednik serwisu FaceMash [tak nazywał się prototyp Facebooka stworzony przez Zuckerberga]. Politechnika Wrocławska ma tak dziurawy JSOS (Jednolity System Obslugi Studentow), że dane osobowe latają luzem po internecie”. FaceMash PWr Wystarczy zarejestrować się na www.facemashpwr.pl, aby pooglądać twarze studentek — wyciągane na bieżąco dane z bazy PWr i przentowane w formie ‘która z nich jest bardziej hot’. Tym, którzy nie znają historii Facebooka lub nie widzieli filmu The Social Network przypominamy, że to właśnie od takiego serwisu zaczął Mark Zuckerberg, założyciel Facebooka. Obawiamy się jednak, że w polskiej rzeczywistości, wrocławscy studenci raczej oberwą za swojego FaceMasha i raczej nie narodzi się z niego drugi Facebook… FaceMash — jak chronić swój wizerunek? Studentom PWr przypominamy, że młodsze roczniki mogą zmienić zdjęcie w systemie JSOS. Niektórzy już wpadli na ten pomysł: Dodatkowo, Panowie studenci, wasz wizerunek też jest zagrożony, jeśli wasze imię kończy się na “a” lub jesteście szczęśliwcami, którym zrobiono błąd w PESEL-u (tam zakodowana jest płeć). P.S. Programistów odpowiedzialnych za tworzenie projektu JSOS zapraszamy na nasze szkolenie z bezpieczeństwa aplikacji webowych — gwarantujemy 23% zniżkę :-) ,Mr. Niebezpieczny