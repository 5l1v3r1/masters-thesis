Anonimowi udostępnili 1 GB danych należących do Vanguard Defense Industries, wojskowego podwykonawcy. Wśród nich znajdują się e-maile Richarda T. Garcia, byłego dyrektora FBI w Los Angeles oraz szefa bezpieczeństwa Shell Oil. Anonymous kontynuuje operację Antisec W udostępnionych przez Anonimowych materiałach znaleźć można szczegóły dotyczące budowy ShadowHawk — drona wykorzystywanego do patrolowania granic USA. Na tle “wyciekniętej” poczty wyróżnia się także e-mail od doradcy Merrill Lynch, zawierający ostrzeżenie i zapowiedź obniżenia ratingu kredytowego dla USA. Anonimowi “hacknęli” Garcie nie pierwszy raz. Jak podkreślają w swoim oświadczeniu, od czasu poprzednich wycieków, nie zmienił on ani jednego swojego hasła… Vanguard Defense Industries przyznaje, że doszło do wycieku, ale twierdzi, że opublikowane przez Anonimowych dane nie zawierają żadnych tajemnic, a jedyne co zostało zaatakowane, to prywatna skrzynka Richarda T. Gracia na GMailu. Jak widać Anonimowi wzięli sobie do serca operację Antisec i konsekwentnie atakują kolejnych “sprzedawczyków”, czyli oszukańcze firmy, które zamiast zajmować się bezpieczeństwem obywateli, nakładają na ich szyje kajdany cenzury i kontroli. Kto będzie następny? ,igH