BBC w swoim oficjalnym stanowisku przeprasza widzów za trudności jakie w tym tygodniu pojawiły się w odbiorze kanałów tej stacji na terenie Europy i Środkowego Wschodu. Nie wskazuje palcem na winnych, ale robią to inni — brytyjski Telegraph podał, że za zagłuszaniem sygnału satelitarnego stać ma Syria z Iranem. Syria i Iran zakłócają transmisję satelitarną Eutelsatu Powód? Według rządu Syrii stacje telewizyjne BBC i CNN przedstawiają fałszywe informacje na temat sytuacji w tym kraju, podjudzając tym samym trwającą tam wojnę domową. Zagłuszane mają być transpondery satelitarne kontrolujące obszar Morza Śródziemnego. Warto jednak wspomnieć, że wcześniej Eutelsat przestał transmitować 19 irańskich kanałów. BBC w swoim oświadczeniu podnosi, że zakłócanie transmisji satelitarnej narusza międzynarodowe umowy. Brytyjskie ministerstwo spraw zagranicznych idzie o krok dalej i twierdzi wprost, iż tego typu działania są po prostu nielegalne. Jamming dość powszechny… Przypomnijmy, że w trakcie walk obalających reżim Mubaraka, Egipt całkowicie odciął się od internetu. Aby wspomóc wymianę informacji w tym kraju, w Europie uruchomiono wtedy kilka usług typu Dial-Up, które umożliwiły Egipcjanom łączenie się z internetem w “staroświecki” sposób, za pomocą linii telefonicznych. Plan cenzury “internetu” tego nie przewidział… Z kolei w Krakowie, w trakcie pogrzebu prezydenta Kaczyńskiego pojawiła się informacja o zagłuszaniu telefonii komórkowej — powodem miała być chęć ochrony dyplomatów przed ewentualnymi bombami z zapalnikami aktywowanymi via GSM. I na sam koniec “wspominania” jammingu powróćmy do Wielkiej Brytanii. To tam w trakcie Igrzysk Olimpijskich działała “bezprzewodowa policja“, której celem było namierzanie kibiców stawiających niekoncesjonowane Access Pointy (wyłączność “na Wi-Fi” miała jedna firma). ,vi.curry