Cenzura w internecie nie jest fajna. Ustawy “zwalczające piractwo”, czyli amerykańska SOPA i francuska HADOPI nie są fajne i naruszają wiele swobód obywatelskich, ale już niebawem mogą zostać wprowadzone w życie. Z tego powodu, hackerzy pracują nad projektem, który ma zagwarantować niecenzurowany dostęp do internetu. Hackerspace Global Grid Hackerspace Global Grid to planowany system kilku (kilkunastu) stacji naziemnych oraz satelit, które mają zagwarantować dostęp do wolnego od cenzury internetu. Pomysł przedstawił Nick Farr na kongresie 28C3. Farr eksperymentował już z niskobudżetowymi balonami wyposażonymi w nadajniki, ale okazało się, że ich śledzenie z Ziemi jest zadaniem zbyt ciężkim i pracochłonnym. Orbitujące wokół Ziemi nadajniki są widziane tylko przez krótki czas (i tylko wtedy można wymieniać z nimi dane). Dlatego projekt potrzebuje kilkunastu stacji naziemnych, które będą w zasięgu satelity przez możliwie najdłuższy czas. Satelity mogłyby co prawda znajdować się na orbicie geostacjonarnej, ale wtedy odległość od Ziemi wprowadziłaby opóźnienie w transmisji, które uniemożliwiłoby korzystanie z niektórych aplikacji internetowych. Podsumowując projekt Hackerspace Global Grid (do którego każdy z was może dołączyć) ma na celu zbudowanie stacji naziemnych za sumę ok. 100 EUR oraz zaprojektowanie elektroniki, która wytrzyma warunki przestrzeni kosmicznej. Długoplanowy cel hackerów to wysłanie astronauty-amatora na Księżyc w przeciągu 23 lat… Życzymy powodzenia! ,vi.curry