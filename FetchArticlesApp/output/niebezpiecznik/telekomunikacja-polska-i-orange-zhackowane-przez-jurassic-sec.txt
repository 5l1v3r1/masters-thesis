Grupa Jurassic Sec nie ustaje w wysiłkach, i o ile do tej pory publikowała zlepki baz ze starych ataków, to od kilku dni aktywnie “zaskakuje” nas świeżymi danymi. Celem Jurassic Sec padły ostatnio popularne polskie kluby sportowe, a dziś Telekomunikacja Polska. Baza Telekomunikacji Polskiej w sieci Opublikowana przez Jurassic Sec baza to zbiór adresów e-mail i haseł (md5) należących do pracowników Telekomunikacji Polskiej (przy niektórych rekordach pojawiają się także numery telefonów): Znaczna część hashy (6500+) to: 25d55ad283aa400af464c76d713c07ad" = md5("12345678") Z kolei obecne w bazie domeny to: telekomunikacja.pl (5226 razy) centertel.{pl,main} (1179 razy) orange-tp.com (2 razy) Nie wiadomo skąd pochodzą te dane i czy atakujący z zewnątrz może je do czegokolwiek wykorzystać. Nie wiadomo także kiedy zostały “zrzucone”. Dużo niewiadomych… Przeważająca większość kont z domeny telekomunikacja.pl może wskazywać na wiekowość bazy — obecnie pracownicy korzystają z adresów w domenie orange.com (te też są na liście, więc baza na pewno zawiera dane z czasów “po fuzji”). Wiemy także, że w bazie nie ma pracowników salonów sprzedaży z jednego z miast — ale komentujący czytelnicy potwierdzają, że na liście znajdują się prawdziwe dane faktycznych pracowników TPSA. Poprosiliśmy Jurassic Sec o komentarz, jeśli odpowiedzą opublikujemy tutaj ich wyjaśnienia. Aktualizacja 04.07.2012, 00:28 Jurassic Sec przekazało nam informację, że “[baza] byla w “ukryciu” podczas kiedy telekomunikacja “przechodzila” do orange.“. Aktualizacja 04.07.2012, 14:40 Wojciech Jabczyński, rzecznik Orange Polska przesłał o 9.00 następujące oświadczenie: ,vi.curry