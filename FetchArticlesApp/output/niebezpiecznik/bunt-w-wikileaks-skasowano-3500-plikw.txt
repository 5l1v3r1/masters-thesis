Daniel Domscheit-Berg, jeden z członków WikiLeaks twierdzi, że bezpowrotnie skasował 3,500 plików, które zostały nadesłane przez informatorów do WikiLeaks. Dlaczego? Bo według niego założyciel WikiLeaks, Julian Assange, nie był w stanie zagwarantować bezpieczeństwa osobom, które je nadesłały. Jak donosi Der Spiegel, wśród skasowanych danych Daniel wymienia amerykańską “no-fly list“, czyli listę osób, które nie mogą podróżować samolotami. Assange z kolei twierdzi, że Daniel wykasował również wewnętrzne informacje dotyczące 20 skrajnie prawicowych ugrupowań. Domscheit-Berg był rzecznikiem Wikileaks do lata 2010. Później, “na skutek różnicy w poglądach”, opuścił zespół WikiLeaks otwierając OpenLeaks. To właśnie wtedy miało dojść do kradzieży i skasowania danych z serwerów WikiLeaks. Co ciekawe, dane te nie pojawiły się także na OpenLeaks. ,igH