“Nie ważne czy siedzisz w piwnicy i jesteś samotnie buszującym po internecie brodatym pryszczersem w rozciągniętym, upapranym pizzą swetrze, czy może kochającym różowe jednorożce, należącym do zorganizowanej 31337 grupy hackerem — atakuj swój rząd!” Oto wezwanie do udziału w nowej operacji o kryptonimie AntiSec. Za wszystkim stoją połączone siły LulzSec i Anonimowych. tl;dr: LulzSec i Anonimowi proszą: “Atakujcie serwery instytucji rządowych i banków, tym razem nie dla lulzów, ale w imię walki z cenzurą”. Operacja AntiSec — precz z cenzurą sieci LulzSec i Anonimowi, do niedawna zwalczające się ugrupowania postanowiły się połączyć. Cel jest szczytny: pokazanie jak słabe zabezpieczenia chronią dostępu do poufnych informacji przechowywanych przez rządy różnych państw oraz największe instytucje finansowe. Nawoływanie do anarchii z ust LulzSec brzmi groźnie, bo grupa ta już nie raz udowodniła, że potrafi przełamać zabezpieczenia całkiem, wydawać by się mogło, poważnych instytucji; Sony, CIA i FBI, stacji telewizyjnej PBS czy brytyjskiego funduszu zdrowia. Członek LulzSec aresztowany Tymczasem, brytyjska policja chwali się, że zatrzymała osobę, która stała za operacjami LulzSec. Jest nią Ryan Cleary znany jako ViraL. Przypomnijmy, że niedawno hiszpańska policja aresztowała rzekomo 32 anonimowych. LulzSec odcinają się: Ciekawe, czy brytyjska policja znajdzie coś ciekawego na komputerze Ryana i czy będzie on musiał, podobnie jak Julian Assange z Wikileaks, meldować się codziennie na komisariacie… AntiSec — operacja w toku LulzSec rusza na wojnę. I nie zamierza, jak do tej pory, walczyć sam, ale ramię w ramię z każdym, kto chce się przyłączyć. To sprytne zagranie nie spodoba się tym, którzy uważają, że częstotliwość ataków i zaangażowanie LulzSecowców może dać dobry argument politykom USA do przeforsowania kontroli internetu… P.S. Przypominamy, że w Polsce nakłanianie do popełnienia przestępstwa jest karalne. Niezamówione pentesty serwerów organizacji finansowych i rządowych też mogą źle się skończyć. Miejcie to na uwadze, jeśli sympatyzujecie z “duchem” AntiSec… ,vi.curry