Jeszcze do niedawna, kiedy wpisało się w Google Tranlate popularny “testowy wypełniacz stron www”, czyli frazę lorem ipsum i spróbowało się ją przetłumaczyć na język angielski, wynikiem było jedno słowo: “China“. Co więcej, drobne zmiany, takie jak napisanie Lorem ipsum z wielkiej litery, zwracały jeszcze dziwniejsze słowa (tu: NATO). Chiny, Nato, Sexy, Sexy Na anomalię w Google Translate natknęli się badacze; jeden chcący zachować anonimowość (co jeszcze bardziej podkręca spiskowość teorii spiskowej), a drugi z firmy FireEye. Jak pisze odkrywca: Oczywiście, jako paranoik z zawodu i inżynier z wykształcenia, badacz postanowił wraz ze swoim znajomym przeprowadzić niewielki eksperyment i “zafuzzować” Google Translatora różnymi odmianami “loremipsuma”. Wyniki okazały się bardzo interesujące, bo zwracane tłumaczenia w większości były ze sobą w ciekawy sposób “powiązane”: Jeszcze ciekawsze rezultaty uzyskano powtarzając niektóre ze słów składowych “loremipsuma”: Czy to tajny kod szpiegów? Takie a nie inne wyniki tłumaczeni lorem ipsum można tłumaczyć na kilka sposobów: Błąd w “matriksie”, albo easter egg, czyli celowy żart programistów Ogłupienie algorytmów Goole Translate. Algorytmy mogły zostać nauczone odpowiednich tłumaczeń (z informacji udostępnianych przez Google wynika, że niektóre z tłumaczeń pozyskiwane są automatycznie — algorytm uczy się ich analizując te same dokumenty publikowane przez różne strony internetowe w kilku językach) Badacze postawili więc hipotezę, że ktoś dowiedział się jak manipulować algorytmami Google Translate i wykorzystał je do sztucznego wyuczenia powiązań pomiędzy pewnymi konstrukcjami “loremipsumowymi” (czyli popularnymi w sieci i nie wzbudzających podejrzeń zwrotami), a konkretnymi słowami–kluczami, których znaczenie mają znać tylko wybrane osoby, np. szpiedzy. (Przy okazji przypominamy, że mistrzami w manipulacji internetu są 4chanowcy, którzy kiedyś odpowiednio podkręcili ankietę The Times) Wykorzystanie Google Translate miałoby być “cichą” formą komunikacji szpiegów z centralą. W końcu najciemniej jest pod latarnią… W XKEYSCORE zapewne nie ma na nie regułki, a wpisywanie lorem ipsum w internecie nikogo nie dziwi (por. steganografia). Hipotezę tę należy jednak uznać za małoprawdopodobną — badacze przed publikacją wyników zasięgnęli bowiem swoich prywatnych znajomości w agencjach wywiadowczych, chcąc się upewnić, że ujawnienie tych anomalii nie spowoduje problemów z jakąś tajną misją. Ich rządowe źródło nie miało przeciwskazań co do ujawnienia światu tego tajemniczego zachowania Google Translate — a więc należy założyć, że anomalie nie są (już?) tajnym kodem agencji rządowych. Badacze o poinformowali też Google o swoich odkryciach. Firma nie skomentowała takiego zachowania Google Translate, ale 2 dni temu wprowadziła poprawkę, która usunęła te ciekawe wyniki… Nie jest jednak powiedziane, że inne zwroty nie dają podobnie dziwnych tłumaczeń — dajcie więc znać, jeśli jakieś znajdziecie, lub jeśli macie pomysły, dlaczego lorem ipsum miało tyle wspólnego z “wojskowością” ;-) PS. Paweł w komentarzach zauważa, że część z dziwnych tłumaczeń może być wynikiem przygotowań DEFCON-owego konkursu (por. http://potatohatsecurity.tumblr.com/post/94565729529/defcon-22-badge-challenge-walkthrough, pkt 3c) …albo wręcz przeciwnie, i twórcy wykorzystali te anomalie do stworzenia zadania konkursowego ;) PPS. Jeśli komuś mało teorii spiskowych na dziś, to polecamy jeszcze zbadanie sprawy znikającego sygnału GPS pod Łodzią… ,igH