Na zakończonej właśnie konferencji HOPE, hacker występujący pod pseudonimem Ray pokazał jak przy pomocy trójwymiarowej drukarki wydrukować kluczyk do policyjnych kajdanek “o podwyższynym bezpieczeństwie”. Jak uwolnić się z kajdanek? Po pierwsze – musicie wiedzieć, że producenci kajdanek Chubb i Bonowi, które za cel obrał sobie Ray, ograniczają swoją dystrybucję do odpowiednich służb. Podobnie robią z kluczykami — strasznie ciężko jest zdobyć oryginał, bo kiedy to się uda – osoba może z reguły otworzyć wszystkie kajdanki danego producenta (brak unikalnych kluczy per kajdanki). Ray kupił oryginał kluczyka na …eBay’u. Potem go zwymiarował, zrobił model CAD, a następnie wydrukował na swojej drukarce Repman 3D jego model w plastiku ABS oraz na wycinarce laserowej kolegi w pleksiglasie. W trakcie konferencji sprzedawał je po 4 USD :) Ciekawostka: Ray próbował także dorobić klucz do kajdanek Clejuso – ale model z plexi okazał się zbyt nietrwały – nie dał rady otworzyć zabezpieczonych kajdanek. Uczestnicy konferencji podpowiedzieli: zmień materiał — użyj Lexanu zamiast plexi. Wytrych do kajdanek niepotrzebny Tym, którym do głowy przyszło, że lepiej więźniów obezwładniać przy pomocy zip-tie, czyli plastykowych zacisków (zawsze mam problem jak to nazwać po polsku) przypominamy, że i na to jest sposób — opisywaliśmy go w tekście pt. “Jak uwolnić się z opaski zaciskowej“. Na marginesie, z drukarek 3D korzystają także skimmerzy …i niestety, całkiem nieźle im to idzie. via mietek ,Piotr Konieczny