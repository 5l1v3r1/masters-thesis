Drżyjcie piraci ;) Z popularnego polskiego serwisu do wymiany plików TorrentLeech.pl wykradziono całą bazę danych (w tym hasła i adresy IP użytkowników). Jak twierdzi włamywacz, opublikowania tych informacji w internecie można było uniknąć, wystarczyło z nim współpracować. A że właściciele serwisu kompletnie zignorowali atakującego, to w ramach ostrzeżenia dane użytkowników (niektóre już ze złamanymi hasłami) zostały opublikowane. Jak doszło do włamania na TorrentLeech.pl? Włamywacz (BTW: już włamywacz, czy ciągle jeszcze osoba, która wykonała “niezamówiony pentest”?), podpisujący się jako White Hacker, przejął wczoraj konta administratorów serwisu i umieścił oraz rozesłał do użytkowników serwisu torrentleech.pl następującą wiadomość: Gwarancja chyba trochę na wyrost, ale będąc właścicielem serwisu zdecydowanie warto wykazać się ludzkim podejściem do osoby, która zgłasza nam problem z bezpieczeństwem. Kiedy tego zabraknie to… tak jak w przypadku torrentleech.pl w internecie pojawić się mogą fragmenty bazy. Pamiętajcie, że nawet jeśli uda się Wam wypracować kompromis ze zgłaszającym błąd (nie wyobrażam sobie braku udziału prawnika w tym procesie, choćby do sformalizowania “układu”), to mimo wszystko nie należy naiwnie zakładać, że włamywacz nigdy nie ujawni wykradzionych danych — warto “prewencyjnie” wymusić zmianę haseł użytkowników. Niestety, jak widać w tej sytuacji najwięcej tracą poważnie podchodzący do bezpieczeństwa — ciężko będzie im ukryć nieautoryzowany dostęp do danych przed użytkownikami, globalny reset haseł prawie zawsze świadczy o jakimś problemie :> Co wyciekło? Wyciekły nie tylko dane użytkowników (loginy, e-maile i hashe haseł), ale również historia adresów IP — to z kolei może być łakomy kąsek dla wszystkich organizacji “antypirackich”. Niektóre z hashy zostały już złamane. Kolejny raz kłaniają się dwa klasyczne błędy: administratorów torrentleech.pl, którzy nie przechowują haseł w formie bezpiecznej (bcrypt lub wielokrotny hash z unikalnym per user saltem) użytkowników torrentleech.pl, którzy używają tego samego hasła do więcej niż jednego serwisu Czy torrentleech.pl zgłosi sprawę na policję? Swoją drogą, zastanawiam się, czy serwis torrentleech.pl zgłosi sprawę włamania na policję? Ich działalność w końcu, delikatnie mówiąc, balansuje na krawędzi prawa. Przypomnę, że zgodnie z polskim prawem można pobierać z internetu multimedia (np. muzykę), ale tylko na własny użytek (ich udostępnianie jest karane, a nie posiadanie) — nie można natomiast pobierać “pirackiego” oprogramowania (karalne jest już samo posiadanie). Cała sprawa przypomina mi stare powiedzonko: Dziękujemy Miłoszowi, Adamowi i Mirkowi za informacje i czekamy na wyjaśnienia właścicieli serwisu TorrentLeech.pl. Kiedy tylko je otrzymamy zaktualizujemy ten tekst. Do tego czasu, wszyscy z Was, którzy mieli tam konto powinni obowiązkowo zmienić hasła w innych serwisach, w których użyli hasła takiego samego jak na torrentleech.pl P.S. Rejestrować się na stronie torrentowej przy pomocy e-maila w stylu imie.nazwisko@costam.tld — niektórzy naprawdę nie mają wyobraźni… Aktualizacja 12:35 Administracja serwisu torrentleech.pl w odpowiedzi na nasze pytania podesłała następujące oświadczenie: W świetle powyższego oświadczenia ciężko więc mówić o “zignorowaniu” włamywacza przez administrację serwis (o bezinteresowności tez możemy zapomnieć). Z drugiej strony na jaw wychodzi podatność typu SQL injection — jeden z podstawowych błędów w webaplikacjach, który łatwo można wykryć przy pomocy ogólnie dostępnych narzędzi do weryfikacji bezpieczeństwa serwisów internetowych (obsługi kilku z nich uczymy na naszych szkoleniach) — trzeba tylko pamiętać o wykonywaniu regularnych testów bezpieczeństwa. Aktualizacja 1.08.2011, 00:57 atom podesłał zestawienie najpopularniejszych haseł: creative, torrentleech, lol123, zaq12wsx, 1qazxsw2, qwerty1, 111111, qazwsx, agnieszka, michal, master, widzew, marcin, qwerty, qaz123, barcelona, 1qaz2wsx, 123456, polska, samsung ,Piotr Konieczny