LulzSec opublikowało kolejną porcję danych wykradzionych z serwerów Sony. Tym razem są to plany z topologią sieci komputerowej oraz 54MB kodu źródłowego Sony Computer Entertainment Developer Network. Jak wygląda sieć Sony? LulzSec pokazało ile wie o sieci Sony. Grupa opublikowała plany sieci wewnętrznej, zawierające lokalizację i listę wykorzystywanych urządzeń sieciowych (wraz z wersją oprogramowania i osobą odpowiedzialną za administrację). W dokumentach znalazły się adresy IP wszystkiego, od centralek telefonicznych przez serwery aż do kamer systemu monitoringu. Oprócz planów sieci Sony, LulzSec opublikowało też kod źródłowy SecDev, czyli prywatnej sieci developerów. Niektórzy spekulują, że być może dzięki temu uda się znaleźć kolejne podatności w PSN lub nawet stworzyć darmową alternatywę dla PSN. FBI aresztowało członka LulzSec? “LulzSec == pwnt” — tak rozpoczął się post grupie dyskusyjnej, zawierający log z IRC-a, z którego wynikało, że jeden z członków LulzSec został aresztowany przez FBI. LulzSec szybko jednak zdementowało te plotki, wskazując na to, że opublikowane dane od miesiąca były dostępne w sieci, a logi pochodzą z kanału, który nie jest oficjalnym kanałem grupy. LulzSecowcy dodali także, że już zhackowali osobę, która “wyciekła” logi ;) Myślicie, że ataki na Sony kiedyś się skończą? ,igH