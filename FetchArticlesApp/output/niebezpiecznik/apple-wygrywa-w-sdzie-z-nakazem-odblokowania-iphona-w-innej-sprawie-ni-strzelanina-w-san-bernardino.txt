Sąd w Nowym Jorku uznał, że firma Apple nie musi pomagać służbom przy wyciąganiu danych z iPhona. Wydane w poniedziałek orzeczenie dotyczy innej sprawy niż strzelanina w San Bernardino. Mimo wszystko jest to ważna decyzja, która może pomóc firmie Apple w walce z nakazami tworzenia backdoorów. Wolność słowa i kod? Pisaliśmy już, że firma Apple walczy z nakazem stworzenia backdoora i obrona może polegać na odwoływaniu się do wolności słowa. Nasze przewidywania częściowo się potwierdziły. W ubiegłym tygodniu Apple złożyła wniosek o cofnięcie nakazu sądu, w którym powołała się na pierwszą poprawkę do konstytucji USA (chroniącą wolność słowa), a także na piątą poprawkę (chroniącą przed zeznawaniem przeciwko sobie). Powoływanie się na wolność słowa w odniesieniu do komputerowego kodu było ciekawym “eksperymentem myślowym”. Szybko jednak pojawiły się komentarze, że nie jest to najlepszy argument prawny. Eksperci wskazywali różne niedociągnięcia we wniosku Apple. O wiele lepszy argument prawny znalazł się wczoraj, gdy sąd w Nowym Jorku wydał orzeczenie w innej sprawie. iPhone, prochy i szyfrowanie Ta “inna sprawa” dotyczyła narkotyków. Pewien handlarz zatrzymany w roku 2014r. posiadał iPhona 5s. Początkowo nie uważano tego urządzenia jako ważnego dla sprawy, ale w roku 2015 (rok po zatrzymaniu przestępcy) powołana do walki z narkotykami agencja DEA nagle zapragnęła informacji z tego iPhona. Do sprawy włączyła się też FBI. Agenci doszli do wniosku, że nie są w stanie obejść blokady iPhona. Wystąpili zatem do sądu, aby firma Apple pomogła w uzyskaniu informacji z urządzenia. Podstawą prawną do wydania nakazu miało być prawo All Writs Act z 1789 roku. Tę samą podstawę miał nakaz wydany w sprawie strzelaniny w San Bernardino. Zbyt szeroka inrepretacja All Writs Act? Nowojorski sędzia James Orenstein uznał wczoraj, że rząd nie może zmusić Apple do odblokowania iPhona, a przynajmniej nie może tego zrobić w oparciu o All Writs Act. Zdaniem sędziego interpretacja ustawy zastosowana przez amerykańskie władze narusza podstawowe zasady konstytucji. Nawiasem mówiąc amerykańska konstytucja (z 1787 roku) miała po części tych samych twórców co All Writs Act. Orenstein zwrócił uwagę na to, że prawo trzeba interpretować w odniesieniu do intencji ustawodawcy. A trudno uwierzyć, żeby intencją XVIII-wiecznych polityków było umożliwienie przełamywania szyfrowania. Zależało im raczej na płynnym działaniu sądów. Co więcej, sprzedawanie smartfonów z funkcjami szyfrowania jest legalne, a w Kongresie pojawiały się nawet propozycje prawa wspierające bezkompromisowe szyfrowanie. Nie wdając się zbytnio w szczegóły możemy podsumować wnioski sędziego w taki sposób: sędzia James Orenstein nie bał się powiedzieć, że w takich sprawach nie chodzi uzyskiwanie informacji z jednego urządzenia. Chodzi o to, czy Apple w ogóle powinna być zmuszana do udzielania pomocy przy przełamywaniu swoich własnych zabezpieczeń. To jest pytanie natury konstytucyjnej. Zdaniem sędziego potrzebna jest szersza debata na ten temat i rząd nie powinien załatwiać tej sprawy wyłącznie w ramach sądowych nakazów. Dodajmy jeszcze, że dziś prawnik Apple ma wystąpić przed komisją sądowniczą Izby Reprezentantów. Dyskusja na temat szyfrowania już nabiera charakteru politycznego, ale tak nie musiało być. Gdyby Apple zwyczajnie zrealizowała nakaz, rząd załatwiłby sprawę po cichu. To jeszcze nie koniec Omawiane orzeczenie z Nowego Jorku opublikował m.in. The Intercept. Ciekawe omówienie znajdziecie na stronie Electronic Frontier Foundation. Zauważmy jednak, że to orzeczenie nie będzie wiążące dla sądu, który zajmuje się sprawą związaną ze strzelaniną w San Bernardino. Niemniej sędzia Orenstein wskazał firmie Apple taką argumentację, która wydaje się o wiele lepsza niż opieranie się na założeniu, że wolność słowa dotyczy kodu. Sędzia z Nowego Jorku wyraził nawet zdziwienie, że firma Apple wcześniej nie kwestionowała All Writs Act jako podstawy prawnej. Być może Apple na to nie wpadła, bo w przeszłości chętnie współpracowała z władzami i zdarzało jej się realizować nakazy wydane na podstawie All Writs Act. PS. Jest jeszcze jedno wyjście z sytuacji. John McAfee (tak ten McAfee) twierdzi, że wie jak odblokować iPhona terrorysty za pomocą socjotechniki… Pozostawmy to bez komentarza :) ,Marcin MajSąd w Nowym Jorku uznał, że firma Apple nie musi pomagać służbom przy wyciąganiu danych z iPhona. Wydane w poniedziałek orzeczenie dotyczy innej sprawy niż strzelanina w San Bernardino. Mimo wszystko jest to ważna decyzja, która może pomóc firmie Apple w walce z nakazami tworzenia backdoorów. Wolność słowa i kod? Pisaliśmy już, że firma Apple walczy z nakazem stworzenia backdoora i obrona może polegać na odwoływaniu się do wolności słowa. Nasze przewidywania częściowo się potwierdziły. W ubiegłym tygodniu Apple złożyła wniosek o cofnięcie nakazu sądu, w którym powołała się na pierwszą poprawkę do konstytucji USA (chroniącą wolność słowa), a także na piątą poprawkę (chroniącą przed zeznawaniem przeciwko sobie). Powoływanie się na wolność słowa w odniesieniu do komputerowego kodu było ciekawym “eksperymentem myślowym”. Szybko jednak pojawiły się komentarze, że nie jest to najlepszy argument prawny. Eksperci wskazywali różne niedociągnięcia we wniosku Apple. O wiele lepszy argument prawny znalazł się wczoraj, gdy sąd w Nowym Jorku wydał orzeczenie w innej sprawie. iPhone, prochy i szyfrowanie Ta “inna sprawa” dotyczyła narkotyków. Pewien handlarz zatrzymany w roku 2014r. posiadał iPhona 5s. Początkowo nie uważano tego urządzenia jako ważnego dla sprawy, ale w roku 2015 (rok po zatrzymaniu przestępcy) powołana do walki z narkotykami agencja DEA nagle zapragnęła informacji z tego iPhona. Do sprawy włączyła się też FBI. Agenci doszli do wniosku, że nie są w stanie obejść blokady iPhona. Wystąpili zatem do sądu, aby firma Apple pomogła w uzyskaniu informacji z urządzenia. Podstawą prawną do wydania nakazu miało być prawo All Writs Act z 1789 roku. Tę samą podstawę miał nakaz wydany w sprawie strzelaniny w San Bernardino. Zbyt szeroka inrepretacja All Writs Act? Nowojorski sędzia James Orenstein uznał wczoraj, że rząd nie może zmusić Apple do odblokowania iPhona, a przynajmniej nie może tego zrobić w oparciu o All Writs Act. Zdaniem sędziego interpretacja ustawy zastosowana przez amerykańskie władze narusza podstawowe zasady konstytucji. Nawiasem mówiąc amerykańska konstytucja (z 1787 roku) miała po części tych samych twórców co All Writs Act. Orenstein zwrócił uwagę na to, że prawo trzeba interpretować w odniesieniu do intencji ustawodawcy. A trudno uwierzyć, żeby intencją XVIII-wiecznych polityków było umożliwienie przełamywania szyfrowania. Zależało im raczej na płynnym działaniu sądów. Co więcej, sprzedawanie smartfonów z funkcjami szyfrowania jest legalne, a w Kongresie pojawiały się nawet propozycje prawa wspierające bezkompromisowe szyfrowanie. Nie wdając się zbytnio w szczegóły możemy podsumować wnioski sędziego w taki sposób: sędzia James Orenstein nie bał się powiedzieć, że w takich sprawach nie chodzi uzyskiwanie informacji z jednego urządzenia. Chodzi o to, czy Apple w ogóle powinna być zmuszana do udzielania pomocy przy przełamywaniu swoich własnych zabezpieczeń. To jest pytanie natury konstytucyjnej. Zdaniem sędziego potrzebna jest szersza debata na ten temat i rząd nie powinien załatwiać tej sprawy wyłącznie w ramach sądowych nakazów. Dodajmy jeszcze, że dziś prawnik Apple ma wystąpić przed komisją sądowniczą Izby Reprezentantów. Dyskusja na temat szyfrowania już nabiera charakteru politycznego, ale tak nie musiało być. Gdyby Apple zwyczajnie zrealizowała nakaz, rząd załatwiłby sprawę po cichu. To jeszcze nie koniec Omawiane orzeczenie z Nowego Jorku opublikował m.in. The Intercept. Ciekawe omówienie znajdziecie na stronie Electronic Frontier Foundation. Zauważmy jednak, że to orzeczenie nie będzie wiążące dla sądu, który zajmuje się sprawą związaną ze strzelaniną w San Bernardino. Niemniej sędzia Orenstein wskazał firmie Apple taką argumentację, która wydaje się o wiele lepsza niż opieranie się na założeniu, że wolność słowa dotyczy kodu. Sędzia z Nowego Jorku wyraził nawet zdziwienie, że firma Apple wcześniej nie kwestionowała All Writs Act jako podstawy prawnej. Być może Apple na to nie wpadła, bo w przeszłości chętnie współpracowała z władzami i zdarzało jej się realizować nakazy wydane na podstawie All Writs Act. PS. Jest jeszcze jedno wyjście z sytuacji. John McAfee (tak ten McAfee) twierdzi, że wie jak odblokować iPhona terrorysty za pomocą socjotechniki… Pozostawmy to bez komentarza :) ,Marcin Maj