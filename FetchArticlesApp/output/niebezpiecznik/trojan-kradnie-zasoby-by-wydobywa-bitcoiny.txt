W sieci pojawił się trojan, który po zainfekowaniu komputera podkrada jego moc obliczeniową (GPU) by generować wirtualną walutę, czyli Bitcoiny. Badminer, trojan generujący Bitcoiny Malware, który roboczo nazwano Badminer, przeprowadza analizę zainfekowanego sprzętu i w przypadku braku silnego GPU, korzysta z normalnego CPU. Tzw. mining (czyli w uproszczeniu generowanie) Bitcoinów polega na przeliczaniu hashy transakcji z sieci P2P wirtualnej waluty i jest czasochłonne. Nic więc dziwnego, że przestępcy wpadli na pomysł stworzenia botnetu z zainfekowanych maszyn — komputer z kartą AMD Radeon 6990 ma wydajność 758.82 Mhash/s, co pozwala w ciągu miesiąca na wydobycie ok. 13.71 Bitcoinów (ok. 400PLN). Warto wspomnieć, że oprócz trojana, który wykorzystuje komputer ofiary do wydobywania Bitcoinów (i nabijania rachunku za prąd), istnieją również bardziej “niegrzeczne” skrypty. Ich zadaniem jest po prostu wyszukanie i kradzież portfela z Bitcoinami na zainfekowanym systemem. Podobny moduł jest także obecny w Metasploicie. P.S. A tymczasem, polski Bitomat.pl ciągle nie podniósł się po awarii. Utracone BitCoiny zostaną jednak użytkownikom Bitomatu oddane przez Mt.Gox, który przejął naszą rodzimą giełdę bitcoinów. ,vi.curry