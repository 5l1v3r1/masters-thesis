Jeden z naszych czytelników, Jakub Wolny, przez przypadek odkrył, że pewna krakowska agencja interaktywna hostująca projekty jego i kilkudziesięciu innych klientów, nie ma ustawionego hasła do konta administratora bazy danych. Odpowiedź administratora była miażdżąco szczera… Wygoda a bezpieczeństwo… Powyższą odpowiedź administratora krakowskiej agencji, Jakub komentuje w ten sposób: Zadaliśmy pytanie agencji interaktywnej, czy w związku z bliżej nieokreśloną czasowo możliwością dostępu do bazy danych serwera bez konieczności podawania hasła, poinformowali oni swoich klientów o tym, że ich dane (w tym hasła) mogły zostać wykradzione. Jeden z pracowników agecji w rozmowie z nami potwierdził nam że sytuacja miała miejsce i była wynikiem chęci ułatwienia zadania polegającego na migracji danych klientów pomiędzy serwerami. Administratorzy agencji zastrzegają, że serwer na którym to zdarzenie miało miejsce jest serwerem testowym i tylko kilku klientów przetrzymuje na nim dane z produkcji. Agencja interaktwna zapewniła również, że poinformuje klientów o potencjalnym wycieku ich danych. Nie tylko Kraków daje ciała… Powyższa praktyka krakowskiej agencji interaktywnej nie jest taka niespotykana, jak mogłoby się wydawać. Wielokrotnie podczas testów penetracyjnych natykamy się deweloperskie serwery (lub vhosty) ze zdjętymi hasłami do usług i co gorsza, bazą z produkcji… Jak widać, wpadka wykopu nie przemówiła do wszystkich… ,Mr. Niebezpieczny