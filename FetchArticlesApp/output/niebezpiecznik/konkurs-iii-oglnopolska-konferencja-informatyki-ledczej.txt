Miło nam poinformować, że Niebezpiecznik objął patronat nad III Ogólnopolską Konferencją Informatyki Śledczej, która odbędzie się 19 maja w Katowicach. Tematem przewodnim będzie eDiscovery, nowoczesny, zaawansowany proces poszukiwania i pozyskiwania dowodów elektronicznych w oparciu o obowiązujące przepisy prawa, z wykorzystaniem najnowszych technologii informatycznych. Konferencja: Informatyka Śledcza Uczestnicy III Ogólnopolskiej Konferencji Informatyki Śledczej będą mieli okazję brać udział w dyskusji o nowych ideach i trendach z zakresu informatyki śledczej, zapoznają się z najnowszymi narzędziami i rozwiązaniami, które zwiększają konkurencyjności biznesu oraz będą mieli możliwość wymiany doświadczeń między przedsiębiorcami i menedżerami. Konkurs: wygraj wejściówkę Bardzo żałujemy, że nie możemy uczestniczyć w tej konferencji (w tym czasie prowadzimy szkolenie w Krakowie), ale dzięki temu ktoś z Was może skorzystać z zaoferowanej nam wejściówki :-) Zasady konkursu: prosimy o odgadnięcie, ile skasowanych plików odnaleźliśmy (i odzyskaliśmy) przy pomocy jednego z narzędzi wspierających informatyków śledczych podczas naszego ostatniego testu penetracyjnego? MD5 ze screenshota ukazującego tę liczbę: bff8e0fc5c240b14f40d044dcc921264, aby nie było podejrzeń związanych z manipulacją. Screenshot opublikujemy o godzinie 23:59, a osoba która poda w komentarzu pod tym postem najbliższą prawdziwej liczbę, wygra wejściówkę. Pamiętajcie, żeby podać poprawny adres e-mail! Dla tych, którym się nie uda w konkursie — ciągle możecie nabyć wejściówki na konferencje po niższej o 20% cenie. Wystarczy podać voucher: NIEBEZPIECZNIK/IIIOKIS/2011 podczas rejestracji. ROZWIĄZANIE KONKURSU: Najbliżej prawdy był Lol — prosimy o kontakt. Jeśli wygrany nie skontaktuje się z nami w przeciągu 24 godzin, kolejny w kolejce jest komentujący o nicku “;]“. Gratulujemy! ,Piotr Konieczny