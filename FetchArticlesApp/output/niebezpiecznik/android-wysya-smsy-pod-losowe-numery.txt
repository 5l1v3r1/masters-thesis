Telefony pracujące pod kontrolą systemu Android dotknął przykry bug. Niektóre z wysyłanych SMS-ów trafiają nie do odbiorcy, a do losowo wybranej z książki kontaktów osoby. Skutki takiej pomyłki mogą być fatalne: “Przepraszam kochanie, że przypadkowo dostałaś SMS-a, do mojej kochanki” Android i problemy z SMS-ami Błąd znany jest od marca 2010 (pierwsze zgłoszenie). Obecnie wątek opisujący buga ma ponad 1 200 komentarzy i został “zagwiazdkowany” przez ponad 6 000 osób — tam pojawiają się też marki telefonów, na których zauważono ten błąd. Do niedawna SMS bug miał priorytet “medium”, ale ostatnio Google podniosło go do “critical”. Jeśli jednak komuś nie podoba się, że zespół Androida tak długo pracuje nad poprawką, to — jak żartują niektórzy — sam może sobie naprawić telefon pisząc patcha, bo w końcu Android to OpenSource ;-) Teraz, zastanówcie się, gdzie trafiały te wszystkie SMS-y, które wysyłaliście w głosowaniach na Mam Talent ;-) P.S. Żeby fani iPhone’a nie zaczęli flame’a w komentarzach, wspomnijmy że iPhone może nie wysyła SMS-ów do losowych osób, ale może sprawić, że zaśpimy do pracy …i nas z niej wyrzucą. ,igH