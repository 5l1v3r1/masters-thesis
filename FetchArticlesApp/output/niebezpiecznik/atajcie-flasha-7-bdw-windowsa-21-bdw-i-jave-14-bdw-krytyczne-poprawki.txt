Adobe, Microsoft i Oracle wypuściły krytyczne aktualizacje dla swoich flagowych produktów: Flash Playera, Windowsa oraz Javy. Poniżej opis poszczegółnych błędów, ataków i exploitów, a także linki do aktualizacji. Poświęćcie chwilę i zaktualizujcie swoje systemy. Aktualizacja Flash Playera Adobe wypuściło aktualizację Flash Playera, która łata 7 “krytycznych” dziur. Jedna z nich pozwala atakującemu na wykonanie uniwersalnego ataku XSS na dowolnej stronie w imieniu ofiary (CVE-2012-0767). Exploit na tę podatność jest już wykorzystywany do ataków w internecie, ale na szczęście dotyczy tylko użytkowników Internet Explorer na Windows. Flash Playera należy zaktualizować do wersji 11.1.102.62. Jeśli chcecie sprawdzić ktorą wersję aktualnie posiadacie, należy uda ć się na tę stronę. Z kolei biuletyn bezpieczeństwa od Adobe opisujący załatane w najnowszej wersji Flash Playera 7 podatności znajdziecie tutaj. Aktualizacja Javy Opis ryzyka dla 14 łatanych błędów można znaleźć w biuletynie Oracle. Ryzyko dla 5 łatanych błędów ma maksymalną wartość — przy pomocy odpowiednio spreparowanej strony na użytkownikach podatnej na atak wersji Javy można przeprowadzić atak drive-by download (automatyczna instalacja malware’u po wejściu na stronę). Błędy zostały usunięte w Java SE 7 Update 3, Java SE 6 Update 31 oraz JavaFX 2.0.3. Aktualne wersje można ściągnąć stąd. Przed ich pobraniem warto całkowicie odinstalować Javę ze swojego systemu. Albo w ogóle nie pobierać poprawek i usunąć Javę (bo dla wielu z Was pewnie nie jest ona do niczego potrzebna). Aktualizacja Windows 4 z 9 opublikowanych przez Microsoft biuletynów (łatających w sumie 21 błędów) zostały ocenione na najwyższym poziomie. Są to patche łatające podatności w sterownikach jądra, przeglądarce Internet Explorer, bibliotece C, oraz frameworku .NET i Silverlight. Aha i nie przeraźcie się. Po zaaplikowaniu poprawek mogą wystąpić false-positives w Microsoft Antivirus. Oprogramowanie zgłasza “wirusa” po wejściu na stronę Google… To jest naprawdę “tłusty” czwartek ;) ,vi.curry