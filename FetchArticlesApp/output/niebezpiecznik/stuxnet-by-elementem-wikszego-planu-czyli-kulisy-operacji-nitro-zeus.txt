Robak Stuxnet uważany za przełomową “cyberbroń” w rzeczywistości był częścią większego amerykańskiego planu związanego z atakiem komputerowym na obronę powietrzną Iranu, jego systemy komunikacyjne i kluczowe części infrastruktury energetycznej. Ale, jak twierdzi New York Times, miał zostać odpalony tylko w przypadku wojny. Co zatem poszło nie tak? Nitro Zeus Czytelnikom Niebezpiecznika raczej nie trzeba przypominać czym jest Stuxnet. Robak jest znany od roku 2010 i wszystkie ślady wskazują na to, że stały za nim CIA i Mossad. Stuxnet od początku zaskakiwał swoim zaawansowaniem. W ataku na irańską elektrownię skorzystał z 4 luk 0day i był wycelowany w konkretne sterowniki PLC produkcji Siemensa. Gorąco polecamy lekturę mrożącej krew w żyłach ksiażki Countdown to Zero Day, która ukazuje kulisy powstawania Stuxneta, przystępnie wyjaśnia na czym polegał atak oraz pokazuje jak badacze krok po kroku rozgryzali tajemnice Stuxneta. Świetna jest też wersja audiobookowa (jedna z nielicznych, przy której redakcja nie zasnęła). Według najnowszych ustaleń NYT, Stany Zjednoczone opracowały plan o nazwie Nitro Zeus na wypadek, gdyby nie udało się ograniczyć irańskiego programu nuklearnego drogą dyplomatyczną i na teren Iranu miały wkroczyć amerykańskie wojska. Działania opracowane w ramach Nitro Zeusa miały polegać na jednoczesnym (i błyskawicznym) ataku komputerowym wymierzonym w sieci energetyczne, telekomy, zakłady zbrojeniowe i przemysłowe w Iranie, co miało sparaliżować kraj i sprawić aby nie był zdolny do walki (i ochrony przeciwlotniczej). Przez lata, w ramach operacji NITRO ZEUS pracujący dla rządu USA “hakerzy” mieli włamywać się do najbardzije krytycznych sieci Iranu i korzystając z luk 0day umieszczać w nich backdoory, które mogłyby w przyszłości zostać wykorzystane do przejęcia kontroli lub sparalizowania danego obiektu. Ale NITRO ZEUS to nie tylko działania komputerowe. To także agenci “na ziemi”, których celem było infekować systemy komputerowe niepodpięte do internetu. Jak zdradzają informatorzy, niektórzy z agentów mieli codziennie weryfikować, czy zainfekowane przez nich systemy dalej posiadają wstrzyknięty przez nich złośliwy kod. Trzeba jednak podkreślić, że celem NITRO ZEUSA było przygotowanie się na “problemy” i pozostawanie w gotowości. USA miało przejąć kontrolę nad sieciami Iranu, pozostać niezauważone i — idealnie — skorzystać z tej przewagi tylko w przypadku wojny. Niestety, nieprzemyślane działania sojusznika USA, czyli Izreala, doprowadziły do ujawnienia faktu istnienia Stuxnetu, czyli jednego z elementów operacji NITRO ZEUS. Cel: Fordo Jak dowiedzieli się dziennikarze, jednym z celów Nitro Zeus miał być obiekt Fordo położony w górach, pod ziemią w okolicy miasta Kom. Na poniższym zdjęciu z satelity (Google) możecie zobaczyć wejścia do tuneli. Taki cel był trudny dla konwencjonalnej broni, ale komputerowy robak mógł go spenetrować. Atak na Fordo miał być nieco mniej subtelny niż opisywany przez nas wcześniej atak Stuxneta na ośrodek nuklearny w Natanz. W tym przypadku chodziło o szybkie zniszczenie układu zasilania i kontrolwania wirówek, a nie o stopniowe ich uszkadzanie “po cichu”. Cyberbroń – wielka niespodzianka Nitro Zeus wydawał się wspaniałym lekiem na dostrzegane przez Amerykanów zagrożenia. Miał unieszkodliwić wrogą infrastrukturę bez jednego strzału. Problem w tym, że taki robak nie działa jak zwykły “wyłącznik”. Zawsze może wyrządzić niespodziewane szkody, a przy niektórych scenariuszach rozwoju konfliktu istniała możliwość wyłączenia części infrastruktury energetycznej i komunikacyjnej w USA. Dziś wiemy, że Stuxnet faktycznie wymknął się spod kontroli (i dzięki temu cała operacja wyszła na jaw). Jak informuje jedna z osób pracująca przy projekcie: Inne źródła zdradziły, że na operację NITRO ZEUS, Stany Zjednoczone wydały setki milionów dolarów i był to największy i najbardziej skomplikowany plan “cyberwojny” jaki stworzono. Z pozyskanych przez filmowców informacji wynika, że w szczytowych momentach nad tym programem pracowały tysiące ludzi z armii i wywiadu. Nowa porcja informacji na temat genezy Stuxneta została ujawniona w toku zbierania materiałów do filmu dokumentalnego “Zero Days”, który ma być niebawem pokazany na festiwalu w Berlinie. Ekipa pracująca przy filmie rozmawiała z obecnymi i byłymi uczestnikami zespołów, których celem było umieszczanie “implantów” w irańskich sieciach komputerowych. New York Times przeprowadził dodatkowe wywiady, które potwierdziły istnienie programu. Ustalenia zostały przedstawione Pentagonowi i Białemu Domowi — instytucje te odmówiły komentarza do filmu. ,Marcin MajRobak Stuxnet uważany za przełomową “cyberbroń” w rzeczywistości był częścią większego amerykańskiego planu związanego z atakiem komputerowym na obronę powietrzną Iranu, jego systemy komunikacyjne i kluczowe części infrastruktury energetycznej. Ale, jak twierdzi New York Times, miał zostać odpalony tylko w przypadku wojny. Co zatem poszło nie tak? Nitro Zeus Czytelnikom Niebezpiecznika raczej nie trzeba przypominać czym jest Stuxnet. Robak jest znany od roku 2010 i wszystkie ślady wskazują na to, że stały za nim CIA i Mossad. Stuxnet od początku zaskakiwał swoim zaawansowaniem. W ataku na irańską elektrownię skorzystał z 4 luk 0day i był wycelowany w konkretne sterowniki PLC produkcji Siemensa. Gorąco polecamy lekturę mrożącej krew w żyłach ksiażki Countdown to Zero Day, która ukazuje kulisy powstawania Stuxneta, przystępnie wyjaśnia na czym polegał atak oraz pokazuje jak badacze krok po kroku rozgryzali tajemnice Stuxneta. Świetna jest też wersja audiobookowa (jedna z nielicznych, przy której redakcja nie zasnęła). Według najnowszych ustaleń NYT, Stany Zjednoczone opracowały plan o nazwie Nitro Zeus na wypadek, gdyby nie udało się ograniczyć irańskiego programu nuklearnego drogą dyplomatyczną i na teren Iranu miały wkroczyć amerykańskie wojska. Działania opracowane w ramach Nitro Zeusa miały polegać na jednoczesnym (i błyskawicznym) ataku komputerowym wymierzonym w sieci energetyczne, telekomy, zakłady zbrojeniowe i przemysłowe w Iranie, co miało sparaliżować kraj i sprawić aby nie był zdolny do walki (i ochrony przeciwlotniczej). Przez lata, w ramach operacji NITRO ZEUS pracujący dla rządu USA “hakerzy” mieli włamywać się do najbardzije krytycznych sieci Iranu i korzystając z luk 0day umieszczać w nich backdoory, które mogłyby w przyszłości zostać wykorzystane do przejęcia kontroli lub sparalizowania danego obiektu. Ale NITRO ZEUS to nie tylko działania komputerowe. To także agenci “na ziemi”, których celem było infekować systemy komputerowe niepodpięte do internetu. Jak zdradzają informatorzy, niektórzy z agentów mieli codziennie weryfikować, czy zainfekowane przez nich systemy dalej posiadają wstrzyknięty przez nich złośliwy kod. Trzeba jednak podkreślić, że celem NITRO ZEUSA było przygotowanie się na “problemy” i pozostawanie w gotowości. USA miało przejąć kontrolę nad sieciami Iranu, pozostać niezauważone i — idealnie — skorzystać z tej przewagi tylko w przypadku wojny. Niestety, nieprzemyślane działania sojusznika USA, czyli Izreala, doprowadziły do ujawnienia faktu istnienia Stuxnetu, czyli jednego z elementów operacji NITRO ZEUS. Cel: Fordo Jak dowiedzieli się dziennikarze, jednym z celów Nitro Zeus miał być obiekt Fordo położony w górach, pod ziemią w okolicy miasta Kom. Na poniższym zdjęciu z satelity (Google) możecie zobaczyć wejścia do tuneli. Taki cel był trudny dla konwencjonalnej broni, ale komputerowy robak mógł go spenetrować. Atak na Fordo miał być nieco mniej subtelny niż opisywany przez nas wcześniej atak Stuxneta na ośrodek nuklearny w Natanz. W tym przypadku chodziło o szybkie zniszczenie układu zasilania i kontrolwania wirówek, a nie o stopniowe ich uszkadzanie “po cichu”. Cyberbroń – wielka niespodzianka Nitro Zeus wydawał się wspaniałym lekiem na dostrzegane przez Amerykanów zagrożenia. Miał unieszkodliwić wrogą infrastrukturę bez jednego strzału. Problem w tym, że taki robak nie działa jak zwykły “wyłącznik”. Zawsze może wyrządzić niespodziewane szkody, a przy niektórych scenariuszach rozwoju konfliktu istniała możliwość wyłączenia części infrastruktury energetycznej i komunikacyjnej w USA. Dziś wiemy, że Stuxnet faktycznie wymknął się spod kontroli (i dzięki temu cała operacja wyszła na jaw). Jak informuje jedna z osób pracująca przy projekcie: Inne źródła zdradziły, że na operację NITRO ZEUS, Stany Zjednoczone wydały setki milionów dolarów i był to największy i najbardziej skomplikowany plan “cyberwojny” jaki stworzono. Z pozyskanych przez filmowców informacji wynika, że w szczytowych momentach nad tym programem pracowały tysiące ludzi z armii i wywiadu. Nowa porcja informacji na temat genezy Stuxneta została ujawniona w toku zbierania materiałów do filmu dokumentalnego “Zero Days”, który ma być niebawem pokazany na festiwalu w Berlinie. Ekipa pracująca przy filmie rozmawiała z obecnymi i byłymi uczestnikami zespołów, których celem było umieszczanie “implantów” w irańskich sieciach komputerowych. New York Times przeprowadził dodatkowe wywiady, które potwierdziły istnienie programu. Ustalenia zostały przedstawione Pentagonowi i Białemu Domowi — instytucje te odmówiły komentarza do filmu. ,Marcin Maj