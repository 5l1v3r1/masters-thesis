Tym razem zaobserwowane ataki polegają na wysłaniu do ofiary e-maila z zainfekowanym załącznikiem (dokument Worda z osadzonym Flashem). 0day: SWF w DOC (CVE-2011-0611) Otworzenie zainfekowanego pliku Microsoft Word powoduje zainfekowanie komputera backdoorem Zolpiq i próbę nawiązania połączenia z adresem 123.123.123.123 należącycm do China Unicom Beijing. Jak podaje Mila, odbiorcami e-maili z tym exploitem są wysocy rangą politycy i inni pracownicy rządu U.S.A. Charakterystyka zainfekowanego pliku: Nazwa: Disentangling Industrial Policy and Competition Policy.doc SHA1: 820699d9999ea3ba07e7f0d0c7f08fe10eae1d2d Zagrożenie jest obecnie wykrywane przez 2 programy antywirusowe. Które wersje Flash Playera są podatne na atak? Powyższy exploit działa na Windows XP i Windows 7 na Office 2007 i omija ASLR. Jak informuje Adobe, dziura znajduje się w Flash Player 10.2.153.1 i wcześniejszych (dla Chrome: Flash Player 10.2.154.25 i wcześniejszych, dla Androida: 10.2.156.12 i wcześniejszych). Adobe Reader X również posiada tę podatność, ale sandbox uniemożliwia exploitowi działanie, więc poprawka zostanie wydana przez Adobe dopiero 14-tego czerwca. Jak widać, przestępcy znaleźli sposób na sandboksa w Acrobat Readerze. Po prostu osadzają złośliwe .swf w dokumentach Microsoft Office, a nie PDF-ach. Przypomnijmy, że prawie dokładnie miesiąc temu, Adobe informowało o podobnych atakach, z tym, że wtedy exploit na Flasha osadzony był w plikach Microsoft Excel .xsl. Pozostaje zatem czekać na Microsoft, który miejmy nadzieję, szybko da użytkownikom Offica możliwość wyłączenia osadzania plików Flasha w swoich dokumentach. Tymczasem F-Secure proponuje pewne obejście. ,igH