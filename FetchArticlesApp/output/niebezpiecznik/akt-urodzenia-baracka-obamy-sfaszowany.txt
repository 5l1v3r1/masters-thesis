Barak Obama postanowił odeprzeć zarzuty, że nie może legalnie pełnić funkcji prezydenta USA, bo urodził się poza terytorium Stanów Zjednoczonych. W tym celu Biały Dom opublikował PDF-a ze skanem aktu urodzenia Obamy. Dociekliwi internauci twierdzą, że dokument jest sfałszowany. Czy mają rację? Akt urodzenia Obamy. Zastrzeżenia co do autentyczności PDF-a Chwilę po udostępnieniu pełnego aktu urodzenia Baracka Obamy pojawiły się doniesienia, że plik PDF został sfałszowany. Poniżej nagrania dwóch internautów, którzy próbują ukazać błędy rzekomych fałszerzy aktu urodzenia: Podsumowując, za tym, że PDF został podanny modyfikacjom przemawia: 9 osobnych wastw pozostawionych w PDF-ie brak abberacji chromatycznej przy niektórych znakach elementy o różnej “rozdzielczości” w tym samym dokumencie Dodatkowo pojawiają się też zarzuty natury nie technicznej, a merytorycznej. Activist Post twierdzi, że: Autentyczność aktu urodzenia Baracka Obamy to problem ważny, bo, jak pisze u siebie Vagla “Gdyby Barack Obama nie urodził się w USA, to nie mógłby zostać Prezydentem tego kraju…” Autentyczny, czy nie? OCR winny zamieszania Oczywiście nie brakuje takich, którzy uważają, że akt urodzenia jest prawdziwy, a rozwarstwienie PDF-a tłumaczą jako wynik optymalizacji PDF-a i oprogramowania OCR będącego składową procesu skanowania. Są też tacy, którzy uważają, że Biały Dom nie mógł być aż tak nieostrożny (głupi?) i nieudaczność z jaką rzekomo podrobiono akt urodzenia (brak złączenia warstw) jest zamierzona, np. żeby odwrócić uwagę opinii publicznej od innych, ważniejszych dla Amerykanów spraw ;) Jak zawsze, w przypadku spraw tego kalibru, pojawiają się różne teorie spiskowe. Niezależnie od tego, po której stronie barykady staniemy, warto zwrócić uwagę na to, że z manipulacją dokumentów elektronicznych mamy i będziemy mieli coraz częściej do czynienia i moim zdaniem należy zadać sobie ważniejsze pytanie: Jak weryfikować autentyczność plików? Żyjemy w środowisku nasyconym zaawansowanymi technologiami. Paradoksalnie, mamy też technologię, która ma potwierdzać autentyczność obrazów cyfrowych — niestety jej wdrożenie w aparatach firm Canon i Nikon zostało całkiem niedawno złamane. Ciągle pozostaje jeszcze możliwość kryptograficznego znakowania czasem w oparciu o zaufaną stronę trzecią. Należy również pamiętać, żę niektóre pliki zawierają ciekawe metadane… W całej tej aferze, wiele osób zapomina, że o ile natrafienie na niespodziewane artefakty w PDF-ie (tu: warstwy) oznacza jakąś modyfikację pliku (np. użycie algorytmu optymalizacji obrazu, kompresji, czy OCR) to nie musi od razu, automatycznie oznaczać nieprawdziwości dokumentu. Warto też podkreślić, że dylemat OCR, czy nie OCR Biały Dom może łatwo rozwiązać, wystawiając kolejny skan, wykonany przy pomocy innego skanera (bez funkcji OCR-a) — ciekawe czy Barack Obama się na to zdecyduje, jak na razie do sprawy podchodzi z dużym poczuciem humoru: ,Mr. Niebezpieczny