Pisaliśmy niedawno o błędzie w Javie 7 na który jeszcze nie ma łatki. Ponieważ exploit został już upubliczniony, zgodnie z naszymi wcześniejszymi przypuszczeniami, w ciągu ostatnich 2 dni w sieci pojawiło się multum stron WWW, które “przy okazji” infekują złośliwym oprogramowaniem wszystkich internautów, którzy mają zainstalowaną Javę (dziura dotyczy zarówno Widnowsa jak i Linuksa oraz Mac OS X). Dlatego jeszcze raz przypominamy: odinstaluj Javę, albo chociaż wyłącz plugin Javy w przeglądarce. Jak to zrobić? Czy jesteś podatny na ataki? Aby sprawdzić, czy można cię zaatakować, wejdź na stronę: http://www.isjavaexploitable.com/ — bez obaw, jest ona całkowicie bezpieczna i dzięki niej dowiesz się, czy strony internetowe (także te złośliwe) mogą uruchomić Javę w twojej przegladarce, a więc także przeprowadzić atak na twój komputer… Jeśli powyższa strona pokazuje, że masz włączony plugin Javy w swojej przeglądarce, wykonaj następujące kroki: Jak wyłaczyć plugin Java w przelądarce? Mozilla Firefox Z paska meny wybierz ‘Tools’ > ‘Add-ons’ (albo wciśnij ‘Ctrl+Shift+A’). Poszukaj pluginów zawierających nazwę “java” i kliknij na ‘Disable’ przy każdym z nich Zrestartuj przeglądarkę Google Chrome Wpisz ‘about:plugins’ w pasku adresowym Znajdź plugin “Java” i kliknij na “Disable” obok niego. Apple Safari Wejdź w ‘Preferences’, a potem w ‘Security tab’. Odznacz ‘Enable Java’. Opera Wejdź w Narzedzia > Zaawansowane > Wtyczki Wyłącz wszystko związane z Javą Microsoft Internet Explorer Kliknij ‘Tools’ > ‘ Manage add-ons’. Wybierz plugin “Java”, a następnie ramce ‘Settings’ poniżej zaznacz ‘Disable’. Kliknij OK Zrestartuj przeglądarkę Dodatkowo na Windows możesz wyłączyć Javę z Panelu Sterowania (wybierz “Java”, potem ponownie “Java” > “View”) Dla każdej wersji JRE odznacz “Enable” i kliknij OK UWAGA! Wyłączenie jedynie pluginu Javy w przeglądarce chroni was przed złośliwymi stronami internetowymi, ale nie przed innymi “wektorami ataków” – np. poprzez skłonienie do uruchomienia programu napisanego w Javie. Dopóki nie ma patcha jedynym rozsądnym wyjściem jest odinstalowanie Javy lub nie uruchamianie programów z niezaufanych źródeł. Nie jeden a dwa 0day’e W pojawiających się od dwóch dni analizach wyczytać można, że exploit na Javę (CVE-2012-4681) tak naprawdę korzysta nie z jednego, a z dwóch 0day’ów i najprawdopodobniej jest autorstwa Chińczyków — w kodzie znajdują się zwroty z chińskiej piosenki, które dodatkowo mogą wskazywać na powiązanie autorów exploita z grupą, która stała za atakami spear-phishing z lipca 2011, wymierzonym w 48 firm z sektora chemicznego. 0day już obecny w exploitpackach i zbiera niezłe żniwo Autorzy exploit-packów, takich jak BlackHole już zaimportowali kod exploita i infekują nim internautów na kontrolowanych przez siebie stronach. Skuteczność ataku? 21% — to oznacza, że co piąta osoba odwiedzająca zainfekowaną stronę staje się częścią botnetu należącego do przestępców. Jak widać, Polacy zajmują dość wysokie miejsce na liście… Miliard internautów może być podatnych na atak Z najnowszych szacunków, opartych o dane Secunii wynika, że 34% wśród badanych 10 000 komputerów posiada Javę 7 (56% ciągle korzysta z wersji 6). Jeśli wierzyć Oracle, która chwali się, że Java zainstalowana jest na 3 miliardach komputerów i założyć, że 10 000 próbka Secunii jest reprezentatywna, to na grasujące w tej chwili exploity podatnych jest ok. miliard internautów! ,igH