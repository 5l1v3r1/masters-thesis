Ten dzień musiał nadejść. W sieci zauważono nową wersję ZeuS-a przeznaczoną na urządzenia mobilne działające pod kontrolą systemu Android. ZeuS na Androidzie ZeuS na Androida zajmuje się przechwytywaniem jednorazowych kodów wykorzystywanych w bankowości online. Kiedy tylko nadejdzie SMS z kodem, ZeuS przesyła go do webserwera atakującego. Infekcja ZeuS-em to ciekawy proces. Najpierw zainfekowany musi zostać komputer ofiary. Potem, kiedy ZeuS na komputerze wykryje połączenie do jednego z “monitorowanych” banków, wstrzykuje ekran proszący użytkownika o pobranie dodatkowej aplikacji na swój telefon komórkowy (wersja na Androida podszywa się pod aplikację Rapport Trusteer). Kilka miesięcy temu w szczegółach opisaliśmy jak w mobilnym środowisku funkcjonuje ZeuS. Skoro jesteśmy już w temacie Androida, to przypomnijmy, że na łamach Niebezpiecznika opisaliśmy już kilka programów, które mogą znacząco wpłynąć na bezpieczne korzystanie z telefonu z Androidem, np.: Whispernet czy DroidWall. No to czekamy na ZeuS-a dla iPhone’a :-) ,vi.curry