2 dni temu odezwał się do nas czytelnik, który przesłał fotografię biletomatu z Rzeszowa. Zamiast aplikacji do sprzedaży biletów, maszyna wyświetlała film pornograficzny z serwisu redtube. Jak komuś udało się włamać na biletomat? Przejęcie biletomatu nie jest trudne Biletomat to tak naprawdę przykład infokiosku (z możliwością sprzedaży). Infokioski zazwyczaj podpięte są do internetu i pracują pod kontrolą dedykowanego systemu operacyjnego lub standardowego systemu operacyjnego z odpowiednią konfiguracją. Na ile sposobów można je zaatakować? Poniżej postaraliśmy się zebrać kilka “wektorów ataku”: Zdalne połączenie z urządzeniem. Infokioski często korzystają z dostępu do internetu i nie zawsze są schowane w prywatnej sieci. Czasem można więc wyszukać konkretny model urządzenia (np. za pomocą wyszukiwarki Shodan), podobnie jak ma to miejsce z domowymi kamerkami, i po prostu spróbować podłączyć się do urządzenia. Standardowe hasła producenta zazwyczaj znajdują się w instrukcji obsługi, do której dostęp można uzyskać “googlając” model urządzenia wypisany na tabliczce znamionowej. Hasła można też łamać… Nadużycie aplikacji. Ponieważ całość działa pod kontrolą systemu operacyjnego i “dedykowanej” aplikacji (w trybie full-screen), często można z niej “uciec” do systemu. Jeśli infokiosk pozwala na przejście na dowolną stronę internetową, do ataku “ucieczki” skorzystać można ze świetnego frameworka iKAT. Jeśli możliwe jest przejście na ograniczony zestaw stron internetowych (np. FAQ, lub regulamin) warto rozejrzeć się, czy na tych stronach nie znajdują się np. linki do Google. Po przejściu na wyszukiwarkę możemy, wpisując odpowiednie zapytania, wyświetlić kolejne strony (o ile nie została nałożona blokada na domeny). Atak tego typu w praktyce prezentują studenci AGH. Szczęście (czyli przypadek). Czasem na maszynie pojawi się błąd. Np. związany z nieudaną aktualizacją, albo przeterminowaną licencją. To z reguły powoduje wyświetlenie paska zadań (na Windows) i zepchnięcie w tło aplikacji do sprzedaży biletów działającej na pełnym ekranie. Mając ekran dotykowy i pasek zadań… ;) Wreszcie, kontrolę nad infokioskami można przejąć nie atakując samych infokiosków, a serwer z którego pobierają treści. W ten sposób kilka lat temu przejęto infotablice na autostradzie A4. Rzeszowskie MPK ma na swoim koncie ujawnienie informacji na temat serwerów zarządzających projektem infotablic. Może to było inspiracją dla osób niezdrowo zainteresowanych bezpieczeństwem? O problemie 2 miesiące temu informował nas jeden z czytelników: Serwis Nowiny24 uzyskał wypowiedź rzeszowskiego urzędnika, który potwierdził, że wrzutka filmu pornograficznego była incydentalna i dotyczyła tylko jednego z biletomatów — przy ul. Dąbrowskiego. To sugeruje wektor ataku numer 2 lub 3 :) Rzeszów nie pierwszy i nie ostatni… Na koniec przypomnijmy, że podobny incydent miał miejsce 2 miesiące temu w Brazylii — nagie panie oglądali czekający na pociąg. Ale i tak najgorzej mieli mieszkańcy Moskwy. Pornograficzny film wyświetlony przez włamywaczy na tablicy reklamowej przy sporym skrzyżowaniu spowodował wypadki i ogromne korki. PS. Tak, z racji dnia w którym rozgrywają się sceny z filmu “Powrót do Przeszłości (pun intended)”, nasz certyfikat SSL postanowił się również “cofnąć” w czasie. Błędy w obsłudze HTTPS mogą się pojawiać. Pracujemy nad rozwiązaniem problemu. ,igH2 dni temu odezwał się do nas czytelnik, który przesłał fotografię biletomatu z Rzeszowa. Zamiast aplikacji do sprzedaży biletów, maszyna wyświetlała film pornograficzny z serwisu redtube. Jak komuś udało się włamać na biletomat? Przejęcie biletomatu nie jest trudne Biletomat to tak naprawdę przykład infokiosku (z możliwością sprzedaży). Infokioski zazwyczaj podpięte są do internetu i pracują pod kontrolą dedykowanego systemu operacyjnego lub standardowego systemu operacyjnego z odpowiednią konfiguracją. Na ile sposobów można je zaatakować? Poniżej postaraliśmy się zebrać kilka “wektorów ataku”: Zdalne połączenie z urządzeniem. Infokioski często korzystają z dostępu do internetu i nie zawsze są schowane w prywatnej sieci. Czasem można więc wyszukać konkretny model urządzenia (np. za pomocą wyszukiwarki Shodan), podobnie jak ma to miejsce z domowymi kamerkami, i po prostu spróbować podłączyć się do urządzenia. Standardowe hasła producenta zazwyczaj znajdują się w instrukcji obsługi, do której dostęp można uzyskać “googlając” model urządzenia wypisany na tabliczce znamionowej. Hasła można też łamać… Nadużycie aplikacji. Ponieważ całość działa pod kontrolą systemu operacyjnego i “dedykowanej” aplikacji (w trybie full-screen), często można z niej “uciec” do systemu. Jeśli infokiosk pozwala na przejście na dowolną stronę internetową, do ataku “ucieczki” skorzystać można ze świetnego frameworka iKAT. Jeśli możliwe jest przejście na ograniczony zestaw stron internetowych (np. FAQ, lub regulamin) warto rozejrzeć się, czy na tych stronach nie znajdują się np. linki do Google. Po przejściu na wyszukiwarkę możemy, wpisując odpowiednie zapytania, wyświetlić kolejne strony (o ile nie została nałożona blokada na domeny). Atak tego typu w praktyce prezentują studenci AGH. Szczęście (czyli przypadek). Czasem na maszynie pojawi się błąd. Np. związany z nieudaną aktualizacją, albo przeterminowaną licencją. To z reguły powoduje wyświetlenie paska zadań (na Windows) i zepchnięcie w tło aplikacji do sprzedaży biletów działającej na pełnym ekranie. Mając ekran dotykowy i pasek zadań… ;) Wreszcie, kontrolę nad infokioskami można przejąć nie atakując samych infokiosków, a serwer z którego pobierają treści. W ten sposób kilka lat temu przejęto infotablice na autostradzie A4. Rzeszowskie MPK ma na swoim koncie ujawnienie informacji na temat serwerów zarządzających projektem infotablic. Może to było inspiracją dla osób niezdrowo zainteresowanych bezpieczeństwem? O problemie 2 miesiące temu informował nas jeden z czytelników: Serwis Nowiny24 uzyskał wypowiedź rzeszowskiego urzędnika, który potwierdził, że wrzutka filmu pornograficznego była incydentalna i dotyczyła tylko jednego z biletomatów — przy ul. Dąbrowskiego. To sugeruje wektor ataku numer 2 lub 3 :) Rzeszów nie pierwszy i nie ostatni… Na koniec przypomnijmy, że podobny incydent miał miejsce 2 miesiące temu w Brazylii — nagie panie oglądali czekający na pociąg. Ale i tak najgorzej mieli mieszkańcy Moskwy. Pornograficzny film wyświetlony przez włamywaczy na tablicy reklamowej przy sporym skrzyżowaniu spowodował wypadki i ogromne korki. PS. Tak, z racji dnia w którym rozgrywają się sceny z filmu “Powrót do Przeszłości (pun intended)”, nasz certyfikat SSL postanowił się również “cofnąć” w czasie. Błędy w obsłudze HTTPS mogą się pojawiać. Pracujemy nad rozwiązaniem problemu. ,igH