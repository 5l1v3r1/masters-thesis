W sobotę późnym wieczorem, niemieccy hackerzy z grupy CCC poinformowali, że udało im się obejść biometryczne zabezpieczenie, jakie Apple zastosowało w swoim najnowszym iPhone 5S. Mowa o czytniku linii papilarnych zwanym Touch ID. Touch ID hacked! O tym, że czytniki linii papilarnych można oszukiwać, pisaliśmy już wielokrotnie. Do tej jednak pory, Touch ID, przedstawiany przez samo Apple jako innowacyjny i “wielopoziomowy” czytnik linii papilarnych, odpierał wiele hackerskich prób obejścia — np. sztuczne palce tworzone przez zespół Fortinetu. Jak więc Niemcom udało się oszukać Touch ID? Zwyczajnie — znanymi od 2004 roku metodami. Efekt można obejrzeć na poniższym filmiku: Jak tłumaczy jeden z hackerów z CCC, czytnik Apple nie jest wcale jakiś magiczny — niczym nie różni się od innych czytników linii papilarnych, ma po prostu większą rozdzielczość. Dlatego fałszywe odciski palców należy sporządzać bardzo precyzyjnie. Generowanie fałszywego odcisku, krok-po-kroku Aby stworzyć podrobiony odcisk palca, który poprawnie zostanie rozpoznany przez Touch ID w iPhone należy: Wykonać fotografię prawdziwego odcisku palca w rozdzielczości 2400dpi, Wydrukowować ją na drukarce laserowej w rozdzielczości 1200dpi (druk na przeźroczystej folii z największą możliwą ilością toneru). Odcisk palca to białe linie, czarny toner pokrywa tło.. Pokryć wydruk lateksowym mleczkiem. Po zastygnięciu na lateksową warstwę należy nachuchać (aby nadać jej wilgoci)… i tyle! Przyłożyć do iPhone’a i odblokować go, omijając Touch ID. Według niemców, odciski palców nie powinny być stosowane jako forma uwierzytelnienia — zostawiamy je wszędzie, a każdy czytnik linii papilarnych można (prędzej czy później) oszukać modelem wykonanym w lateksie albo żelatynie. Więcej o za i przeciw czytników linii papilarnych znajdziecie w przygotowanej przez nas analizie ryzyka wykorzystywania Touch ID na co dzień — warto wiedzieć, jakie konsekwencje nam grożą, kiedy zdecydujemy się na to zabepieczenie. “Biometria to narzędzie represji, a nie zabezpieczenie!” Hackerzy z CCC wyrazili też opinię na temat biometrii w ogólności: PS. No to już chyba wiadomo, do kogo trafi kilkadziesiąt tysięcy dolarów “społecznego” bug bounty za złamanie Touch ID… ;-) PS2. Touch ID nie należy jeszcze całkiem przekreślać — bo o ile rzeczywiście wszędzie zostawiamy odciski palców, to nie wszędzie zostawiamy odciski naszych …sutków. Jak się okazuje, można się uwierzytelniać także dzięki nim, co widać na tym filmiku (uwaga, prezentuje facet ;) Nie wiemy jednak, czy odcisk sutka jest równie unikatowy co odcisk palca… liczymy jednak na szeroką popularyzację tej bezpieczniejszej metody uwierzytelnienia Touch ID wśród płci pięknej :-) ,vi.curry