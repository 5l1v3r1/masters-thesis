Skype potwierdził istnienie dziury, o której pisaliśmy 2 dni temu na naszym linkblogu. Błąd dotyczy komunikatora dla OS X i pozwala atakującemu na uruchomienie dowolnego kodu w systemie ofiary — aby przeprowadzić atak, wystarczy przesłać komuś odpowiednio skonstuowaną wiadomość. Przypadkowy 0day Błąd został odkryty przez Pure Hacking, podczas omawiania na Skype szczegółów testu penetracyjnego dla jednego z klientów firmy. Pracownik Pure Hacking przez przypadek zcrashował Skype’a swojemu rozmówcy, a kiedy zdał sobie sprawę z tego co się stało, dopracował payload tak, aby uruchomić na jego komputerze metasploita. Skype: poprawka jest dostępna Błąd został zgłoszony do Skype miesiąc temu i według Pure Hacking do tej pory nie wydano na niego poprawki. To skłoniło firmę do opublikowania posta , w którym ujawniają oni istnienie podatności 0day, ale nie precyzują żadnych szczegółów. Skype jednak szybko skontrował, wyjaśniając, że rzekomego 0day’a naprawiono już 14-tego kwietnia za pomocą hotfiksa, który jest możliwy do zaaplikowania i wejdzie w skład najbliższej aktualizacji. Jak twierdzi Skype, nie zaobserwowano ataków na masową skalę z wykorzystaniem tej podatności — mimo wszystko, użytkownikom Skype’a 5.x. dla Mac OS X sugerujemy szybkie zaaplikowanie powyższego hotfiksa — niepodatna na atak wersja to 5.1.0.922. ,vi.curry