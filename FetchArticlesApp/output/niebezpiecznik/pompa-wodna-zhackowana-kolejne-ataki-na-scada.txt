Nieautoryzowany dostęp do systemów SCADA sterujących amerykańską przepompownią wodną umożliwił atakującym na przejęcie kontroli nad zespołem pomp oraz zniszczenie jednej z nich — czytamy w tajnym amerykańskim raporcie. Atak na pompę wodną (SCADA hacked) Atak miał miejsce w elektrowni przepompowni wodnej w U.S.A (Springfield, Illinois). Atakujący włączając i wyłączając naprzemiennie jedną z pomp mieli spowodować jej awarię. Włamanie wykryto 8 listopada, ale podejrzewa się, że intruzi przebywali w systemach przepompowni przez ok. 2 miesiące. Ich adres IP prowadzi do Rosji (ale przecież dobrze wiemy, że to wcale nie oznacza, iż za atakiem stoją Rosjanie). Przeczytaj artykuł o tym czym jest SCADA i jakie ryzyka są związane z rozproszonymi systemami przemysłowymi. Informacje o ataku ujawnił Joe Weiss, bo jak twierdzi, rząd U.S.A w ogóle nie powiadomił o tym fakcie ani producentów oprogramowania SCADA ani innych przepompowni wody. Według Weissa, atakujący uzyskali dane dostępowe do tego i innych systemów zarządzania przepompowniami w wyniku włamania na serwery producenta używanego w przepompowniach oprogramowania. FBI vs hacker Zagrożenie natomiast bagatelizuje amerykański departament bezpieczeństwa krajowego (DHS) i FBI, twierdząc, że: Z opinią rządu nie zgadza się anonimowy hacker, który opublikował zrzuty ekranu z ataków na jeden z systemów SCADA producenta Simatic. Anonim skrytykował podłączanie systemów SCADA do internetu i stwierdził, że ataku mógł dokonać dwulatek — ciężko więc według niego w ogóle mówić o ataku czy włamaniu. Do przejęcia kontroli nad systemem Simatic wystarczyła podstawowa wiedza… Przypomnijmy, że audyt bezpieczeństwa w elektrowni wodnej w Oslo wykazał rażące braki w bezpieczeństwie wykorzystywanych przez elektrownie systemów SCADA. Aktualizacja 1.12.2011 Już wiemy kto stoi za atakiem ;) ,vi.curry