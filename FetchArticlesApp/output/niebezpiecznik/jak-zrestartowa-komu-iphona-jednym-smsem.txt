Historia błędów w obsłudze znaków Unicode w urządzeniach Apple ciągnie się w najlepsze. O pierwszym z tego typu błędów informowaliśmy prawie 2 lata temu — teraz sytuacja jest bardzo podobna. Te znaki restartują iPhony Oto znaki, które “obejrzane” przez urządzenie pracujące pod kontrolą iOS (czyli iPhona lub iPada), spowodują jego restart: Power لُلُصّبُلُلصّبُررً ॣ ॣh ॣ ॣ 冗 Powyższe znaki można dostarczyć do “ofiary” przez iMessage lub SMS. Jak wyjść z pętli restartu? Po otrzymaniu powyższej wiadomości, telefon rebootuje się, a każde wejscie do Messages.app znów spowoduje restart. Aby “uwolnić” się od klątwy, należy poprosić kogoś, aby wysłał Wam jakiegokolwiek normalnego SMS-a. Tym kimś może być Siri, czyli wiadomość możecie także przesłać sobie sami. jeśli nie macie znajomych ;) Opis błędu po raz pierwszy pojawił się na Reddicie, a programiści z Apple ponoć już pracują nad poprawką. ,Piotr Konieczny