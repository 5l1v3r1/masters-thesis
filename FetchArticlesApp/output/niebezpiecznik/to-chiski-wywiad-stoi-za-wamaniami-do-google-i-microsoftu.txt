Każde państwo ma swoich oficerów wywiadu lub osobowe źródła informacji (potocznie zwanych “szpiegami”) pozyskujące strategiczne dla rozwoju i obronności państwa informacje poza jego granicami. Nie inaczej jest z Chinami — i jak się okazuje, przyczyną głośnego 3 lata temu włamania do Google była właśnie chęć ochrony chińskich szpiegów działających w USA. Informacje sprzed 3 lat… Przypomnijmy, że 13 stycznia 2010 roku Google przyznało się, że padło ofiarą ataku informatycznego. Firma ujawniła wtedy, że włamywaczami są najprawdopodobniej Chińczycy, do ataku wykorzystano 0day’a na Internet Explorera oraz technikę spear phishing, a oprócz Google ofiarą działań włamywaczy padło jeszcze 30 innych dużych amerykańskich firm (Google było pierwszą z nich, która się przyznała). Google zdradziło również, że włamywacze byli zainteresowani informacjami dotyczącymi kont aktywistów działających na rzecz praw człowieka w Chinach. Firma przyznała, że atakujący uzyskali dostęp do tematów e-maili i daty założenia niektórych kont. Już wtedy ten dość osobliwy zbiór informacji pozyskanych przez atakujących i enigmatyczny styl wypowiedzi Google sugerował niektórym, że Chińczycy mogli uzyskać nie tyle bezpośredni dostęp do poszczególnych skrzynkek aktywistów, a przejąć kontrolę nad “policyjnym” interfejsem GMaila (firmy telekomunikacyjne mają obowiązek udostępniać organom ścigania pewne informacje (np. nagłówki połączeń) dotyczące działań swoich klientów (czasem nawet bez nakazu) i w tym celu tworzą niekiedy odpowiednie iterfejsy dostępu (wyszukiwarki) dla służb — a Chiny wiedziały o takim dostępie, bo od 2008 nieoficjalnie się o niego starały). Microsoft ujawnia prawdziwy powód ataków Jak miesiąc temu poinformował CIO, na rządowej konferencji Dave Aucsmith, dyrektor Microsoftu, w trakcie swojej prezentacji odwołał się do ataków na Google, przyznając, że w tym sam momencie próbowano także włamać się do Microsoftu. Firma ustaliła wtedy, że atakującym chodziło o uzyskanie dostępu do listy osób, które na podstawie nakazów sądowych są podejrzewane o szpiegostwo przeciw USA (Microsoft miał obowiązek zgodnie z prawem monitorować skrzynki należące do osób z tej listy). Dave zasugerował, że taki sam cel miały i ataki na Google. Nowatorskie działania kontrwywiadowcze Chin powodem włamań? Sprawę pociągnął Washington Post, który w rozmowach z przedstawicielami służb (rozmawiającymi z dziennikarzami pod warunkiem zachowania anonimowości) ujawnili, że Wszystko wskazuje więc na to, że Chińczycy chcieli sprawdzić, którzy z ich agentów zostali już namierzeni przez amerykańskie służby i są monitorowani, aby móc ich ostrzec lub odpowiednio wcześniej ewakuować z USA. Być może właśnie z powodu bezpośredniego wpływu na bezpieczeństwo narodowe USA, Google nie ujawniło tej informacji 3 lata temu. Zarówno Google jak i FBI obecnie konsekwentnie odmawiają komentarza w tej sprawie. Jak przyznaje Dave Aucsmith, zastosowana przez Chińczyków taktyka jest genialna pod kątem kontrwywiadowczym — Chiny nie mając oczywiście żadnych szans na uzyskanie informacji dotyczących swoich agentów podejrzewanych o szpiegostwo bezpośrednio od służb specjalnych USA, za źródło czerpania wiedzy na ten temat wybrały sobie firmy, do których służby dystrubuowały pożądane przez Chińczyków wiadomości (tj. m.in. Microsoft i Google). W świetle powyżyszych rewelacji są dwa wątki; negatywny (ale nie zaskakujący) — w USA jest pełno Chińskich szpiegów oraz pozytywny — skoro Chińczycy próbowali się włamywać do Google i Microsoftu, to znaczy, że nie mieli (nie mają?) tam swoich osobowych źródeł informacji — przynajmniej w tych departamentach, które przetwarzają tak wrażliwe dane jak nakazy monitoringu. A może ten atak miał po prostu utwierdzić nas w przekonaniu, że tak jest…? ,Piotr Konieczny