Siri jest niezwykle pomocną wirtualną asystentką wbudowaną w iPhona. Okazuje się, że dobrą radą służy także w przypadku, gdy ktoś chce pozbyć się ciała. Independent donosi, o ciekawych śladach, jakie z iPhona współlokatora znajomego ofiary odzyskała policja. Jak Siri wygadała się policji Christian Aguilar zaginął 28 września 2012 roku. Jak się później okazało, został uduszony. Jego ciało znaleziono dopiero po kilku tygodniach w pobliskim lesie, w dość płytkim grobie. Podejrzenie padło na znajomego Christiana, 20-letniego Pedro Bravo. Christian miał pójść na randkę z byłą dziewczyną Pedro… Kiedy policja przebadała iPhona Pedro, okazało się, że 9 razy korzystał z latarki w godzinach od 23:30 do północy, w dniu w którym zaginął Christian. Dane lokalizacyjne wskazywały na okolicę w której odnaleziono ciało (tak, tak, iPhony lokalnie przechowują informacje o okolicy w której przebywały — policja wcale nie musi korzystać z baz operatorów GSM). Nie masz iPhona? Nie szkodzi! Zobacz co Google wie o historii Twojej lokalizacji. Część z Was się mocno zdziwi… I teraz najlepsze — okazało się, że śledczy poinformowali, iż Pedro miał tego dnia zapytać Siri o poradę, mówiąc do iPhonowej asystentki te słowa: Siri oczywiście odpowiedziała, oferując kilka możliwości, w tym m.in. bagna, zbiorniki wodne: Ciekawe, czy śledczy zebrali informacje o pytaniu z telefonu, czy z serwerów Apple (pytania są wysyłane do ich chmury)… Nie wiemy, czym jesteśmy przerażeni bardziej. Głupotą Pedro, czy wiedzą Siri. Przypomnijmy też, że Siri najwyraźniej nie tylko wie jak pozbyć się zwłok, ale potrafi także całowicie obedrzeć właściciela iPhona z prywatności (i jest w stanie zrobić to na kilka sposobów)… Aktualizacja 8:15, 14 sierpnia 2014: Jak informuje nas jeden z czytelników, inne źródło przyjrzało się tej sprawie i dotarło do dodatkowych informacji z których wynika, że Pedro nie zadał takiego pytania Siri, a po prostu posiadał screenshot z tym pytaniem w cache aplikacji Facebookowej. To nie on go jednak wykonał, bo nie zgadza się nazwa operatora sieci (na screenshocie jest AT&T, a podejrzany korzystał z sieci Verizon). Pytanie, czy brak przypisania screenshota Siri będzie problemem dla służb, które dysponują innymi danymi pozyskanymi z telefonu Pedro: czasy włączeń latarki i lokalizacja? Może być, ponieważ jeśli chodzi o lokalizację, to nie jest ona twardym dowodem — o ile odczyty z BTS-ów wskazują na to, że Pedro podążał w stronę miejsca “pochówku” Christiana, to telefon zniknął z sieci na 5 kluczowych godzin (Pedro chyba jednak potrafił zachować odrobinę “zdrowego rozsądku” i odłączyć się od sieci). Policjanci prowadzący sprawę wskazali wczoraj po publikacji artykułu w Independencie w tym twitnięciu na ten artykuł, jako najlepiej opisujący ich informatyczne działania i przebieg rozprawy. W sieci pojawiło się też nagranie ukazujące zeznania policjanta: PS. Ciekawe, co Siri odpowiedziałaby na pytanie “Kto zabił Christiana Aguilara?” ,igH