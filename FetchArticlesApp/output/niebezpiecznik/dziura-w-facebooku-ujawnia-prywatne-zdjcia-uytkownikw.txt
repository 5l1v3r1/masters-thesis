Za pomocą błędu w Facebooku internauci mogli uzyskać czasowy dostęp do prywatnych zdjęć innych użytkowników Facebooka. Ktoś wyciągnął w ten sposób prywatne zdjęcia Marka Zuckerberga, założyciela Facebooka. Prywatne zdjęcia Marka Zuckerberga Błąd znajdował się w funkcji oznaczenia zdjęć jako “nieodpowiednie”. Po zgłoszeniu publicznie dostępnego zdjęcia danego użytkownika można było otrzymać dostęp do innych, tym razem prywatnych zdjęć — Facebook ignorował wszelkie ustawienia prywatności. Facebook tłumaczy, że dziura była wynikiem niedawnej aktualizacji kodu i została szybko usunięta. Na prywatnych zdjęciach Marka widać go bawiącego się z pieskiem swojej dziewczyny, pijącego ze znajomymi i dumnie trzymającego zabitego kurczaka :-) To nic strasznego w porównaniu do poprzedniej wpadki Marka, kiedy na skutek pomyłki w ustawieniach prywatności na Facebooku, udostępnił on swoje zdjęcia wszystkim internautom. Wtedy Zuckerberga można było zobaczyć w pidżamie, trzymającego misia i leżącego obok stołu na którym niektórzy dopatrzyli się usypanej ścieżki z białego proszku… ;) ,igH