Tym razem nie zawiniła dziura w webaplikacji. Nie było żadnego exploita ani 0day’a, żadnych złych Chińczyków wykradających dane, ani przebiegłych agentów NSA podsłuchujących wszystkie bity przesyłane przez okoliczne łącza. Zawinił człowiek. I zrobił to świadomie, dla zysku. Człowiek najsłabszym ogniwem Na początek warto zauważyć, że 20 milionów Koreańczyków to w prawie połowa społeczeństwa tego kraju… Dane aż tylu Koreańczyków wykradł jeden z pracowników firmy ratingowej Korea Credit Bureau. Miał on dostęp do wewnętrznych systemów współpracujących z biurem kredytowym instytucji wydających karty kredytowe. Co zrobił z danymi? Sprzedał je jednej z firm trudniących się tele-marketingiem… Nie zawsze dane, które wyciekły służą do kradzieży. Czasem trafiają w ręce marketingowców, którzy zalewają ofiary spamem. Teraz, jak podaje AFP, zarówno pracownik KCB jak i managerowie firmy marketingowej zostali aresztowani. Wykradzione dane to: imie i nazwisko, numer telefonu, numer kart kredytowej wraz z datą ważności karty. Nad człowiekiem trudno zapanować I chociaż wyciek 20 milionów rekordów to “nic” w porównaniu z niedawną kradzieżą 110 milionów kart w USA, to warto odnotować ten przypadek. Pięknie obrazuje on to, że inwestycja w wysokiej klasy sprzęt i nawet spełnienie wyśrubowanych branżowych norm (np. PCI DSS) nie ma większego znaczenia, jeśli dane będzie chciał wykraść pracownik. To, jakie straty może spowodować “przekupiony” lub “zbuntowany” pracownik pokazuje także rozgrywająca się od pół roku afera Snowdena… ,igH