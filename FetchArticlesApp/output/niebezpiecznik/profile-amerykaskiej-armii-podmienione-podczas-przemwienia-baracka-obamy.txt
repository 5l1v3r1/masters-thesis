Zabawna sytuacja miała dziś miejsce podczas przemówienia Baracka Obamy. Kiedy POTUS rozwodził się nad “cyberbezpieczeństwem”, bojownicy ISIS-u (tzw. nowego państwa islamskiego) zhackowali profile internetowe wojskowego centralnego dowództwa (US Central Command) na Twitterze i YouTube. ISIS wykradł także wrażliwe dane Tym razem nie była to tylko podmiana treści na jedynie głupkowate propagandowe komunikaty. ISIS (lub jego sympatycy) na zhackowanym profilu @CENTCOM-u zalinkował także archiwów danych, które rzekomo wykradł z serwerów amerykańskiej armii (US Central Command pełni funkcję głównego dowództwa na rejony Środkowego Wschodu, Północnej Afryki i Centralnej Azji). Podlinkowane oświadczenie sugeruje, że ISIS włamał się na serwery Pentagonu oraz urządzenia mobilne żołnierzy USA: Część z wrażliwych dokumentów, m.in. zawierających dane teleadresowe wojskowych, wojskowe plany wyciągnięte z prezentacji multimedialnych, zatwittowano bezpośrednio: Wojskowi jednak nie wpadają w panikę — twierdzą, że dane wcale nie są tajne i nie pochodzą z rządowych serwerów, a z Uniwersytetu MIT. Wtórują im niezależni badacze, którzy informują, że 90% opublikowanych przez ISIS materiałów jest publicznie dostępnych. Wojskowki potwierdzają jednak ich autentyczność, w tym poprawność danych teleadresowych, które o ile nie były “tajne” to były przeznaczone do wewnętrznego oficjalnego użytku. Obecnie konto CENTCOM-u zostało zawieszone przez Twittera. Ciężko póki co spekulować jak ISIS-owi udało się przejąć nad nim kontrolę, ale skoro oprócz Twittera przejęto także kanał na YouTube, najprawdopodobniej wektorem ataku był spear phishing wycelowany w osobę obsługującą skrzynkę pocztową na którą zarejestrowane były profile armii. Islamskie czarne kapelusze w natarciu Islamskie czarne kapelusze z grupy Fallaga Team są w ostatnich dniach nad wyraz aktywne, zwłaszcza jeśli chodzi o francuskie cele: Przed kiloma godzinami zaatakowali także stronę Notepada++, który solidaryzując się ofiarami zamachu w Paryżu wydał specjalną wersję “Je suis Charlie”: Obecnie admnistratorzy sprzątają serwer — jeszcze nie wiadomo, czy atakującym udało się podmienić dostać do kodu źródłowego lub podmienić w ostatnich dniach instalki Notepada++. Na wszelki wypadek, jeśli ściągaliście ten program w ostatnich dniach z internetu, przeskanujcie swój system programem antywirusowym i obserwujcie, czy nie nawiązuje podejrzanych połączeń. ,igH