Przez internet przetoczyła się fala artykułów sugerujących, że grupa GoP (czyli Guardians of Peace, ci, którzy zhackowali Sony Pictures) obrała nowy cel — media. Przed atakami ostrzega samo FBI, powtarzają szanowane gazety, ale to wszystko to… hoax, czyli internetowa ściema. FBI ostrzega, media panikują Histora ta zaczyna się od panikującego artykułu na stronach The Intercept, serwisu, którego właścicielem jest Glenn Greenwald — dziennikarz znany głównie z relacji dot. wycieków Edwarda Snowdena. Artykuł powoływał się na wigilijne rewelacje zaprezentowane w oficjalnym ostrzeżeniu FBI, do którego dotarła redakcja. Komunika FBI opisywał zarówno opublikowane 16 grudnia na Pastebinie groźby GoP pod adresem Sony, jak i bazujące na tej wklejce z 20 grudnia, groźby w stosunku do bliżej CNN (z którego FBI zrobiło “bliżej niesprecyzowane amerykańskie media”). Ktoś podszył się pod włamywaczy z GoP? Warto zauważyć, że GoP od początku nie podpisywało swoich wiadomości (komunikatów, gróźb, ostrzeżeń) żadnym kluczem GPG — nie da się więc stwierdzić, kto tak naprawdę stoi za ich publikacją. Problem FBI polega na tym, że wrzuca wszystko, co tematycznie ociera się o atak na Sony Pictures, do jednego worka, a tymczasem do ostatniej wklejki (tej rzekomo grożącej amerykańskim mediom) przyznał się jeden z internautów, DavidGarrettJr, nie mający nic wspólnego — jak twierdzi — z grupą GoP i atakami na Sony Pictures. Oczywiście, przyznanie się Davida do bycia autorem tego hoaxu, samo w sobie może być hoaxem (Yo Dawg!). David jendnak przynajmniej prezentuje jakieś (co prawda łatwe do zespoofowania) dowody. Są nimi screenshoty z historii odwiedzanych stron: Rzetelność dziennikarzy i FBI To pasmo pomyłek daje do myślenia. Po pierwsze, dziennikarze specjalizujący w opisywaniu “zagrożeń w cyber(tfu!)przestrzeni” nie są w stanie sami zlokalizować adresu wklejki z 20 grudnia podczas wykonywania dziennikarskiego śledztwa podjętego po przechwyceniu notatki FBI i publikują niewiarygodne informacje, które potem, w równie nierzetelny sposób, powtarzają inne redakcje. Źródłem tej komedii pomyłek jest jednak notatka FBI, która błędnie przypisuje autorstwo komunikatu “grupie hackerskiej”, tylko dlatego, że w nagłówku komunikatu znajduje się fraza …“By GOP”. Trzeba przyznać, że nie świadczy to dobrze o rzetelności FBI i kolejny raz budzi uzasadnione podejrzenia, że być może ich teorie dotyczące tego, ze za atakiem stoi Korea Północna, są równie wiarygodne… Oczywiście, służby powinny badać każdy wątek i nie ignorować żadnych gróźb. Powinny jednak także umieć odsiać ziarno od plew i w swoich oficjalnych komunikatach podawać tylko to, czego są pewni, a swoje domysły i przypuszczenia niepoparte dowodami prezentować w odrębnych sekcjach tak, aby nie wywoływać paniki i sztucznie nie podkręcać atmosfery. ,igH