Dziś rano otrzymaliśmy od studenta Politechniki Śląskiej wiadomość, w której zacytował otrzymany od władz uczelni komunikat. Zobaczą go wszyscy studenci tej uczelni, kórzy spróbują zalogować się na swoje konto i sprawdzić plan zajęć: Politechnika Śląska i hasła studentów Treść komunikatu (zachowano pisownie oryginału, wytłuszczenia nasze): Uwaga studenci Politechniki Śląskiej! Najprawdopodobniej błąd nie został usunięty, szczegóły poniżej. Wyciek danych utrudnia pracę Politechniki Śląskiej Jak dodaje inequation, kolejny student Politechniki Śląskiej, który się z nami skontaktował w tej sprawie: Warto jednak pochwalić uczelnie, że do wycieku danych podeszła poważnie i sprawnie (uniważnione certyfikaty). Dziury w serwisach Politechniki Śląskiej Tymczasem pierwszy ze studentów Politechniki Śląskiej kontynuuje swoją relację: Dodatkowo, student podpowiada, jak można wykryć podatności w oprogramowaniu wykorzystywanym przez uczelnie, nie dotykając nawet tej konkretnej instancji oprogramowania. Z poniższego sposóbu sami często korzystamy podczas testów penetracyjnych na “żywym organizmie” — nigdy do końca nie wiadomo jak zadziała exploit, a jeśli ubije atakowaną usługę, game over. Dlatego warto zestawić w domowym zaciszu środowisko testowe, które maksymalnie dokładnie będzie odwzorowywało testowaną sieć/serwer. Student kończy swojego pełnego żalu i frustracji e-maila takim zdaniem: A następnie wymienia listę URL-i podatnych na SQL injection i XSS, które z przyczyn oczywistych prezentujemy w “ocenzurowanej” formie. http://fizyka.polsl.pl/pl/news_powiekszenie.php[usunięto] http://matfiz.polsl.pl/aktualnosci.php[usunięto] http://matfiz.polsl.pl/galeria.php[usunięto] I w ramach bonusu, odsyła nas do Google’owego zapytania, które pokazuje, że to nie koniec problemów… I na koniec, jeszcze raz oddajmy głos inequationowi, drugiemu studentowi Politechniki Śląskiej, który podsumowuje obecną sytuację, w jakiej znaleźli się zarówno studenci jak i pracownicy naukowi uczelni: Poprosiliśmy o komentarz władze uczelni, czekamy na odpowiedź. Tymczasem, wszystkich żądnych wrażeń studentów przestrzegamy przed wykorzystywaniem jakichkolwiek błędów w webaplikacjach do pobierania uczelnianych danych — wasi koledzy z Politechniki Wrocławskiej próbowali i dobrze się to nie skończyło, sprawa trafiła do prokuratury. Od Redakcji O ile rzeczywiście dziwi fakt, że tak podstawowe błędy znajdowały się w tak ważnej aplikacji, a uczelnia nie reagowała na bugreporty, to aby być sprawiedliwym należy wspomnieć o tym, że często pracownicy uczelni, którzy posiadają merytoryczną wiedzę w danym temacie nie są w stanie wpłynąć na budowę/zabezpieczanie danego projektu — bo nie pozwala im na to prawo. Dodatkowo, osoby te z reguły mają niestety nikły wpływ na wybór podwykonawcy danego projektu — do podejmowania takich decyzji należy legitymować się, oprócz wiedzy, również władzą — a ten atrybut, paradoksalnie, na niektórych uczelniach jest ważniejszy od wiedzy…. Aktualizacja 14:49 Krzysztof Nałęcki, reprezentujący Centrum Komputerowe Politechniki Śląskiej, operatora sieci uczelnianej odpowiedział na przesłane przez nas pytania: Niebezpiecznik: W jaki sposób dowiedzieliście się Państwo o wycieku/włamaniu? Krzysztof Nałęcki: Z pisma przesłanego przez niezidentyfikowana osobę do władz uczelni – pon. 7 lutego 2011, godz. 13.25. Po sprawdzeniu podjęliśmy działania naprawcze – konieczny był udział autorów programu ATS4. Źródło zostało „zasypane” w środę (9 lutego) i do użytkowników, których dane mogły zostać przejęte skierowano pismo o znanej Panu treści. N: Czy znacie Państwo tożsamość włamywacza? I jeśli tak, to czy zamierzacie Państwo podjąć działania prawne w tej kwestii? KN: Zajmowaliśmy się usunięciem przyczyny a nie szukaniem chłopca, który zauważył że król jest nagi. Coś tam wiemy. Decyzja o podjęciu działań prawnych (lub przyznaniu nagrody specjalnej) nie jest w naszych kompetencjach. N: Czy stwierdzenia studentów, że błędy były znane od dawna i od dawna raportowane do władz uczelni są stwierdzeniami prawdziwymi? I jeśli tak, to dlaczego nikt nie zajął się naprawą zgłaszanych przez studentów błędów? KN: Nie. Pierwszy raport który do nas dotarł spowodował działania jak w [odpowiedzi na pyt. — dop. red.] 1. Podobno (nie potrafię potwierdzić, więc to tylko plotka) ww. chłopiec (a może dziewczynka) informował autorów programu (firma zewnętrzna). Podtrzymujemy zatem naszą redakcyjną opinię (przedstawioną w ostatnim akapicie tego artykułu), że nie zawsze winy wszystkich błędów i niepowodzeń należy doszukiwać się w pracownikach uczelni opiekujących się danymi projektami (tu: administrującymi uczelnianą siecią). Na niektóre rzeczy oni po prostu nie mają wpływu (choćby nie wiem jak chcieli). Miejmy nadzieję, że wykonawca systemu ATS4 szybko poprawi jakość swojego kodu. ,Mr. Niebezpieczny