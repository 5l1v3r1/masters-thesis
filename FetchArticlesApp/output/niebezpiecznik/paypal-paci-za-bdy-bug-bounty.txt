Michael Barrett, Chief Information Security Officer PayPala, poinformował o otwarciu programu bug bounty. PayPal postanowił dołączyć do Facebooka, Mozilli oraz Google i płacić osobom, które znajdą i odpowiedzialnie poinformują firmę o błędzie bezpieczeństwa. Bug bounty: dlaczego warto? Michael przyznał, że nigdy nie był zwolennikiem płacenia hackerom za znalezione podatności, ale obserwacje wyników podobnych programów w innych firmach zmieniły jego zdanie: Jak wygląda to w PayPalu? Cały proces zgłaszania błędu polega na 4 krokach (szerzej opisanych tutaj): 1) Wysłanie błędu na sitesecurity@paypal.com (mail musi być zaszyfrowany kluczem publicznym PGP PayPal) 2) Zgłoszenie zostaje zakwalifikowane do jednej z czterech kategorii (póki co nic nie wiadomo o innych): XSS, CSRF, SQL Injection, Authentication Bypass 3) PayPal ocenia jak bardzo podatność była krytyczna, tworzy patch ją usuwający i wdraża go w swoim środowisku. 4) Zgłaszający otrzymuje zapłatę… oczywiście za pomocą konta w PayPal Niestety póki co brak informacji, ile można na zgłaszaniu błędów zarobić. PayPal w przeciwieństwie do konkurencji w ogóle nie mówi o cenie za bug. Wiadomo, że błędy mają dotyczyć samej strony www.paypal.com i spełniać kryteria dot. “responsible disclosure”. Trzeba np. dać PayPalowi odpowiedni dużo czasu na reakcję (nie ma żadnych informacji jaki dokładnie ma to być czas). Dodatkowo podczas poszukiwania podatności hackerzy nie mogą: DoS-ować systemu PayPal ani uzyskać dostępu/zmodyfikować danych innych użytkowników (bez ich zgody). ,Anonim