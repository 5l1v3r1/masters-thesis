Firma Amorize zauważyła, że strona internetowa MySQL została zmodyfikowana — dodano skrypt instalujący złośliwe oprogramwanie na komputerach internautów. MySQL.com infekuje złośliwym oprogramowaniem Atakujący umieślili na mysql.com tzw. exploitpacka, który składał się z JavaScriptu wykrywającego wersje przeglądarki i jej pluginów, a następnie serwującego odpowiednie exploity. Niczego nieświadome ofiary, które odwiedziły stronę MySQL.com przy pomocy niezaktualizowanej przeglądarki, były infekowane złośliwym oprogramowaniem (klasyczny przykład ataku drive-by download): Skrypt usunięto dopiero po ok. 7 godzinach. Według VirusTotal, infekcję były w stanie wykryć tylko 4 antywirusy (na 44 testowanych): Sprawa jest o tyle interesująca, że okazało się iż Brian Krebs już tydzień temu widział na pewnym rosyjskim forum, że ktoś oferował dostęp na prawach roota do serwerów MySQL za minimum 3 000 dolarów. Nie wiadomo dlaczego bloger, który od dawna zajmuje się opisywaniem rynku bezpieczeństwa nie poinformował o znalezisku administratorów MySQL, narażąjąc na infekcję ok. 120 000 internautów (tyle miało odwiedzić zaatakowane mysql.com w ciągu 7 godzin). Cóż, wygląda na to, że będziecie mogli go sami o to zapytać na konferencji Secure 2011, której to będzie gościem. ,Piotr Konieczny