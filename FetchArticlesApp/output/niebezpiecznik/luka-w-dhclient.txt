Popularny klient DHCP niedokładnie filtruje dane przesyłane w odpowiedziach serwerów DHCP. W niektórych przypadkach może to prowadzić do wykonania nieautoryzowanego kodu na systemie klienta. Brak filtrowania dhclient nie escape’uje meta-znaków powłoki w odpowiedziach serwerów DHCP (np. wartości dla hostname). Aby uchronić się przed złośliwymi odpowiedziami serwerów DHCP należy zainstalować najnowsze wersje dhclienta (1-ESV-R1, 4.1-ESV-R2 lub 4.2.1-P1). Luka dotyczy tylko systemów *niksowych (Windows i Mac OS X korzystają z innych rozwiązań). Jako obejście [podkreślam obejście a nie rozwiązanie!] problemu można także przeedytować skrypt dhclient-script i na początku funkcji set_hostname() dodać tę linię: new_host_name=${new_host_name//[^-.a-zA-Z0-9]/} Internet Systems Consortium, organizacja która rozwija BIND-a i dhcpd/dhclienta sugeruje także ustawienie odpowiednich filtrów, które pozwolą klientom na łączenie się tylko z zaufanymi serwerami DHCP. Aktualizacja 10:58 Jak zauważa guzik, problem dotyczy również dhcpcd — w tym przypadku jako obejście problemu podawane jest usunięcie host_name z linii opcji w /etc/dhcpcd.conf ,igH