Jeśli macie konto w serwisach mPay.pl lub Cardmobile.pl (oba służą do płatności kartą z poziomu telefonu komórkowego) i ostatnimi czasy logowaliście się do tych usług, ktoś mógł przechwycić wasze dane osobowe i uzyskać nieuprawniony dostęp do Waszego konta. Dodatkowo, można było poznać dane kart płatniczych/kredytowych dodawanych do konta informuje DOgi. mPay i Cardmobile podatne na atak Heartbleed Oba serwisy są [aktualizacja: były do godzin popołudniowych niedzielę] podatne na atak Heartbleed i jest możliwe odczytanie z ich pamięci zarówno ciasteczek sesyjnych użytkownika (co pozwala na uzyskanie nieautoryzowanego dostępu do jego konta w serwisie) jak i danych kartowych, o ile były one wprowadzane do serwisu w trakcie sesji. Lepiej teraz nie zmieniać teraz haseł! Nie polecamy zmieniać haseł do ww. serwisów — każde logowanie teraz, kiedy serwer nie jest jeszcze zabezpieczony, stwarza ryzyko, że zarówno stare jak i nowe hasło zostanie przechwycone przez atakujących. Jak najbardziej zmieńcie hasło — ale do innych serwisów, do których mieliście ustawione takie samo hasło jak do cardmobile.pl czy mpay.pl. Rozważcie też zastrzeżenie numery karty kredytowej, o ile dodawaliście ją do serwisu na przestrzeni ostatniego tygodnia — wycieka: numer karty data ważności karty kod CVV/CVV2 imię i nazwisko właściciela. …i zadzwońcie do obsługi klienta obu serwisów domagając się załatania serwera. DOgi pisał w tej sprawie do serwisów, ale twierdzi, że jego wiadomość pozostała bez odpowiedzi. Aktualizacja 18:30 Serwery zostały załatane. A post został przeniesiony z *ptr, czyli naszego linkbloga (widocznego w sidebarze) na stronę główną Niebezpiecznika, z racji olbrzymiego zainteresowania czytelników. Aktualizacja 16.04.2014 Usunięcie tego poważnego błędu, które nastąpiło dopiero po 6 dniach od publikacji informacji o luce Heartbleed, dziś mPay / Cardmobile w komunikacie do klientów nazwało …”reakcją natychmiastową” ;-) ,igH