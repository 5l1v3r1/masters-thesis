Docierają do nas dziesiątki zgłoszeń od użytkowników Allegro, którzy przeglądając serwis, zamiast widzieć sparsowany kod HTML, widzą zwracane przez serwer pliki z kodem PHP do pobrania. Nie ma powodu do paniki (przynajmniej na razie) — próbki kodu, które do nas trafiły nie niosą za sobą (póki co) żadnego dla użytkowników ryzyka. Brak w nich danych poufnych, choć znajdują się tam nazwiska i adresy e-mail programistów, ID ticketów z systemu zarządzania błędami oraz nazwy funkcji i intranetowe URL-e, a także ścieżki do includów (niektóre zawierają hasła do serwerów)… Niektórzy otrzymują też niesparsowany PHP jako “wstawkę”: Poniżej lista unikatowych plików jakich kod źródłowy podesłali nam czytelnicy (jeśli zobaczyliście kod innego pliku, dajcie znać w komentarzach): index.php direct_login.php logout.php listing.php buy_now.php showform sendform feedback.php show_user.php mypayback.php billing.php bid.php Część z ww. plików zawiera includy i inicjalizację ładowania aplikacji (showform, show_user.php, mypayback.php, listing.php), ale pozostałe różnią się kodem i zawierają konkretne funkcje a także m.in hasła do serwerów bazodanowych czy definicje serwerów memcache. Kto wie, może na bazie tych wycieków w końcu uda się jednoznacznie potwierdzić albo zaprzeczyć temu, że Allegro nie hashuje haseł ? ;-) ,vi.curry