Zapewne zdarzyło wam się dostać od ZUS-u list z informacją o wysokości odprowadzonych składek. Takie pismo zawiera dane osobowe, numer PESEL oraz informacje, z których można wyliczyć zarobki. Dlaczego coś takiego przesyła się listem zwykłym? Czy można coś zrobić, by uniknąć ujawnienia swoich danych? Zwykły list? To jest zgodne z prawem Jeden z naszych czytelników zwrócił nam uwagę na to, że pisma od ZUS-u z informacjami o stanie konta są wysyłane listami zwykłymi i można je wydobyć ze skrzynek. Co gorsza, listy te, po naszej wyprowadzce z mieszkania, mogą też trafić w ręce kolejnego najemcy danego lokalu. Spotkaliśmy się z przypadkami, gdy takie właśnie pismo było wetknięte w drzwi lub poniewierało się na klatce schodowej… Zagadnęliśmy o ten problem biuro prasowe Generalnego Inspektora Ochrony Danych (GIODO). Rzeczniczka GIODO – Małgorzata Kałużyńska-Jasak – jasno dała nam do zrozumienia, że prawo jest po stronie ZUS-u. My dodamy jeszcze od siebie, że również art. 50 ust. 2b Ustawy o systemie ubezpieczeń społecznych mówi wprost, że “informację o stanie konta Zakład przesyła listem zwykłym“. Informacja wysyłana jest na adres podany w zgłoszeniu do ubezpieczeń. Jeśli ten adres jest nieprawidłowy lub niepełny, to informacja przesyłana jest na adres zameldowania uzyskany z rejestru PESEL. Biuro GIODO na potwierdzenie swojego stanowiska przytoczyło nam wyrok Wojewódzkiego Sądu Administracyjnego w Warszawie (sygn. II SA/Wa 735/04). W tym wyroku sąd stwierdził, że: Sąd wskazał, że przepisy ustawy nie wskazują jakie zabezpieczenia mają być stosowane, a poza tym po przejęciu listu przez pocztę nadawca nie ma wpływu na właściwe dostarczenie przesyłki adresatowi. W tym miejscu dochodzimy do kolejnego ciekawego zagadnienia — tajemnicy korespondencji. Wsadzanie listu w drzwi to zły pomysł Zdaniem GIODO, pozostawienie korespondencji w drzwiach może budzić wątpliwości prawne. Obywatele mają prawo do tajemnicy korespondencji, a artykuł 41 Prawa pocztowego zobowiązuje do zachowania tajemnicy pocztowej operatorów pocztowych oraz osoby, które z racji wykonywanej działalności mają do niej dostęp. W tym miejscu znów zacytujemy rzeczniczkę GIODO. Na szczęście listy od ZUS-u mają ostrzeżenie skierowane do przypadkowego znalazcy: Nie chcę by ktoś czytał o moich składkach — Co robić? Jak żyć? Jeśli nie chcecie, by wasze dane poniewierały się po skrzynkach pocztowych i klatkach, możecie skorzystać z dobrodziejstw informatyzacji. Art. 50 ust. 1h Ustawy o systemie ubezpieczeń społecznych mówi, że… Dopytaliśmy jeszcze w ZUS, czy założenie konta na PUE ZUS z pewnością wstrzyma wysyłanie informacji pocztą. Dostaliśmy odpowiedź, że tak. I to jest dobry powód aby zapoznać się z Platformą Usług Elektronicznych ZUS. O ile uważamy, że systemy informatyczne ZUS są lepiej zabezpieczone niż zwykłe listy w skrzynkach. Dlaczego jeszcze warto mieć profil w PUE ZUS… O kolejnym z powodów (bardzo istotnym dla bezpieczeństwa waszych danych osobowych), dla którego warto założyć sobie profil w PUE ZUS napiszemy w innym artykule. Przedstawimy, w nim, w jakich sytuacjach dowolna osoba znająca jedynie wasze imię i nazwisko oraz PESEL może pozyskać resztę waszych danych osobowych korzystając z publicznie dostępnych rządowych systemów. W “wykradanych” danych znajdują się adresy zamieszkania, historia zatrudnienia, a także informacje mogące dotyczyć stanu waszego zdrowia, więc sprawa jest poważna. Luka znajduje się w jednym z rządowych systemu, dlatego czekamy obecnie na jej usunięcie lub potwierdzenie, że to feature a nie bug… PS. Artykuł zilustrowaliśmy zdjęciami użytkownika beskid z Wykopu, który podobne do naszego czytelnika dylematy miał już w 2 lata temu. Aktualizacja 5.07.2017 W komentarzach dajecie nam znać, że otrzymujecie listy od ZUS-u mimo założenia konta w PUE ZUS. Zwróciliśmy się do Zakładu o wyjaśnienie dlaczego tak jest. Niebawem powinniśmy mieć odpowiedź. Aktualizacja 6.07.2017 Oto odpowiedź, jaką dostaliśmy od rzecznika ZUS Podkreślamy więc, że wcale nie jest tak (jak sugerują niektórzy w komentarzach), że ustawa bezwzględnie wymaga wysyłki listu i ZUS zawsze będzie to robił. Przeciwnie. Ustawa dość wyraźnie mówi, że “Zakład nie przesyła informacji o stanie konta ubezpieczonym, którzy w systemie teleinformatycznym”. Otrzymywanie takich listów przez osoby mające profil w PUE ZUS nie jest normalne i należy to zgłaszać do Zakładu jako błąd. Możecie też napisać o takich przypadkach do nas, a my spróbujemy pomóc. ,Marcin MajZapewne zdarzyło wam się dostać od ZUS-u list z informacją o wysokości odprowadzonych składek. Takie pismo zawiera dane osobowe, numer PESEL oraz informacje, z których można wyliczyć zarobki. Dlaczego coś takiego przesyła się listem zwykłym? Czy można coś zrobić, by uniknąć ujawnienia swoich danych? Zwykły list? To jest zgodne z prawem Jeden z naszych czytelników zwrócił nam uwagę na to, że pisma od ZUS-u z informacjami o stanie konta są wysyłane listami zwykłymi i można je wydobyć ze skrzynek. Co gorsza, listy te, po naszej wyprowadzce z mieszkania, mogą też trafić w ręce kolejnego najemcy danego lokalu. Spotkaliśmy się z przypadkami, gdy takie właśnie pismo było wetknięte w drzwi lub poniewierało się na klatce schodowej… Zagadnęliśmy o ten problem biuro prasowe Generalnego Inspektora Ochrony Danych (GIODO). Rzeczniczka GIODO – Małgorzata Kałużyńska-Jasak – jasno dała nam do zrozumienia, że prawo jest po stronie ZUS-u. My dodamy jeszcze od siebie, że również art. 50 ust. 2b Ustawy o systemie ubezpieczeń społecznych mówi wprost, że “informację o stanie konta Zakład przesyła listem zwykłym“. Informacja wysyłana jest na adres podany w zgłoszeniu do ubezpieczeń. Jeśli ten adres jest nieprawidłowy lub niepełny, to informacja przesyłana jest na adres zameldowania uzyskany z rejestru PESEL. Biuro GIODO na potwierdzenie swojego stanowiska przytoczyło nam wyrok Wojewódzkiego Sądu Administracyjnego w Warszawie (sygn. II SA/Wa 735/04). W tym wyroku sąd stwierdził, że: Sąd wskazał, że przepisy ustawy nie wskazują jakie zabezpieczenia mają być stosowane, a poza tym po przejęciu listu przez pocztę nadawca nie ma wpływu na właściwe dostarczenie przesyłki adresatowi. W tym miejscu dochodzimy do kolejnego ciekawego zagadnienia — tajemnicy korespondencji. Wsadzanie listu w drzwi to zły pomysł Zdaniem GIODO, pozostawienie korespondencji w drzwiach może budzić wątpliwości prawne. Obywatele mają prawo do tajemnicy korespondencji, a artykuł 41 Prawa pocztowego zobowiązuje do zachowania tajemnicy pocztowej operatorów pocztowych oraz osoby, które z racji wykonywanej działalności mają do niej dostęp. W tym miejscu znów zacytujemy rzeczniczkę GIODO. Na szczęście listy od ZUS-u mają ostrzeżenie skierowane do przypadkowego znalazcy: Nie chcę by ktoś czytał o moich składkach — Co robić? Jak żyć? Jeśli nie chcecie, by wasze dane poniewierały się po skrzynkach pocztowych i klatkach, możecie skorzystać z dobrodziejstw informatyzacji. Art. 50 ust. 1h Ustawy o systemie ubezpieczeń społecznych mówi, że… Dopytaliśmy jeszcze w ZUS, czy założenie konta na PUE ZUS z pewnością wstrzyma wysyłanie informacji pocztą. Dostaliśmy odpowiedź, że tak. I to jest dobry powód aby zapoznać się z Platformą Usług Elektronicznych ZUS. O ile uważamy, że systemy informatyczne ZUS są lepiej zabezpieczone niż zwykłe listy w skrzynkach. Dlaczego jeszcze warto mieć profil w PUE ZUS… O kolejnym z powodów (bardzo istotnym dla bezpieczeństwa waszych danych osobowych), dla którego warto założyć sobie profil w PUE ZUS napiszemy w innym artykule. Przedstawimy, w nim, w jakich sytuacjach dowolna osoba znająca jedynie wasze imię i nazwisko oraz PESEL może pozyskać resztę waszych danych osobowych korzystając z publicznie dostępnych rządowych systemów. W “wykradanych” danych znajdują się adresy zamieszkania, historia zatrudnienia, a także informacje mogące dotyczyć stanu waszego zdrowia, więc sprawa jest poważna. Luka znajduje się w jednym z rządowych systemu, dlatego czekamy obecnie na jej usunięcie lub potwierdzenie, że to feature a nie bug… PS. Artykuł zilustrowaliśmy zdjęciami użytkownika beskid z Wykopu, który podobne do naszego czytelnika dylematy miał już w 2 lata temu. Aktualizacja 5.07.2017 W komentarzach dajecie nam znać, że otrzymujecie listy od ZUS-u mimo założenia konta w PUE ZUS. Zwróciliśmy się do Zakładu o wyjaśnienie dlaczego tak jest. Niebawem powinniśmy mieć odpowiedź. Aktualizacja 6.07.2017 Oto odpowiedź, jaką dostaliśmy od rzecznika ZUS Podkreślamy więc, że wcale nie jest tak (jak sugerują niektórzy w komentarzach), że ustawa bezwzględnie wymaga wysyłki listu i ZUS zawsze będzie to robił. Przeciwnie. Ustawa dość wyraźnie mówi, że “Zakład nie przesyła informacji o stanie konta ubezpieczonym, którzy w systemie teleinformatycznym”. Otrzymywanie takich listów przez osoby mające profil w PUE ZUS nie jest normalne i należy to zgłaszać do Zakładu jako błąd. Możecie też napisać o takich przypadkach do nas, a my spróbujemy pomóc. ,Marcin Maj