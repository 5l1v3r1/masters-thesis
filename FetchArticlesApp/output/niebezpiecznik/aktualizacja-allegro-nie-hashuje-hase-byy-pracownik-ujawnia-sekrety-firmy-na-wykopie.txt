Na Wykopie pojawił się ciekawy wątek z cyklu AMA (Ask Me Anything). Na pytania odpowiada były pracownik znanego polskiego portalu aukcyjnego — Allegro.pl Allegro trzyma hasła w plaintext Najciekawsza (z punktu widzenia bezpieczeństwa) wypowiedź byłego pracownika to: Komentarz ten zdaje się potwierdzać nasze wcześniejsze doniesienia, że Allegro trzyma hasła użytkowników w tekście jawnym. Przypomnijmy, że zazwyczaj tłumaczy się to tym, że brak szyfrowania/hashowania haseł umożliwa Allegro “wykrywanie fałszywych kont” — biznesowo jest to jakieś uzasadnienie, ale czy na pewno nie ma lepszych sposobów na wykrywanie multikont? I co z internautami, którzy tworzą multikonta z różnymi hasłami? ;) Na marginesie, ówczesny rzecznik prasowy – Patryk Tryzubiak – na nasze zapytanie w sprawie braku szyfrowania/hashowania haseł odpowiedział: Hmm… Brak szyfrowania haseł nie stanowi większego problemu dopóki baza Allegro nie zostanie opublikowana w internecie ( np. ktoś znajdzie SQL injection, kolejny błąd w API Allegro, albo po prostu wyniesie bazę z firmy). O wiele bardziej niepokojący jest jednak fakt, że pracownicy (mamy nadzieję, że tylko nieliczni) wykorzystują z bazy serwisu Allegro zawierającej nasze dane do prywatnych celów… jeśli oczywiście wierzyć tajemniczemu użytkownikowi Wykopu. Zemsta pracownika? Tajemniczy pracownik przyznał, że został zwolniony — ponoć jakiś czas temu. Być może wątek na Wykopie to zemsta? Miejmy nadzieję, że od zwolnienia autora wątku na Wykopie trochę w Allegro się zmieniło. W logach Niebezpiecznika widzimy dużo wejść z adresów IP należących do Allegro — być może ktoś z Was chciałby napisać jakiś anonimowy komentarz w tej sprawie? ;-) P.S. Przypominamy niedawną ankietę, mówiącą iż 88% pracowników działów IT wyraziło chęć wykradzenia firmowych danych w momencie zwolnienia z pracy. Link do wątku podesłał Maciej K. Aktualizacja 07.12.2011, 12:41 Allegro podesłało nam oficjalne oświadczenie w powyższej sprawie. Możecie je przeczytać tutaj. Wstawki o PCI DSS nie rozumiemy, co ma piernik (platnosci.pl) do wiatraka (allegro.pl)? Aktualizacja 07.12.2011, 19.30 Po odpowiedzi rzeczniczki Allegro kolejny z internautów ujawnia swoje informacje na temat przechowywania przez Allegro haseł w plaintext: ,igH