Zapewne kojarzycie scam niesławnego Pobieraczka. Rejestrujecie się w serwisie “za darmo”, a potem okazuje się, że jesteście zobligowani do regularnych opłat. Nie płacicie? Dostajecie pismo z kancelarii prawnej. Ile można zarobić na takim modelu biznesowym? Dużo. 450 milionów dolarów. Prawie jak Pobieraczek O Pobieraczku, usłudze do “pobierania” plików dużo pisał Dziennik Internautów, a sprawa stała się na tyle głośna, że UOKiK nałożył na niego karę za wprowadzanie klientów w błąd. Z kolei, jak informuje nas Michał, 450 milionów dolarów według US Federal Trade Commision zarobił na podobnym przekręcie niejaki Jesse Willms. Miał 10 firm, które umożliwiały darmowe testy produktów z różnych branż, ale przy rejestracji użytkownicy wyrażali zgodę na automatyczne pobranie opłaty w wysokości 80 dolarów. Co miesiąc. Można było z niej zrezygnować (opt-out), ale większości wydawało się, że rejestracja jest darmowa… Uwaga na SMS Podobnie w Polsce działają niektóre usługi SMS-owe: odesłanie SMS-a na jakiś numer może spowodować cykliczne pobieranie środków z naszego konta za SMS-y przychodzące (a nie wysyłane). Wniosek: czytać regulaminy! Ale czy ktokolwiek to robi? ,Mr. Niebezpieczny