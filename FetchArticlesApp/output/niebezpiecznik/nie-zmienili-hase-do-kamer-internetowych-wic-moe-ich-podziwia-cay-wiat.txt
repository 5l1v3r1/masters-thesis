Od kilku dni w internecie sporą popularnością cieszy się serwis insecam.com — jest to katalog kamerek, które w internecie udostępniają swój obraz korzystając z domyślnych zabezpieczeń, tj. domyślnego loginu i hasła. O ile część z nich zapewne celowo jest otwarta na świat, to są perełki takie jak podgląd prywatnych mieszkań i firm oraz dyskotek. Strona kataloguje kamerki z podziałem na kraje — w Polsce dostępnych jest prawie 900 kamerek. Niniejszy artykuł został nadesłany przez czytelnika Karola, który prosił o pozdrowienie wszystkich Hackerspace’ów (nie tylko w Polsce). Przypominamy, że każdy może opublikować tekst na Niebezpieczniku — wystarczy go nam podesłać. 800+ kamerek z Polski Na wstępie informacja dla osób węszących kolejny fappening — strona insecam.com nie zawiera kamerek wbudowanych w laptopy i telefony komórkowe. Autor po prostu za pomocą Google Hackingu (m.in. tych zapytań) zebrał adresy URL do kamerek i systemów monitoringu i napisał skrypt, który weryfikuje, czy można się do nich dostać za pomocą domyślnego hasła producenta kamerki. Jeśli tak, pojawia się ona w spisie: Niektóre z kamer wprost prezentują dziecięce łóżeczka… Przeglądając stronę insecam.com nie poznacie jednak dokładnego URL-a do danej kamerki — autor strony “proksuje” streaming z kamerki przez swój serwer a internautom pokazuje jedynie przybliżoną lokalizację kamerki (zapewne poprzez geolokalizację jej adresu IP). Jeśli znaleźliście swoje mieszkanie na tej stronie, nie wpadajcie w panikę. Autor pozwala na usunięcie kamerki (należy wysłać mu do niej linka). Przede wszystkim jednak, zmieńcie do niej hasło. Źródło: artykuł w Vice z dn. 31/10/2014 Od redakcji: Jeśli chcecie poczytać o hackowaniu kamerek przez internet — opisywaliśmy ten problem kilka lat temu. ,Mr. Niebezpieczny