Bitomat.pl, jedyny (?) polski serwis umożliwiający handel wirtualną walutą BTC (Bitcoin) doznał tajemniczej awarii. Efekt: skasowane dane, zamrożone środki użytkowników serwisu i raczej małe szanse na odzyskanie swoich bitcoinów. Niektórzy stracili po kilka(-naście? -dziesiąt?) tysięcy złotych. Przyczyna awarii Bitomat.pl — włamanie? 26 lipca administracja serwisu zauważyła problemy wydajnościowe serwera i postanowiła zwiększyć ilość RAM-u. Na skutek tej operacji — jak pisze Bartek Szabat, właściciel serwisu: Pierwsze przewinienie: trzymanie backupów na tym samym serwerze, który jest backupowany. To nigdy się dobrze nie kończy (gdybyśmy tak backupowali Niebezpiecznika, dziś by nas tu nie było, por. DDoS na Niebezpiecznik.pl). Bartek informuje, że wykupił pakiet profesjonalnej pomocy technicznej w Amazonie, ale to zbyt wiele nie dało. Danych nie udało się odzyskać — niezwodna chmura zawiodła?. Amazon Web Services twierdzi, ze “maszyna, która została wykasowana była skonfigurowana w taki sposób, by była automatycznie bezpowrotnie niszczona wraz z danymi na dyskach do niej podłączonych w momencie zatrzymania jej poprzez zamknięcie systemu“. Właściciel Bitomat.pl zaprzecza, żeby tak skonfigurował maszynę i sugeruje, że może to być wynik działania “osób trzecich”, próbujących ukryć swoje niezgodne z prawem działania na serwerze Bitomat.pl. Bartek rozważa powiadomienie prokuratury o popełnieniu przestępstwa. Co przepadło? Ile stracono? Bartek informuje, że “środki pieniężne wpłacone na konto bankowe serwisu i nie zamienione na BTC oraz niewypłacone środki pieniężne pochodzące z transakcji sprzedaży BTC pozostają bezpieczne i nienaruszone“. Niestety, są jeszcze tacy, którzy na Bitomat.pl trzymali swoje środki pod postacią BTC — ci na razie nie mogą liczyć na odzyskanie swoich BTC, ponieważ serwerowy portfel BTC zotał “utracony” w wyniku awarii. Zastanawiające jest to, że: serwis podniósł się po 2 dniach od awarii, a dane są kompletne (liczba PLN/BTC na kontach jest poprawna). Autorzy mieli więc dostęp do aktualnych backupów serwisu, ale nie portfela BTC? w logach “zmartwychwstałego” serwisu można śledzić historię transakcji — kilka z nich wykonano w trakcie awarii, kiedy rzekomo nikt nie miał dostępu do serweru (boty? jeśli tak, to czyje?). Na podstawie udostępnionych przez Bartek danych można wysnuć 2 hipotezy. 1. Na Bitomat.pl nastąpiło włamanie — backupy były i dało się przywrócić serwer, ale nie portfel BTC — bo ten mógł zostać wyzerowany przez atakujących. 2. Na skutek błędu logicznego i niezrozumienia jak działają usługi chmurowe Amazonu, backupy portfela trzymane były na EC2, a bazy na EBS (co tłumaczy, dlaczego baza przetrwała “restart”). Szanse na odzyskanie pieniędzy są Dziś ruszyła możliwość wypłaty środków trzymanych w złotówkach na prywatne konta bankowe. Pieniądze te były trzymane na prywatnym koncie Bartek, więc awaria serwera nie miała na nie wpływu. Pozostaje jednak kwestia osób, które w serwisie trzymały pieniądze pod postacią BTC — tym serwis nie będzie mógł zrobić transferu (bo z racji utraty portfela BTC nie ma dostępu do swoich bitcoinów). Właściciele starają się jak mogą, aby naprawić błąd i zwrócić użytkownikom ich pieniądze. Wyjście widzą w sprzedaży serwisu. Cena wywoławcza 17 000 BTC (ok. 600 000 zł) — według deklaracji właściciela zysk ma pokryć straty osób, którzy w dni awarii w Bitomat.pl trzymali swoje środki pod postacią BTC, a nie PLN. O ile ktoś zdecyduje się na zakup. Historia polskiej giełdy Bitcoin chyba nie pomoże tej internetowej walucie… Wpisujcie miasta, które straciły ;) P.S. Poszkodowanym, którzy będą chcieli dochodzić swoich praw na drodze sądowej życzymy powodzenia w tłumaczeniu sądowi, czym jest kryptowaluta ;) P.P.S. Podobno właścicielom Bitomat.pl udało się już zebrać deklaracje zakupu o wysokości 40% ceny wywoławczej. ,Mr. Niebezpieczny