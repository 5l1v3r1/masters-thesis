RawCap to nowy, darmowy, a przede wszystkim *lekki* sniffer dla Windows. Nie potrzebuje żadnych zewnętrznych bibliotek, a jego rozmiar to tylko 17kB. I to nie koniec zalet. RawCap RawCap nie wymaga instalacji i jest w stanie sniffować interface’y WiFi oraz PPP. Program charakteryzuje się minimalnym narzutem na pamięć i procesor. Obsługa też jest prosta: RawCap przyjmuje tylko dwa argumenty — adres IP lub interface, który będzie sniffowany oraz ścieżkę do pliku, do którego zapisane zostaną przechwycone dane. C:\>RawCap.exe 192.168.1.1 sniffed.pcap Odpalenie RawCapa bez parametrów pokaże wszystkie dostępne interface’y. Do czego się przyda? Autorzy RawCapa sugerują, że jest to idealne narzędzie dla zespołów reagowania na incydenty. Jako przykładowy scenariusz podają skorzystanie z PsExec (SysInternals) i wstrzyknięcie RawCap.exe na podejrzaną stację w celu przeprowadzenia analizy połączeń wychodzących. RawCap świetnie sprawdzi się też na komputerach, na których nie ma zainstalowanych sterowników WinPcap czy NDIS — RawCap korzysta z wbudowanych w Windows Raw Socets. P.S. .pcap został niedawno oficjalnym typem MIME ;) ,igH