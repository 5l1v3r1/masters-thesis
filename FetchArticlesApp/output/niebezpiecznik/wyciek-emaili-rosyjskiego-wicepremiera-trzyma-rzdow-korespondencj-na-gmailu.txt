Skrzynka e-mail Arkadija Dworkowicza została zhackowana. Ale nie ta rządowa, a prywatna na …GMailu. Problem w tym, że to właśnie na tej skrzynce wiceminister przechowywał oficjalną korespondencję. I ciekawie z tego faktu się tłumaczy. Firmowe dane na prywatnej skrzynce Korzystanie z prywatnej skrzynki pocztowej do celów służbowych jest nagminne. Nie tylko w Rosji, również w Polsce — zwłaszcza wśród urzędników np. żołnierze i wojskowa administracja biurowa upodobali sobie skrzynki na wp.pl. Dlaczego wysoki rangą urzędnik państwowy, pomimo oficjalnego zakazu, przechowuje służbową, dość “wrażliwą” korespondencję na prywatnej skrzynce e-mail znajdującej się na zagranicznych serwerach państwa, które jest jednym z największych “wrogów” Rosji? Czyżby historie od roku opowiadane przez Edwarda Snowdena, który obecnie przebywa w Rosji, nie robiły na wicepremierze żadnego wrażenia? Koledzy wiceprepremiera tłumaczą go tak: Aż nie chce nam się wierzyć, że służby w Rosji nie wiedzą co to VPN i nie potrafią go skonfigurować na laptopie/smartphonie wicepremiera… Za naruszenie tajemnicy korespondencji w Rosji grozi kara finansowa 80 000 rubli (ok. 7000 złotych) lub rok pobytu w zakładzie karnym. Za niedopełnienie obowiązku ochrony służbowych dokumentów z kolei grozi kara 300 000 rubli (26 000 złotych). Co wykradziono wicepremierowi? Anonimowy bloger Shaltay Boltay opublikował na swoim blogu wiadomości przychodzące na skrzynkę Arkadija Dworkowicza z czerwca i lipca 2014. Znalazły się wśród nich nie tylko zwykłe listy, ale również umowy z aneksami, prezentacje, oraz raporty analityków dotyczące budżetu Rosji (prognozy są negatywne). Wiarygodność dokumentów potwierdzają niektórzy z nadawców. Nie wiadomo jak atakujący uzyskali dostęp do skrzynki wicepremiera, ale zapewne miał on ustawione słabe hasło i nie korzystał z dwuetapowego uwierzytelnienia. Jak na złość, kilka dni temu Rosja zapowiedziała zmiany w prawie — wszystkie rosyjskie firmy przetwarzające dane osobowe ze względu bezpieczeństwa są zobowiązane do przechowywania ich na serwerach znajdujących się na terenie Rosji. Ustawa (którą Facebook, Twitter i inne firmy widzą jako zagrożenie dla ich działalności na terenie Rosji) wchodzi w życie 1 września — wicepremier ma więc jeszcze trochę czasu aby posprzątać swojego GMaila… ;) ,vi.curry