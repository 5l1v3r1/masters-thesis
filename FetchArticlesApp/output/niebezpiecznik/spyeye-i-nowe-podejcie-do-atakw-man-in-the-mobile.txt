Pojawiła się nowa wersja trojana, która wykrada kody autoryzujące transakcje w bankowości internetowej. Mobilny składnik trojana atakuje telefony z Symbianem i najprawdopodobniej jest częścią botnetu SpyEye, który niedawno połączył się z ZeuS-em. Malware podpisany, Symbian oszukany Paczka instalacyjna z trojanem na telefon komórkowy posiada poprawny podpis “self-signed”, niewywołujący żadnych ostrzeżeń podczas instalacji na telefonach z Symbianem. Aby uzyskać taki podpis, przestępcy skorzystali z developerskiego certyfikatu wydanego przez OPDA z Chin. Ale do złożenia poprawnego podpisu “self-signed” jak powyżej, potrzebny jest także numer IMEI telefonu ofiary. Skąd SpyEye je ma? Pyta o nie “desktopowa” część trojana, która po wykryciu sesji do “monitorowanego” banku, wstrzykuje prośbę o podanie IMEI telefonu klienta banku. Następnie IMEI jest dodawne do listy urządzeń wbudowanej w certyfikat, co pozwala trojanowi na wygenerowanie podpisanej paczki, która zainstaluje się na telefonie ofiary bez żadnych ostrzeżeń. Analizy trojana jako pierwszy dokonał zespół F-Secure, który otrzmał próbkę od jednego ze swoich partnerów w Europie. Badacze nie wspominają dokładnie, o który kraj chodzi, ponieważ ataki z wykorzystaniem tego trojana są przedmiotem policyjnego dochodzenia. Z kolei Nokia już jest w kontakcie z chińskim wystawcą certyfikatów i pracuje nad środkami, które uniemożliwią nadużywanie tej usługi przez przestępców. Na koniec przypomnijmy, że ostatnia fala ataków MitMo (Man in the Mobile) w Polsce miała miejsce miesiąc temu. ,igH