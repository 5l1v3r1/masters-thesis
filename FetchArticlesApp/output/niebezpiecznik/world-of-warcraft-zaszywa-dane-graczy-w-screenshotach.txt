Jak informuje jeden z graczy w World of Warcraft, Blizzard w screenshotach z WoWa zaszywa dane gracza. Co jest kodowane w screenshocie? Aby przekonać się na własnej skórze jakie dane są zaszywane w każdym screenshocie z WoW, użytkownik forum ownedcore sugeruje wykonać zrzut ekranu na dużym zoomie, a następnie otworzy go w przeglądarce plików graficznych, np. IrfanView, wybrać “Sharpening filter” (CTRL+E), wpisać 99 i kliknąć OK. Całość powtórzyć 2 razy. Wtedy na ekranie zobaczycie coś w tym stylu: Oto znak wodny WoW. Co można z niego wyczytać? Nazwę konta (ID), czas, informacje o “królestwie” (adres IP). Natomiast warto podkreślić, że znak wodny nie zawiera adresu IP gracza, ani innych prywatnych informacji jak imię/nazwisko. Tak więc nikt poza Blizzardem (który po ID może znaleźć na swoich serwerach inne Wasze dane) nie powinien mieć z zakodowanych w obrazku informacji zbyt wielkiego pożytku. Czy jest więc jakieś ryzyko? Jest jednak pewne ryzyko — jeśli ktoś opublikuje screenshota z ciekawą postacią, może stać się celem ukierunkowanego ataku (atakujący odczytają jego ID i mogą starać się powiązać daną postać z konkretnym kontem). Dodatkowo dzięki zakodowanym na obrazku danym Blizzard może namierzać prywatne (według Blizzard pirackie) serwery WoW. Dane z własnych screenshotów WoW można odczytać za pomocą tego narzędzia. Na marginesie, wywęszono, że za tagowaniem screenshotow może stać firma http://www.digimarc.com/ i że tagi pojawiają się od 2010 roku. Dodatkowo użytkownicy Reddita, którzy nagłośnili tą sprawę jako pierwsi żartują, że mogłaby to być zbrodnia steganografia doskonała, gdyby Blizzard szyfrował watermarka kluczem, który tylko on by posiadał… Sam Blizzard tłumaczy, że tagowanie zostało wdrożone, aby śledzić wycieki informacji objętych NDA, tj. wersji beta gry, która udostępniana jest jedynie testerom (a z której screenshoty przeciekały do internetu). Jak się przed tym zabezpieczyć? Okazuje się, że tagami nie są oznaczane screenshoty wykonane w lepszej jakości. Wystarczy więc wpisać: /console SET screenshotQuality “10” i mamy problem z głowy! Miłego grania :) ,vi.curry