Już niedługo logując się do GMaila zostaniemy zapytani nie tylko o nasze hasło, ale także o kod, który SMS-em w momencie logowania wyśle nam Google. Firma powoli wprowadza dwuskładnikowe uwierzytelnienie we wszystkich swoich serwisach. Na czym polega dwuskładnikowe uwierzytelnienie? Podczas logowania się do usług Google oprócz hasła (coś co wiemy) trzeba będzie podać dodatkowo specjalny kod (coś co mamy). Kod, każdorazowo podczas logowania możemy otrzymać na kilka sposobów: Google wyśle do nas SMS-a Google zadzwoni do nas Kod odczytamy z aplikacji na telefon komórkowy Możemy wybrać, czy kod (oprócz hasła) będziemy wpisywali każdorazowo, czy zapamiętamy go na danej przeglądarce internetowej na 30 dni. Jak włączyć podwójne uwierzytelnienie? Usługę 2-step verification wybrani użytkownicy już mogą uruchomić wchodząc do ustawień konta i wybierając opcję Using 2-step verification. Ci z Was, którzy jeszcze nie mają dostępnej tej opcji muszą uzbroić się w odrobinę cierpliwości… Ci z Was, którym dwuskładnikowe uwierzytelnianie nie przypada do gustu wcale nie muszą go włączać. Plusy 2-składnikowego uwierzytelnienia Dzięki zaawansowanemu, 2-składnikowemu uwierzytelnieniu, nawet jeśli zdarzy się tak, że nasze hasło wycieknie albo ktoś je nam wykradnie/podsłucha — to atakujący nic nie będzie w stanie zrobić, dopóki nie ukradnie nam także telefonu… Zdecydowanie polecamy włączenie tej opcji. ,Anonim