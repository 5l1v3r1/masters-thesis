Zapewne większość z was pamięta skandal związany z samochodami Google Maps, które jak się okazało nie tylko robiły zdjęcia, ale również podsłuchiwały prywatne sieci bezprzewodowe. Google przeprasza i łaskawie umożliwia wam “wypisanie się” z ich projektu lokalizacji użytkowników w oparciu o okoliczne sieci bezprzewodowych. Musicie tylko zmienić nazwę swojej sieci. Google i lokalizacja internautów Google korzysta waszych access pointów sieci Wi-Fi do ustalania lokalizacji użytkowników z telefonami komórkowymi. Najpierw samochody Google (a także telefony z Androidem!!!) zapamiętują w jakich rejonach miasta “widziały” konkretną sieć bezprzewodową (BSSID) i wysyłają te dane do centrali. Potem, kiedy użytkownik odpala Google Maps na swoim telefonie wyposażonym w Wi-Fi, aplikacja sprawdza jakie sieci widzi telefon, a następnie przesyła listę na serwery Google. W odpowiedzi błyskawicznie otrzymuje przybliżoną lokalizację użytkownika. Dopiero później Google Maps precyzuje pozycję przy pomocy (wolniejszego) odczytu z modułu GPS. Chcesz sprawdzić jak działa określenie twojej pozycji przez przeglądarkę? Kliknij tutaj Od teraz, jeśli nie chcemy, aby nasz access point był wskazówką dla innych co do lokalizacji, w której się znajdują, możemy dać Google znać. Jak? Zmieniając SSID (czyli nazwię sieci Wi-Fi) na taką, która kończy się frazą _nomap. Opt-out a opt-in Wypisanie się jest na zasadzie opt-out. Domyślnie wszyscy biorą udział, a ci co nie chcą muszą zmienić swoją nazwę sieci. Czy opt-in nie byłoby bardziej etyczne? Pewnie tak, ale wtedy tzw. location-based services najprawdopodobniej przestałyby działać, bo mało kto zgodziłby się na darmowy udział w tej zabawie… No ale to chyba właśnie jest cena za korzystanie z darmowych usług Google ;-) P.S. Telefony Android i iPhone (a pewnie i inne) także stale wykrywają sieci bezprzewodowe w okolicy, w której znajduje się użytkownik i automatycznie przesyłają dane na ich temat do centrali (por. iPhone i iPad zapisują gdzie byłeś). Jak więc widać, wcale nie trzeba samochodu Google w okolicy, żeby usługi lokalizacyjne firmy Google dowiedziały się o tym, gdzie dokładnie znajduje się nasza (i nie tylko nasza) sieć bezprzewodowa… ,vi.curry