F-Secure odradza korzystanie z Siri (asystenta, czy raczej asystentki głosowej zaimplementowanej w iPhone), zwłaszcza klientom biznesowym. Zagrożenie? Szczerze mówiać, dość mgliste: dane zbierane przez aplikacje mogą zostać wykorzystane do np. ataków phishingowych wycelowanych w konkretne osoby. Jak Apple przechowuje dane z Siri Wszystko co wyszeptamy do Siri jest wysyłane do serwerów Apple i tam konwertowane na tekst; po znalezieniu najlepszej odpowiedzi dostajemy ją z powrotem na telefon. Oprócz naszych zapytań, do serwerów wędrują również informacje co do naszej lokalizacji, kontaktów, maili/sms-ów napisanymi za pomocą Siri. Co się dzieje dalej z tymi danymi u Apple? Do końca nie wiadomo, ale w licencji można znaleźć: Nie wiadomo jak długo Apple przechowuje zbierane przy pomocy Siri dane, ani kto dokładnie ma do nich dostęp. F-Secure obawia się, że jeżeli niepowołana osoba dostanie się do bazy Siri, to będzie w stanie wykorzystać ją do skierowanych ataków na konkretną osobę. Z drugiej strony, to samo można powiedzieć o dowolnym dostawcy skrzynek e-mailowych — a czy tego typu (jak najbardziej realne) obawy powodują, że nie korzystamy z webmaili? IBM zakazuje Siri IBM już w maju zakazał swoim pracownikom korzystania z Siri, obawiając się wycieku informacji biznesowych poza firmę. W IBM nie można również korzystać z takich usług jak iCloud czy Dropbox… Na szczęście pracownicy IBM-a mogą (jeszcze?) używać Google do wyszukiwania informacji… ;) ,Anonim