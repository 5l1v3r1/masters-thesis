Jak informuje nas kilkudziesięciu czytelników, wczoraj wieczorem użytkownicy jednego z serwisów należących do Grupy Allegro – BuyVIP.pl (obecnie Markafoni.pl) zostali poinformowani o możliwości wycieku ich danych osobowych wraz z hasłami do kont. BuyVIP -> Markafoni -> atak i wyciek? Markafoni to turecki serwis zakupowy, który w kilku krajach działa od 2008 roku i od tego czasu zgromadził 6,5 mln zarejestrowanych użytkowników — tak przynajmniej serwis opisuje Rzeczpospolita w artykule, który kilka dni temu anonsował zmianę nazwy serwisu z BuyVIP.pl na Markafoni.pl i należy obecnie do Grupy Allegro. Poniżej wiadomość jaką w piątek wieczorem otrzymali użytkownicy BuyVIP-a: Kilkudziesięciu czytelników, którzy podesłali nam wczoraj tę informację zwraca uwagę, że obecnie BuyVIP.pl funkcjonujący obecnie pod nazwą Markafoni.pl wchodzi w skład Grupy Allegro, która w czwartek zaliczyła poważną awarię w swojej poznańskiej serwerowni. Z naszych nieoficjalnych informacji wynika, że czwartkowa awaria Allegro nie była spowodowana atakiem internetowym, a problemem z jednym z urządzeń sieciowych. Wygląda więc na to, że oba zdarzenia (czwartkowa awaria i piątkowy komunikat o wycieku z buyvip.pl/markafoni.pl) to osobne incydenty — nie można jednak wykluczyć, że pracownicy Allegro, z którymi udało nam się skontaktować nie posiadali pełnej wiedzy w tym zakresie. Dobry PR, przeciętna obsługa incydentu Obsługa incydentu wycieku danych z buyVIP.pl jest też ciekawym przypadkiem od strony PR-owej. Najczęstsze opinie na temat oświadczenia zebraliśmy poniżej: Grupa Allegro używa marki buyVIP.pl a nie świeżo odpalonej Markafoni. Co złego, kojarzyć będzie się ze starym, a nie nowym serwisem. Oczywiście trzeba wziąć również pod uwagę fakt, że wyciek mógł dotyczyć tylko i wyłącznie użytkowników przeniesionych do Markafoni z bazy BuyVIP.pl — nie mamy jednak informacji kiedy nastąpił nieuprawniony dostęp do danych. Jeśli stało się to kilka tygodni temu, to znowu “PR-owo dobrą decyzją” było wstrzymanie informacji o incydencie do czasu zmiany nazwy serwisu. Aktualizacja 21:12 — e-mail nie został wysłany przez Grupę Allegro, a centralę BuyVIP w Hiszpanii, tak więc użycie marki BuyVIP wydaje się być uzasadnione. Tylko w takim razie, skoro serwis jest własnością Grupy Allegro, dlaczego nie jest przez nią nadzorowany? Klienci zostali powiadomieni w piątek wieczorem; a jak wiadomo, sobota i niedziela to dni w których oglądalność serwisów informacyjnych spada — pierwsza, największa fala wiadomości na temat wycieku z buyvip/markafoni dotrze więc do mniejszej liczby osób. Wiadomość została przesłana w formie obrazu png (nazwa pliku: Solus_PL.png). Z danych exif można przeczytać, że ten png został stworzony za pomocą “Adobe Photoshop CS5 Macintosh”. Dlaczego ludzie z BuyVIP tworzą komunikat w Photoshopie a nie programie pocztowym? Powyższe punkty i domysły użytkowników wynikające z formy informacji o incydencie podkreślają jak kluczowym jest, aby o naruszeniach bezpieczeństwa informować maksymalnie szczegółowo i w miarę możliwości rozwiać wszelkie niejasności — inaczej szybko zaczną tworzyć się teorie spiskowe… Aha, i jeśli podejrzewamy wyciek i zawracamy użytkownkom głowę tą informacją, to może zamiast próśb o zmianę hasła, warto zmianę tę wymusić? Jak chronić się przed wyciekami z serwisów internetowych? Przed sytuacjami takimi jak ta powyżej (gdzie nie można założyć profilu na “fałszywe dane”) najlepiej uchronimy się rejestrując się w serwisie z użyciem unikalnego adresu e-mail oraz unikalnego hasła. Unikalny oznacza stosowany tylko w danym serwisie. Dzięki temu wyciek hasła nie jest nam groźny (atakujący nie uzyska dostępu do innych naszych kont). Dodatkowo, kiedy przyjdzie do nas jakiś spam na użyty podczas rejestracji e-mail, od razu będziemy wiedzieli skąd wyciekły nasze dane (czasem szybciej niż właściciele serwisu). Do serwisu buyvip.pl/markafoni.pl przesłaliśmy pytania dotyczące szczegółów włamania i czekamy na odpowiedzi — zaktualizujemy artykuł, kiedy napłyną. Dziękujemy wszystkim, którzy podesłali nam informacje o wycieku z buyvip/markafoni. Aktualizacja 21:12 Skontaktowała się z nami rzeczniczka Grupy Allegro, Joanna Wagner. Najpierw e-mailowo, potem telefonicznie przekazała następujące informacje: Do włamania na serwery Buyvip rzeczywiście doszło, ale ofiarą padły hiszpańskie serwery — co w istocie dla polskich użytkowników buyvip nie robi żadnej różnicy, bo na zaatakowanych serwerach znajdowały się ich dane. Od 2 tyg. trwa jednak migracja z Hiszpanii na serwery w Polsce. Bezpieczeństwo serwerów w Polsce nie zostało naruszone, więc jak rozumiem z rozmowy z p. Joanną, ci którzy założyli konto na markafoni.pl w ostatnich tygodniach mogą spać spokojnie (i nie powinni dostać e-maila o włamaniu, ponieważ Buyvip z Hiszpanii nie powinien posiadać ich danych). E-maila o naruszeniu bezpieczeństwa wysłała centrala z Hiszpanii — dostali go wszyscy użytkownicy BuyVIP, nie tylko Polacy. Włamanie i potencjalny wyciek danych z Buyvip nie ma nic wspólnego z czwartkową awarią w serwerowni Allegro w Poznaniu — to po prostu nieszczęśliwy zbieg okoliczności. Aż chcę krzyknąć, a nie mówiłem? Awarie się zdarzają. Nie zawsze ma to związek z atakiem. Serio. Hasła użytkowników buyvip.pl/markafoni.pl nie zostaną automatycznie zresetowane, ponieważ platforma ta nie posiada takiej możliwości. Wygląda jednak na to, że osoby które miały konto na buyvip.pl i Allegro otrzymują e-maile od Allegro z prośbą o zmianę hasła. Powyższe informacje dotarły na naszą redakcyjną skrzynkę o 15:23, publikujemy je dopiero teraz, ponieważ nasza redakcja w sobotę pracuje do ~14:00 — oto kolejny powód, dla którego ogłaszanie ważnych spraw w weekend może być ryzykowne — artykuły dotyczące incydentów nie zostaną zaktualizowane aż do poniedziałku (na szczęście p. Joannie udało się przez wspólnych znajomych połączyć z niebezpiecznikowozem mknącym po A4 — ach ta technika! ;) Na koniec podkreślę jeszcze raz, skończcie z teoriami spiskowymi dotyczącymi czwartkowej awarii Allegro. Urządzenia sieciowe mają to do siebie, że czasem się psują. I nie zawsze z powodem jest “atak złych hackerów”, jak to sugerują niektóre media… ,Mr. Niebezpieczny