Mówią, że chipsy są niezdrowe… Oto kolejny argument, jak paczka smażonych plastrów ziemniaczanych może negatywnie wpłynąć nie tylko na zdrowie, ale i całe ludzkie życie, zwłaszcza tych osób, które mają dostęp do poufnych informacji. Naukowcom udało się podsłuchać rozmowę prowadzoną w izolowanym, dźwiękoszczelnym pomieszczeniu — podsłuch polegał jedynie na obserwacji mikroruchów położonej obok paczki chipsów. Chipsy wizualnym mikrofonem Badacze z MIT postanowili sfilmować paczkę chipsów kamerą nagrywającą z dużą ilością klatek na sekundę (2 000+ klatek na sekundę). Chipsy znajdowały się w izolowanym, dźwiękoszczelnym pomieszczeniu (podgląd przez szybę). Na podstawie analizy niewidzialnych ludzkim okiem, ale nagranych przez kamerę wibracji paczki z chipsami, w które została ona wprawiona przez fale głosowe, badacze byli w stanie odtworzyć znaczną część dźwięków. Użyli do tego specjalnie opracowanego algorytmu. Oto zapis video eksperymentu: Co ciekawe, badaczom udało się odtworzyć dźwięki z tła także z nagrań gorszej jakości (60 klatek na sekundę). Z chęcią zobaczylibyśmy porównanie tej metody (np. pod kątem odległości) z mikrofonem laserowym. Ciekawi też jesteśmy, jak na jakość analizy wpłynęłoby użycie zagłuszaczy wibrujących szybą, przez którą dokonano nagrania. Lubię chipsy, co robić, jak żyć? Nie zabieraj ze sobą chipsów na ważne spotkania, albo podawaj je od razu na półmisku. I lepiej usuń też kwiatki, bo na podstawie analizy ruchu liści, też udało się odtworzyć dźwięki… To samo dotyczy wody, folii aluminiowej i Nie warto jednak od razu przekreślać wszystkich opakowań od chipsów. Przykładowo, te od Pringlesów są świetnym materiałem na kierunkowe anteny do Wi-Fi. Na koniec przypomnijmy, że w ramach ataków tzw. side-channel, badaczom udało się już opracować skuteczne metody odzyskiwania kluczy GPG przy pomocy mikrofonu (z 4 metrów). Naukowcy są też w stanie poprzez obserwacje jedynie zmian w jakości sygnały sieci Wi-Fi powiedzieć, jakie ruchy wykonuje osoba, która znajduje się w pomieszczeniu z routerem. I na koniec klasyka ataków side-channelowych: keylogger na podstawie odczytów akceleratora z telefonu leżącego obok klawiatury oraz podsłuchiwanie wydruków mikrofonem skierowanym w drukarkę. ,igH