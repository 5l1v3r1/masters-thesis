Dziś na Antywebie pojawił się opis ciekawego projektu o nazwie mypermissions.org. Serwis ten pozwala w prosty sposób przejrzeć uprawnienia, jakie na naszych kontach w różnych serwisach daliśmy zewnętrznym aplikacjom. Warto poświęcić chwilę i jak namawia autor serwisu mypermissions.org, rok 2012 zacząć od przejrzenia, czy przypadkiem ciągle nie pozwalamy na dostęp do naszych danych jakiejś starej lub podejrzanej aplikacji. Mypermissions.org wspiera m.in.: Google, Twittera, Facebooka, Dropbox, LinkedIn oraz udostępnia przepis na ittt.com, który co miesiąc będzie nam przypominał, aby przeglądać strony z uprawnieniami. Miłego czyszczenia! ,igH