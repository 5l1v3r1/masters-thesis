Jon Oberheide i Charlie Miller załatwili sobie shella na wirtualnych maszynach należących do Google. Wszystko za dzięki oszukaniu narzędzia Google Bouncer, które służy do skanowania aplikacji androidowych pod kątem złośliwego oprogramowania. Shell na Google Bouncerze Zadaniem Bouncera jest odpalanie w wirtualnym środowisku aplikacji (.apk) dodawanych do Google Play. Bouncer ma na celu obserwację potencjalnych anomalii w zachowaniu aplikacji, co w konsekwencji pozwala mu zatwierdzić lub odrzucić daną paczkę. Oto krótki filmik prezentujący jak researcherzy dostają shella na maszynach Google, omijając zabezpieczenia Google Bouncera: Powyższy film to zapowiedź wykładu na konferencji Summercon. Jak widać, atakujący jest w stanie dodać do Google Play złośliwą aplikację, która spawnuje remote shella na wirtualce QEMU wykorzystywanej przez Bouncera. Nie tylko Oberheid i Miller ominęli Bouncera. No cóż, czytelnicy Niebezpiecznika powinni doskonale zdawać sobie sprawę, że programy antywirusowe da się obejść. Robak Flame jest świetnym tego przykładem — czas reakcji antywirusów? Kilka lat… ,vi.curry