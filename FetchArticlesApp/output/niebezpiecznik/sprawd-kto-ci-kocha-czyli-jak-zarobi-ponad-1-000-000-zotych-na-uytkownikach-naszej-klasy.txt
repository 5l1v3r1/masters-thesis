Gazeta Wrocławska opisuje początek rozprawy sądowej, w której na ławie oskarżonych zasiedli polscy programiści masowo zakładający fałszywe konta w serwisie Nasza Klasa. Lewe profile następnie wykorzystywane były do SMS-owych oszustw. Proces był mocno zautomatyzowany i przynosił niezły zysk… Zakładacz, captcher i przemielacz z wysyłaczem GW pisze, że grupa działała od kwietnia 2009 do września 2010 i udało jej się wyłudzić ponad milion złotych (to kwota dotycząca tylko zidentyfikowanych ofiar, których jak się podejrzewa mogło być znacznie więcej). Programiści fałszywe konta zakładali automatycznie, przy pomocy oprogramowania o nazwie “zakładacz“, wykorzystującym moduł “captcher“, służący do przekazywania kodów CAPTCHA do ręcznego rozwiązania przez… samych programistów (a przecież można było tanio wynająć Hindusów). Programy miały wydajność 2000 fikcyjnych kont na godzinę …ale ponieważ część z nich była identyfikowana przez ekipę NK jako fałszywki, do odsiewania “martwych” kont grupa używała kolejnego programu o nazwie “przemielacz“. Generowaniem i wysyłką e-maili które miały nakłonić ofiarę do wysyłania płatnego SMS-a zajmował się “wysyłacz“, który dodatkowo w wiadomościach podstawiał linki kierujące na jedną z 3 800 domen kupionych przez grupę. Wydajność wysyłacza to 6 tysięcy e-maili w 5 minut. Płać za SMS-a! Spamerskie wiadomości, np. …podobnie jak finalne epizody amerykańskich seriali, nie przekazywały kluczowej informacji, kończyły się w kulminacyjnym punkcie — reszty można było się dowiedzieć po wysłaniu SMS-a — niestety jego cena, ukryta w regulaminie usługi, opiewała na ok. 30 PLN. W odpowiedzi otrzymywało się albo losową wiadomość: …albo kod, który należało wpisać na kolejnej stronie internetowej, która znów nakłaniała do wydatku 30 PLN następnym SMS-em. Zakłócenie pracy sieci teleinformatycznej Prokuratura postawiła zarzut oszustwa i zakłócania pracy sieci teleinformatycznej. Nasza Klasa domaga się 280 tysięcy odszkodowania, będącego równowartością inwestycji poczynionych w sprzęt, oprogramowanie i zasoby ludzkie wykorzystane do walki ze spamerami. Jeden z oskarżonych, Marcin C. przyznaje się do winy i chce poddać karze dobrowolnie, ale oprócz oszustwa, prokuratura oskarżyła go również o pranie brudnych pieniędzy — jak podaje GW chciał zalegalizować 600 tysięcy złotych pochodzących ze spamerskich akcji na NK.pl Pozostała dwójka oskarżonych nie przyznaje się do winy, powołując się na opinie prawników, które uzyskali przed startem akcji spamerskiej, a które rzekomo nie wykazywały, jakoby mieli oni działać niezgodnie z prawem. Obrona w trakcie rozprawy zastosowała ciekawy wybieg; poproszono o zwrot aktu oskarżenia i przesłuchanie każdego z 31 000 poszkodowanych… sędzia nie wydał na to zgody. ,igH