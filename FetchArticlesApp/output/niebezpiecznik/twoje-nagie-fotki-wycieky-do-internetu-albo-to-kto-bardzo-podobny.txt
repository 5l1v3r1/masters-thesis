E-maile o takim temacie otrzymuje coraz więcej osób. Wszystkie prowadzą do serwisu xfota.pl, gdzie rzekomo znajdują się nagie fotki odbiorcy wiadomości. Ale aby je obejrzeć trzeba się zarejestrować… a to może Was drogo kosztować. Oszukańcze e-maile o nagich fotkach Oto pełna treść wiadomości jakie dostajecie (i to chyba dość masowo, bo otrzymaliśmy już kilkadziesiąt zgłoszeń w tej sprawie): Nadawcy są różni, wśród przesłanych do nas wiadomości znalazły się m.in takie adresy: darek@tymbarg.pl romek@jadziowo.pl Na czym polega przekręt? Aby zobaczyć swoje rzekomo nagie zdjęcie należy się zarejestrować w serwisie. Serwis podczas rejestracji wymaga podania numeru telefonu — i tu uwaga — po jego podaniu otrzymujemy SMS z PIN-em, który trzeba przepisać w formularzu rejestracji. Oczywiście wpisanie PIN-u oznacza zapisanie do usługi płatnych SMS-ów. Jak informuje mały druczek na dole strony: Jak się zapewne domyślacie, żadnych Waszych nagich zdjęć nie ma w tym serwisie… a link ?pp=22 to zapewne identyfikator w programie partnerskim, dzięki któremu nadawca spamu otrzymuje prowizję od każdego zarejestrowanego użytkownika. Wszystkim z was, którzy przepisali PIN podczas rejestracji w tym serwisie sugerujemy jak najszybsze wysłanie SMS o treści STOP SUB pod numer 60596. PS. Jeśli dostaliście to na jakiś unikatowy e-mail, dajcie znać z którego serwisu pochodzi baza. ,vi.curry