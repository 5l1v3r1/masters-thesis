Przestępcy podesłali urzędnikom warszawskiego metra fałszywe pismo informujące o zmianie numeru rachunku bankowego. Podszyto się pod jednego z kontrahenta metra, firmę sprzątającą. Urzędnicy pracujący w metrze nie zweryfikowali tej informacji i pod koniec miesiąca przelali ponad pół miliona złotych na nowy, “podstawiony”, numer rachunku bankowego. Metro nabite w butelkę Sprawa wyszła na jaw dopiero po miesiącu od wykonania przelewu, kiedy to do metra odezwała się pracownica firmy sprzątającej chcąca dowiedzieć się, skąd wynika opóźnienie w płatności… Zazwyczaj w umowach opiewających na takie kwoty bezpośrednio wskazuje się rachunek bankowy, na które mają być przelewane należności — ale pojawia się tam także klauzula pozwalająca podmienić pewne dane objęte umową, o ile zostanie to wykonane na piśmie. Być może fałszywe oświadczenie o zmienia numeru rachunku przeszło bez cienia podejrzenia, bo przestępcy podrobili odpowiednie podpisy i powołali się na odpowiednie zapisy umowy, co uśpiło czujność warszawskich urzędników? To jednak sugerowałoby, że w przekręt zamieszany jest ktoś “z wewnątrz”… Metro złożyło zawiadomienie do prokuratury 30 sierpnia. O podobnych praktykach pisaliśmy na początku roku w artykule “nie opłacaj rachunków wyjętych ze skrzynki na listy“. Aktualizacja 23:10 Jak słusznie zauważa nasz czytelnik, Dawid, umowa jest dostępna na stronach metra (plik “SP_181_zal_14_UMOWA_ZMIANA.pdf”). Można z niej dowiedzieć się, że wykonawcą usługi sprzątania jest firma Impel S.A., a w kontekście artykułu warto zapoznać się z tym fragmentem umowy: ,vi.curry