Jeden z badaczy bezpieczeństwa odkrył “błąd” w Google Chrome, umożliwiający nagrywanie dźwięku oraz obrazu bez informowania o tym użytkownika. Taką inwigilację można prowadzić, jeśli strona korzysta z WebRTC. W najlepszym wypadku zostaniecie nagrani w czasie dłubania w nosie, ale niektórzy pod komputerem robią bardziej wstydliwe rzeczy… WebRTC + Chrome = problem? WebRTC to darmowy, otwarty projekt, który udostępnia protokoły do komunikacji audio-wideo w czasie rzeczywistym (Real-Time Communications) poprzez API. Przeglądarka w momencie nagrywania ostrzega użytkownika i wyświetla w otwartej karcie czerwoną kropkę (i inne znaki w przypadku streamingu innych treści niż obraz z kamery). Jednak w przypadku opisanego przez badacza “ataku”, takiego ostrzeżenia nie zobaczymy … bo “atak” wymaga, aby użytkownik pozwolił aplikacji na dostęp do audio i wideo. I to jest powód, dlaczego od samego początku, słowo “atak” umieszczamy w cudzysłowie. Jeśli ktoś jest czujny, nie powinien dać się zmanipulować. Ale niestety, w pewnych sytuacjach, podsłuchiwanie i podglądanie ofiary jest możliwe bez jej wiedzy: Ran Bar-Zik pokazał, że atakujący niekoniecznie musi zmusić użytkownika do nadania złośliwej stronie pozwolenia do nagrywania. Można bowiem skorzystać z pozwoleń, jakie ofiara wydała innej domenie, której ufa — pod warunkiem, że na tej domenie znajduje się podatność XSS. Analiza działania, PoC Proof-of-concept jest dostępny tutaj. Aby odtworzyć atak wciśnij pierwszy przycisk, następnie drugi. Na początku strona prosi o uprawnienia. W momencie nadania uprawnień, jeśli strona nie wykorzystuje złośliwego kodu, widzimy kropkę. Ale kiedy wciśniemy drugi przycisk, wykonywany jest kod JS, który nagra Was już bez pokazywania czerwonej kropki. Po dwudziestu sekundach będziecie mogli pobrać nagranie Waszego głosu. Dlaczego nie jest to poważny błąd Luka, którą znalazł Bar-Zik została zgłoszona firmie Google. Ta uznała, że problem nie jest na tyle poważny, aby musiał zostać szybko naprawiony. Użytkownik przecież zezwala na dostęp do urządzeń audio-wideo prawdziwej stronie. To że błędy na tej stronie pozwalają komuś za pomocą JS ukryć fakt nagrywania, to po części wina tej strony, a nie tylko przeglądarki. Używam Chrome — co robić? Jak żyć? Jeśli nie ma potrzeby, nie nadawaj serwisowi uprawnień do kamery i mikrofonu. Uważaj też na wszystkie wyskakujące okienka. Nie zaszkodzi też korzystać z zasłonki na kamerkę. Takie zaślepki na kamerki jak te powyżej rozdajemy wszystkim uczestnikom naszych szkoleń, ale zawsze mamy je przy sobie także na konferencjach na których mamy prelekcję oraz podczas prowadzenia cyberwykładów w Waszych firmach — więc jeśli bierzecie lub będziecie brali w nich udział, podejdźcie do naszego pracownika i poproście o taki gadżet :) Rekomendacją niech będzie to, że nawet Papież Franciszek z takiej zaślepki korzysta, a założymy się, że większość z Was ma jednak więcej do ukrycia niż żyjąca bez żadnego grzechu głowa Kościoła ;) ,Kamil KamińskiJeden z badaczy bezpieczeństwa odkrył “błąd” w Google Chrome, umożliwiający nagrywanie dźwięku oraz obrazu bez informowania o tym użytkownika. Taką inwigilację można prowadzić, jeśli strona korzysta z WebRTC. W najlepszym wypadku zostaniecie nagrani w czasie dłubania w nosie, ale niektórzy pod komputerem robią bardziej wstydliwe rzeczy… WebRTC + Chrome = problem? WebRTC to darmowy, otwarty projekt, który udostępnia protokoły do komunikacji audio-wideo w czasie rzeczywistym (Real-Time Communications) poprzez API. Przeglądarka w momencie nagrywania ostrzega użytkownika i wyświetla w otwartej karcie czerwoną kropkę (i inne znaki w przypadku streamingu innych treści niż obraz z kamery). Jednak w przypadku opisanego przez badacza “ataku”, takiego ostrzeżenia nie zobaczymy … bo “atak” wymaga, aby użytkownik pozwolił aplikacji na dostęp do audio i wideo. I to jest powód, dlaczego od samego początku, słowo “atak” umieszczamy w cudzysłowie. Jeśli ktoś jest czujny, nie powinien dać się zmanipulować. Ale niestety, w pewnych sytuacjach, podsłuchiwanie i podglądanie ofiary jest możliwe bez jej wiedzy: Ran Bar-Zik pokazał, że atakujący niekoniecznie musi zmusić użytkownika do nadania złośliwej stronie pozwolenia do nagrywania. Można bowiem skorzystać z pozwoleń, jakie ofiara wydała innej domenie, której ufa — pod warunkiem, że na tej domenie znajduje się podatność XSS. Analiza działania, PoC Proof-of-concept jest dostępny tutaj. Aby odtworzyć atak wciśnij pierwszy przycisk, następnie drugi. Na początku strona prosi o uprawnienia. W momencie nadania uprawnień, jeśli strona nie wykorzystuje złośliwego kodu, widzimy kropkę. Ale kiedy wciśniemy drugi przycisk, wykonywany jest kod JS, który nagra Was już bez pokazywania czerwonej kropki. Po dwudziestu sekundach będziecie mogli pobrać nagranie Waszego głosu. Dlaczego nie jest to poważny błąd Luka, którą znalazł Bar-Zik została zgłoszona firmie Google. Ta uznała, że problem nie jest na tyle poważny, aby musiał zostać szybko naprawiony. Użytkownik przecież zezwala na dostęp do urządzeń audio-wideo prawdziwej stronie. To że błędy na tej stronie pozwalają komuś za pomocą JS ukryć fakt nagrywania, to po części wina tej strony, a nie tylko przeglądarki. Używam Chrome — co robić? Jak żyć? Jeśli nie ma potrzeby, nie nadawaj serwisowi uprawnień do kamery i mikrofonu. Uważaj też na wszystkie wyskakujące okienka. Nie zaszkodzi też korzystać z zasłonki na kamerkę. Takie zaślepki na kamerki jak te powyżej rozdajemy wszystkim uczestnikom naszych szkoleń, ale zawsze mamy je przy sobie także na konferencjach na których mamy prelekcję oraz podczas prowadzenia cyberwykładów w Waszych firmach — więc jeśli bierzecie lub będziecie brali w nich udział, podejdźcie do naszego pracownika i poproście o taki gadżet :) Rekomendacją niech będzie to, że nawet Papież Franciszek z takiej zaślepki korzysta, a założymy się, że większość z Was ma jednak więcej do ukrycia niż żyjąca bez żadnego grzechu głowa Kościoła ;) ,Kamil Kamiński