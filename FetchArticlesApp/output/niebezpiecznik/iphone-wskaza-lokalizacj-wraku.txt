W końcu jakaś pozytywna historia związana z usługami lokalizacyjnymi w telefonach. Funkcja Find My iPhone została użyta przez rodzinę jednego z pasażerów zaginionego samolotu wojskowego do zlokalizowania miejsca katastrofy. Find My iPhone iPhone zbiera koordynaty GPS (i nie tylko), a następnie wysyła je do serwerów Apple – dzięki tej funkcji wyznaczono przybliżone położenie wraku — niestety woda uszkodziła telefon i brak jest aktualnych odczytów. Niektórzy żartują, że Android wytrzymałby aż do przyjazdu ekipy ratunkowej, iPhone 5 potrafiłby bezpiecznie sprowadzić samolot na ziemię, a Windows Mobile całkowicie uchroniłby załogę od problemów …bo uniemożliwiłby start samolotu ;) P.S. Warto zauważyć, że lokalizacja wraku była możliwa, bo ktoś wbrew zaleceniom nie wyłączył telefonu przed startem samolotu (tylko proszę bez komentarzy, że to była przyczyna katastrofy i że liniom lotniczym nie zależy na bezpieczeństwie). ,igH