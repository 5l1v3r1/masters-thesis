Zaczynałeś od książki “Programowanie dla opornych“, mozolnie ucząc się składni języka i kolejnych funkcji, aż w końcu byłeś w stanie napisać swój pierwszy Hallo World? Czy może twoja przygoda z programowaniem rozpoczęła się od modyfikacji lub próby zrozumienia już napisanego przez kogoś kodu? Od czego zacząłeś programowanie? Od analizowania istniejącego kodu programu/skryptu Od czytania tutoriali/książek dotyczących podstaw programowania Nie umiem (jeszcze) programować Zobacz wyniki ankiety Nauka pierwszego języka programowania… Redakcja Niebezpiecznika programowania uczyła się na zasadzie “reverse engineeringu”. Mieliśmy kod programu/skryptu, próbowaliśmy zrozumieć jak on działa. No cóż, 20+ lat temu w Polsce podręczników do programowania było jak na lekarstwo… Ale skoro nam się udało, to pewnie uda się każdemu ;) Zwłaszcza, że Khan Academy właśnie uruchomiło dział Computer Science, gdzie uczą (za darmo) programowania (na razie w JavaScript) właśnie metodą interakcji z gotowym kodem (efekty widać od razu, co pozwala szybciej zrozumieć co z czym jest powiązane i jak na siebie wpływa). Poniżej filmik objaśniający cały projekt, jego idee oraz stojące za nim cele: …a tu pierwsze wideo wprowadzające: Wszystkie lekcje z działu “Computer Science” znajdziecie tutaj — od prostych programów rysujących buźki na ekranie, przez objaśnienie jak działa maszyna Turinga, aż do zaawansowanych symulacji. Pomóż innym programować Zachęcamy do przekazania tego linku wszystkim znajomym, którzy jeszcze nie programują, albo nigdy nie mogli się przemóc. Co prawda, jak na razie dostępny jest jedynie JavaScript, ale ma to się z czasem zmienić. Dodatkowo, dziadkowie i rodzice mogą mieć problem z językiem angielskim… — materiały szkoleniowe są tylko w tym języku. Ale z drugiej strony… cała redakcja Niebezpiecznika podstawy angielskiego posiadła właśnie próbując zrozumieć komunikaty i instrukcje wyświetlane przez angielskie gry komputerowe… Ah te czasy spędzone na wertowaniu papierowego (!) słownika PL-ENG. ,Piotr Konieczny