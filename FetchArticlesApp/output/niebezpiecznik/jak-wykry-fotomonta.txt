Photoshopped! To jeden z najczęstszych komentarzy pojawiających się pod “spektakularnymi” zdjęciami publikowanymi w internecie. Czy można dowieść tego, że zdjęcie jest sfabrykowane? Tak. Poniżej kilka użytecznych sztuczek zaaplikowanych do popularnej ostatnio fotografii huraganu nad Nowym Jorkiem… Na blogu RJS Software pojawiła się analiza sławnego w ostatnich dniach zdjęcia z huraganem na tle statuy wolności: Badanie “podejrzanego” zdjęcia możemy rozpocząć od użycia znanej webaplikacji FotoForensic (jeśli interpretacja wyników tego narzędzia przysporzy wam problemu, warto poczytać tę dokumentację). Oto wynik: Różnica w jasności poszczególnych obszarów na zdjęcia wskazuje, że badane zdjęcie zostało złożone z 2 kawałków. Ale nie zawsze uda nam się wykryć “dotyk photoshopa” za pomocą tego tricku — autor zmanipulowanego zdjęcia mógł przecież odpowiednio dopasować tzw. “error levels”… Co nam wtedy pozostaje? Wyszukanie w internecie zdjęć podobnych do badanego i upewnienie się, że składowe/części oryginalnej fotografii nie występują w innym otoczeniu. W tym zadaniu pomóc mogą nam 2 narzędzia: TinEye oraz Google Reverse Image Search, które prezentowałem w trakcie wykładu na ostatniej konferencji SECURE 2012 bardziej pod kątem ataków informatycznych niż computer forensics, ale jak widać zastosowań mają wiele… Już na drugiej stronie znajdujemy trupa w szafie. Game over. PS. Gdyby ktoś myślał, że podpisywanie cyfrowe zdjęć w aparacie to rozwiązanie problemu “fotomontaży” to zachęcamy do lektury tego opracowania ;) ,Piotr Konieczny