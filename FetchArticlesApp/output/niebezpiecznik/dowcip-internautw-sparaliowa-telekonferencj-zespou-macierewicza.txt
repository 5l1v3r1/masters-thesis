Podczas konferencji polityków, poseł Macierewicz łączył się z ekspertami przez Skype. Na wizji przez chwilę pojawiła się jednak nazwa konta wykorzystywanego do zestawienia telekonferencji. To potknięcie bardzo szybko wykorzystali internauci, masowo dzwoniąc do eksperta Bogdana Gajewskiego na Skype, co spowodowało wysyp komunikatów o próbach połączenia, zakrywających udostępniany obraz. Skype Macierewicza strollowany Aby jeszcze bardziej “rozweselić” uczestników telekonferencji, część z dzwoniących ustawiła sobie niecenzuralną nazwę użytkownika, która oczywiście cudownie prezentowała się przed kamerami…. Wśród dowcipnisiów widzieliśmy m.in. Władimira Putina. Obsługa techniczna próbowała odpierać, ten swoistego rodzaju atak DoS, ręcznie odrzucając połączenia — ale wiadomo, byli skazani na porażkę. No cóż, przynajmniej będzie można powiedzieć, że telekonferencja cieszyła się “dużą popularnością” :-) Warto tu nadmienić, że to nie pierwszy raz, kiedy to wychwycone na transmisji telewizyjnej dane logowania powodują zabawy internautów — przypomnijmy feralny wywiad przedstawicielki Lotniczego Pogotowia Ratunkowego dla TVP, który ujawnił login i hasło do systemu zarządzania śmigłowcami. PS. Dowcipnisiom podpowiadamy, że podobny efekt uzyskuje się wyszukując komputer prelegenta pod Bluetooth i próbując zestawić z nim połączenie. Część z systemów minimalizuje wtedy wszystkie programy i pokazuje komunikat: Komputer o nazwie (edytowalna) próbuje się z Tobą połączyć. Większość prelegentów nie jest w stanie szybko zdiagnozować przyczyny problemu :-) PPS. To nie pierwszy raz, jak zespół Macierewicza ma problemy z technologią. Przez kilka tygodni oficjalna strona komisji była zainfekowana złośliwym oprogramowaniem… ,igH