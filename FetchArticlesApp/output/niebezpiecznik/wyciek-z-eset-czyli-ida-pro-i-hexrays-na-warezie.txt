Drogie oprogramowanie wspomagające reverse engineering, sprzedawane do tej pory jedynie wyselekcjonowanym klientom zostało opublikowane w internecie. Licencja wskazuje, że to wersja będąca własnością firmy ESET. Jak doszło do wycieku? Co wyciekło? Opublikowana paczka zawiera: IDA Pro Advanced v6.1 (Windows) HexRays x86 Decompiler v1.5 (najnowsza wersja z kwietnia 2011) HexRays Decompiler v1.5 SDK …i 36 licencji sieciowych. Dekompilator Hex-Rays oraz IDA Pro (deasembler i debugger) są autorstwa Rosjanina Ilfaka Guilfanova i z racji swojego zastosowania sprzedawane są wyłącznie wyselekcjonowanym klientom (tym stojącym po “dobrej stronie mocy”). Kto opublikował i dlaczego? Płatne narzędzia zostały opublikowane przez Rosjanina o nicku Sp0Raw, który twierdzi, że jest to nauczka “dla ludzi dumnych ponad stan“. Z nfo autorstwa frustrata można wywnioskować, że odmówiono mu zakupu oprogramowania IDA Pro oraz zabanowano na forum. Ale Sp0Raw ma żal nie tylko do Guilfanova, swoje zarzuty kieruje także pod adresem firmy antywirusowej ESET; że bezmyślnie oznacza oprogramowanie stworzone z wykorzystaniem protectora Themida/WinLicence i VMProtect jako złośliwe. Można więc przypuszczać, że Sp0Raw jest autorem oprogramowania, którego użytkownicy ESET-u nie mogli ściągnąć z internetu (było wykrywane jako malware). W internecie znaleźć można ślady działalności Sp0Rawa — wygląda na to, że zarabia na sprzedawaniu cracków do płatnego oprogramowania oraz tworzeniu emulatorów hardware’owych kluczy licencyjnych. Dodatkowo to najprawdopodobniej on jest autorem iFrameCash (PDF, str. 22), oprogramowania służącego do pozyskiwania ruchu i infekowania internautów złośliwym oprogramowaniem. Co jeszcze wykradziono z ESET-u? Oprócz IDA Pro i Hex-Rays, Sp0Raw sugeruje, że udało mu się zdobyć kod źródłowy bliżej niesprecyzowanego oprogramowania należącego do firmy ESET. Z nieoficjalnych informacji, jakie udało nam się uzyskać wiemy, że ESET próbuje ustalić co dokładnie wyciekło i jak do tego doszło. Na przesłane przez nas pytania dotyczące wycieku nie uzyskaliśmy jednak oficjalnej odpowiedzi. Kiedy to nastąpi, na pewno zaktualizujemy ten artykuł. TL;DR: Obrażony frustrat odgrywa się na 2 firmach, które go skrzywdziły, kradnąc oprogramowanie autorstwa pierwszej firmy z drugiej firmy. Also, polityka licencyjna IDA Pro/Hex-Rays nie chroni przed piractwem. Aktualizacja 18:21 Oto, co Branislav Ondrasik odpisał na naszego e-maila: ,Mr. Niebezpieczny