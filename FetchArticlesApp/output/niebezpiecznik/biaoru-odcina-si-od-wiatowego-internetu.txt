6 stycznia 2012r. w życie wchodzi dekret Łukaszenki, który mówi o tym, że wszystkie usługi internetowe dla obywateli Białorusi muszą być świadczone przez Białoruskie podmioty zlokalizowane na terenie Białorusi. Białorusinom nie wolno będzie kupować w zagranicznych serwisach (spoza domeny .by) — a operatorzy telekomunikacyjni i właściciele kawiarenek internetowych, a także hoteli, pod rygorem kary są zmuszeni do monitorowania dostępu do światowego internetu, cenzurowania go pod kątem treści niepożądanych oraz identyfikacji użytkowników w swoich sieciach. Tylko domena .by Za niezastosowanie się do dekretu grozi grzywna w wysokości ok. 420 PLN. Podług nowego prawa, Białoruskie firmy nie będą mogły korzystać z zagranicznej infrastruktury sieciowej do świadczenia tzw. “usług internetowych” czyli np. sprzedaży przez internet, czy wymiany poczty internetowej. Biblioteka Kongresu USA twierdzi, że jest to niemały problem nie tylko dla wszystkich białoruskich firm, które obecnie korzystają z zagranicznej infrastruktury do świadczenia swoich usług na rynku lokalnym, ale także firm zagranicznych (np. Amazonu), które aby być w zgodzie z białoruskim prawem będą zmuszone zamknąć swoje usługi dla obywateli Białorusi (a jeśli tego nie zrobią, mogą zostać pozwane). Źródłowy tekst w serwisie pravo.by nic jednak o tym nie wspomina… Ciekawostką jest również to, że za złamania zakazu karani będą nie tylko ci, którzy go dokonają, ale także ci, którzy umożliwiają jego dokonanie (czyt. nie logują ruchu w swoich sieciach). Mowa o właścicielach kawiarenek internetowych, hotspotów w restauracjach a pewnie i sąsiadach z otwartym Wi-Fi… Wszyscy oni mają obowiązek monitorowania i zapisywania z jakich stron WWW korzystają użytkownicy z ich sieci, a także cenzurowania dostępu do internetu w oparciu o listę stron zablokowanych (np. zawierających treści pornograficzne i ekstremistyczne). NASK utrzymuje serwer DNS Białorusi Paweł Krawczyk zastanawia się “jak wydarzenia na Białorusi skomentuje NASK, który przecież niedawno wbrew faktom i logice zapewniał, że działania NASK (czyli utrzymywanie serwera secondary dla domeny .by) ‘nie tylko nie przyczyniają się do tłumienia wolności słowa i ograniczania swobód, ale mogą mieć istotny wpływ na poszerzanie sfery wolności w kraju naszych sąsiadów’?” $ host -t NS by by name server ns2.free.net. by name server ns.ru.net. by name server arwena.nask.waw.pl. by name server by.cctld.authdns.ripe.net. by name server ns1.open.by. by name server dns.belpak.by. Według Krawczyka, Ene, due, SOPA, HADOPI, Egipt, Białoruś A myśleliśmy, że nic nie pobije bezmyślności ustawodawstwa typu SOPA i HADOPI oraz desperackiego ruchu egipskiego reżimu, który postanowił autoodciąć się od globalnego internetu… Wyglada na to, że mamy pierwsze zastosowanie dla hackerskich satelit — problem w tym, że ich budowa szybko nie ruszy… P.S. Ciekawe jak białoruski rząd będzie traktował pobieranie automatycznych aktualizacji (oprogramowania, sygnatur, etc.) lub weryfikacji licencji / certyfikatów. Większość usług tego typu jest przecież serwowana bezpośrednio z serwerów producenta danego sprzętu/oprogramowania… ,vi.curry