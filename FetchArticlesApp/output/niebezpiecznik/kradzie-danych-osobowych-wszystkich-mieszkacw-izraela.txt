Jak informuje Wyborcza, jeden z byłych pracowników ministerstwa ds. socjalnych udostępnił w internecie dane osobowe 9 milionów mieszkańców Izreala (w tym 2 milionów zmarłych). Co wykradzino? Wszystko wskazuje na to, że udostępnione dane to “tylko” imię, nazwisko, data urodzenia. Wyborcza porównuje wyciekniętą bazę do bazy PESEL. Zanim dane trafiły do internetu były sprzedawane za równowartość kilku tysięcy złotych. Powód umieszczenia danych w internecie? Zemsta. Za zwolnienie z pracy w 2006r. Nie zwalniaj pracownika bo… Odegranie się na pracodawcy w naszych zinformatyzowanych czasach to zjawisko coraz powszechniejsze. Jak pokazują badania, 88% pracowników z branży IT zadeklarowało wykradzenie danych z systemów swojego pracodawcy w przypadku zwolnienia. Przypomnijmy incydenty spowodowane przez wyrzuconych z firmy Gucci (kasowanie serwerów wirtualnych), z firmy farmaceutycznej (88 serwerów skasowanych), od dealera samochodów (100 samochodów zdalnie unieruchomionych) oraz zdarzenie z miasta San Francisco, którego sieć WAN została zablokowana po tym jak zwolniony administrator zmienił hasła i nie chciał ich podać. Pamiętacie włamania do Sony PSN? Sporo osób zauważyło, że nastąpiły one krótko po zwolnieniu 200 pracowników z działu IT… ,Piotr Konieczny