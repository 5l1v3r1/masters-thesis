Grupa LulzSec, znana z ciągłych ataków na Sony, wczoraj wieczorem wzięła odpowiedzialność za ataki DDoS na serwery CIA i telefony FBI. Strona agencji CIA przez kilka godzin nie była dostępna. LulzSec DDoS-uje CIA Te słowa padły na oficjalnym koncie LulzSec na Twitterze. Warto zwrócić uwagę, że o ile wcześniejsze ataki LulzSec wymagały jakichkolwiek zdolności w przełamywaniu zabezpieczeń, to DDoS-a zrobić może każdy i ciężko nazywać to włamaniem. Czyżby LulzSec-om kończyły się pomysły i możliwości? Zadzwoń do LulzSec: 614-LULZSEC Kilka dni temu członkowie LulzSec uruchomili linię telefoniczną, na której można było zgłaszać cele do ataku. Poniżej nagranie na skrzynce głosowej: Odzew był tak wielki, że LulzSec zaczęło przekierowywać swój numer na numery innych firm (w tym FBI), paraliżując ich linie telefoniczne. LulzSec: Włamanie na serwery Senatu Przed atakami na CIA LulzSec włamało się na webserwer amerykańskiego Senatu oraz opublikowało jego pliki konfiguracyjne. Dodatkowo, atakujący zapytali w swoim oświadczeniu, czy atak ten zostanie potraktowany jako wypowiedzenie wojny, co było ewidentnym nawiązaniem do nowego prawa w USA — por. Rakietą w hackera. Później LulzSec włamało się na serwery Bethesda Softworks, producenta gry Brink. LulzSecowcy wykradli wszystko (kod źródłowy, hasła) poza danymi użytkowników. Celowo. Nie chcieli dokuczać firmie i opóźniać wydania przez nią nowej gry, na którą czekają – Skyrim. Oprócz tego, LulzSec DDoS-owało serwery innych gier – EVEOnline i Minecrafta. Obecnie LulzSec namawia do trollowania użytkowników forum /b/ na 4chan.org… Niektórzy nie mogą się nadziwić, że LulzSec jest jednocześnie tak aktywne na Twitterze, odbiera telefony i włamuje się na serwery, a dodatkowo, ciągle członkowie grupy pozostają na wolności… Aktualizacja 14:20 LulzSec właśnie opublikowało 62 000 haseł i adresów e-mail pochodzących z “różnych miejsc”. Grupa zachęca na Twitterze do sprawdzenia, czy hasła i e-maile pasują do konta na PayPalu i innych serwisach internetowych. Aktualizacja 17.06.2011 8:17 Przygotowano stronę, na której można sprawdzić, czy nasz e-mail znajduje się na liście e-maili, które wyciekły — http://dazzlepod.com/lulzsec/ — bezpieczniej będzie chyba jednak ściągnąć wystawione przez LulzSec archiwum i sprawdzić samemu, czy się w nim znajdujemy (czy to już złamanie prawa?). ,vi.curry