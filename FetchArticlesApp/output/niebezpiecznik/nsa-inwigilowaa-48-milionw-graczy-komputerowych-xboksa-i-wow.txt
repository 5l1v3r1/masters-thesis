Guardian, NY Times oraz ProPublica publikują dziś kolejną porcję rewelacji od Edwarda Snowdena, tym razem dotyczącą inwigilacji środowisk graczy komputerowych. Czas przedświąteczny jest idealny na tego typu wiadomości — w końcu część z Was znajdzie pod choinką najnowszą grę komputerową, warto więc wiedzieć, co Wam grozi (oprócz obrażonej za brak czasu rodziny) jeśli oddacie się przyjemności fragowania i expienia… Terroryści korzystają z gier komputerowych? Otóż, ktoś w NSA zauważył kilka lat temu, że gry w trybie multiplayer pozwalają na wymianę informacji pomiędzy graczami, a nawet przekazywanie gotówki. A graczami przecież może być każdy, nawet terrorysta! Dlatego podjęto kroki zmierzające do inwigilacji sieci graczy, np. Xbox Live, World of Warcraft i Second Life. Działania w wirutalnym świecie agenci określili jako “okazję”. Tu trzeba podkreślić, że rzeczywiście, profile graczy często są odpowiednikami profili na Facebooku. Można zobaczyć zdjęcie gracza, poznać jego znajomych, dane kontaktowe a także jego lokalizację. Ale agenci mieli nie tylko graćbyć i słuchać (przy okazji pewnie dobrze się bawiąc w godzinach pracy) ale również pozyskiwać informatorów z firm zajmujących się rozwojem gier. Blizzard i World of Warcraft jednak zgodnie zaprzeczają, jakoby miały świadomie współpracować z służbami. Z kolei Microsoft i Second Life odmówili komentarza dziennikarzom. Graczy-terrorystów jednak nie ujęto W ujawnionych dokumentach agenci nie chwalą się żadnymi udaremnionymi zamachami na skutek działań w świecie gier. Jest jednak mały sukces — zlikwidowano forum handlujące lewymi kartami kredytowymi. Co ciekawe, agentów chętnych do pracy w środowisku gier było (jest?) ponoć tak dużo, że pojawiły się problemy, czy przypadkiem jedne grupy “stojących po dobrej stronie mocy” nie szpiegują drugich. Mając to na uwadze, pamiętajcie, że kolejny orc, którego trzaśniecie w WoW-ie może być tajnym agentem…. A skoro gimnazjaliści potrafią się mścić za zabicie swojej postaci DDoS-ami albo nożyczkami, to zastanówcie się tylko, jakich środów przeciw Wam może użyć zezłoszczony, zfragowany agent NSA… ,igH