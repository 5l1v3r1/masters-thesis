Grupa JurassicSec, która wczoraj opublikowała kilka tysięcy haseł do polskich skrzynek pocztowych nie próżnuje. Na jej koncie w serwisie Twitter pojawił się link do danych ok. 1500 studentów. Dane te, jak informuje jeden z naszych czytelników najprawdopodobniej pochodzą z Akademii Morskiej w Szczecinie. Jurassic Sec publikuje dane polskich studentów Opublikowana przez JurassicSec lista zawiera takie informacje jak: Imię, nazwisko, adres e-mail, hash hasła, adres zamieszkania, numer telefonu, datę urodzenia oraz numer ewidencyjny, najprawdopodobniej z jakiegoś uczelnianego systemu. Jak informuje jeden z naszych czytelników, dane te najprawdopodobniej należą do studentów Akademii Morskiej w Szczecinie. Jeśli ktoś z Was jest studentem Akademii Morskiej w Szczecinie, dajcie znać, z jakiego systemu pochodzą te dane. Aktualizacja Udało nam się dodzwonić do jednej z osób z listy. Dane pochodza z systemu Wirtualnej Uczelni Akademii Morskiej w Szczecinie(Biura Karier). Osoba, z którą rozmawialiśmy skończyła tę uczelnię już 2 lata temu. Numer N-XXXX pojawiający się przy niektórych nazwiskach, to oznaczenie Wydziału Nawigacji na tejże uczelni. Wyciek potwierdziła także uczelnia, a sprawa została przekazana organom ścigania. Wszystkim znajdującym się na liście studentom sugerujemy szybką zmianę hasła do wszystkich swoich kont, w których korzystali z tego samego hasła jak to używane w systemach Akademii Morskiej. Ciekawe co jutro opublikuje JurassicSec…? ,igH