FBI po raz koleiny uciekło się do skutecznej metody łapania przestępców komputerowych. Agenci sami wcielili się w rolę “złych hackerów”, przeniknęli do ich środowiska i stworzyli lewe forum dla carderów. Następnie rozpracowali po cichu wszystkich użytkowników forum i aresztowali 24 z nich. Pwnd! carderprofit.cc FBI, w wydanej przez siebie nocie prasowej twierdzi, że dzięki swojemu fałszywemu forum o nazwie Carder Profit zapobiegło 400 000 nielegalnych zdarzeń (na sumę 200 milionów dolarów). Z ciekawostek: aby zarejestrować się na forum, należało być rekomendowanym przez 2 użytkowników …albo zapłacić. Nie doszukaliśmy się informacji jaki zysk ugrało FBI na rejestracjach ;) FBI przez 2 lata rozpracowywało szajkę carderów (osób zajmujących się handlem nielegalnie pozyskanymi danymi z kart kredytowych). W sumie aresztowano 24 osoby z 8 krajów (Bośnia, Bułgaria, Włochy, Wielka Brytania, Norwegia, Niemcy i Japonia oraz oczywiście Stany Zjednoczone). Zarzuty: kradzież danych osobowych, używanie kradzionych środków płatniczych, sprzedaż narzędzi pomagających popełnianie przestępstw. UGNazi dostało rykoszetem A pamiętacie grupę UGNazi, która mając więcej szczęścia niż rozumu uzyskała obeszła podwójne uwierzytelnienie na GMailu i włamała się do usługi CDN z której m.in. korzysta Niebezpiecznik? Otóż okazuje się, że jeden z pojmanych przez FBI carderów o nazwisku Mir Islam to nikt inny, tylko JoshTheGod — lider UGNazi (nota bene także twórca forum carders.org, które dziś wyglada tak samo jak carderprofit.cc). Islam chyba domyślał się, że carderprofit to podpucha od FBI: …ale i tak dał się złapać. Jak pisze Krebs, Islam spotkał się z przyjacielem carderem, wziął od niego karty, a następnie próbował przy ich pomocy wypłacić gotówkę z bankomatu — wtedy zatrzymała go policja. Jego przyjaciel carder był agentem FBI. Carderzy nie uczą się na błędach Na koniec przypomnijmy, że to nie pierwsza tego typu ackja FBI. Już w 2006 roku FBI wycięło ten sam numer i zaczęło prowadzić forum DarkMarket. Moderatorem został Master Splynter – agent o polskobrzmiącym nazwisku Mularski. Warto też podkreślić, że carderskie fora stają się obiektem ataków nie tylko służb, ale również konkurencyjnych grup (por. Jak okradziono carders.cc). ,vi.curry