Cztery osoby zatrzymano w związku z tzw. “wyciekiem” z bazy PESEL z sierpnia ubiegłego roku. Jednym z zatrzymanych jest warszawski komornik, Rafał W. który ułatwiał windykatorom uzyskanie informacji o osobach, wobec których nie prowadzono postępowań komorniczych. Zatrzymanym przedstawiono zarzuty, ale śledztwo jest rozwojowe. “Wyciek” Zapewne wielu z Was pamięta “wyciek” z bazy PESEL z sierpnia 2016 roku? Ciągle piszemy o wycieku w cudzysłowie gdyż tak naprawdę to nie był wyciek. Po prostu Centralny Ośrodek Informatyki zorientował się, że pewne kancelarie komornicze masowo po nocach odpytywały bazę PESEL. Pojawiła się obawa, że dane mógł pobierać ktoś nieuprawniony, albo osoba uprawniona pobierała więcej danych niż to konieczne. Po wycieku wiele osób zaczęło odpytywać Ministerstwo Cyfryzacji o dostęp do ich danych w rejestrach państwowych. Przy okazji wielu obywateli dowiedziało się, że w ogóle jest taka możliwość. Ministerstwo miało pewne problemy z nagłym napływem wniosków, ale odpowiadało. Wiemy, że część z naszych Czytelników odnotowała nieoczekiwane sprawdzenia ich danych. Kilka razy po uruchomieniu śledztwa pytaliśmy prokuraturę o postępy. Za każdym razem dowiadywaliśmy się, że nie wykryto żadnych nadużyć. Obraz sytuacji nieco się zmienił we wrześniu tego roku gdy GIODO ogłosił, że dane z bazy PESEL mogły być pobierane nadmiernie. Oczywiście GIODO nie prowadził zasadniczego śledztwa, ale skupił się na wytknięciu Ministerstwu Cyfryzacji, że dostęp do bazy PESEL powinien być nieco lepiej zabezpieczony. Tymczasem do nas od Czytelników napływały sygnały, że jakiś komornik mógł się dogadać z firmą windykacyjną w kwestii sprawdzania danych na jej rzecz. Dostaliśmy też sygnały od osób, które zostały w tajemniczy sposób odnalezione przez windykatorów, najprawdopodobniej na podstawie danych z rejestru PESEL. Ostatnie osiągnięcia prokuratury i ABW potwierdzają, że zbyt bliska współpraca komornika z windykatorami naprawdę miała miejsce. Zatrzymania 13 grudnia Prokuratura Okręgowa w Warszawie poinformowała o dokonaniu zatrzymań i postawieniu zarzutów w śledztwie dotyczącym nieuprawnionego wykorzystywania danych z systemu PESEL. Wcześniej – 7 grudnia – funkcjonariusze ABW zatrzymali cztery osoby: Rafała W. – komornika sądowego prowadzącego kancelarię komorniczą w Warszawie przy Al. Solidarności, Agnieszkę B. – byłego pracownika kancelarii komorniczej, Grzegorza G. – byłego asesora komorniczego i jednocześnie pracownika firmy windykacyjnej, Bartłomieja W. – administratora systemu informatycznego kancelarii. Przeszukano 14 nieruchomości na terenie Warszawy i okolic, w tym kancelarię komorniczą. W ramach śledztwa przeanalizowano też nośniki i sprzęt elektroniczny, przesłuchano prawie dwustu świadków. Ustalono, że w kancelarii komornika sądowego Rafała W. dochodziło do nieprawidłowości w zakresie wykorzystywania punktu dostępowego rejestru PESEL. Nieprawidłowości polegały na: podłączeniu stanowiska do sprawdzeń w rejestrze PESEL przez zdalny dostęp do siedziby głównej kancelarii; podłączeniu stanowiska do sprawdzeń do sieci publicznej oraz sieci wewnętrznej kancelarii; używaniu skryptu automatyzującego zapytania i pobieranie danych; udostępnieniu osobom nieupoważnionym haseł do systemu Jantar; udostępniani nieupoważnionym pracownikom kancelarii dostępu do aplikacji Źródło (a tym samym do danych osobowych ponad 350 tyś osób z rejestru PESEL); umożliwianiu windykatorom dostępu do całej bazy danych kancelarii komorniczej – Komornik SQL (obejmującej dane około 1 miliona osób); dokonywaniu przez pracowników kancelarii sprawdzeń numerów PESEL osób, co do których w nie prowadzono w kancelarii postępowań komorniczych. Zarzuty Komornik Rafał W. częściowo przyznał się do zarzucanych mu czynów. Prokurator przedstawił mu zarzuty przekroczenia uprawnień służbowych w celu osiągnięcia korzyści majątkowych m.in. w związku z podłączeniem stanowiska do sprawdzeń w innej lokalizacji niż siedziba kancelarii, a także przekazanie karty dostępowej do stanowiska osobom nieupoważnionym (tj. przestępstw określonych w art. 231 § 2 kk, art. 269 b § 1 kk, art. 266 § 2 oraz art. 51 ust 1 i 52 ust 1 Ustawy o ochronie danych osobowych). Wobec Rafała W. prokurator skierował do Sądu wniosek o zastosowanie tymczasowego aresztowania na okres 3 miesięcy. Ten wniosek w dniu 9 grudnia 2017 r. został przez Sąd uwzględniony. Ponadto na mieniu Rafała W. prokurator dokonał zabezpieczenia majątkowego na łączną kwotę prawie 1,5 mln zł (na poczet grożących mu kar). Zabezpieczono 1450000 zł w obligacjach oraz prawie 50000 zł w gotówce. Wobec pozostałych podejrzanych prokurator zastosował wolnościowe środki zapobiegawcze, w tym poręczenia majątkowe na łączną kwotę 715000 zł. Grzegorz G. nie przyznał się do zarzucanych mu czynów. Prokurator przedstawił zarzuty dotyczące wykorzystywania i ujawniania przez niego jako asesora komorniczego informacji z rejestru PESEL i bazy danych kancelarii komornika (tj. przestępstw określonych w art. 266 § 1 kk i art. 51 ust 1 Ustawy o ochronie danych osobowych). Agnieszka B. nie przyznała się do zarzucanych jej czynów. Prokurator przedstawił jej zarzuty ujawnienia haseł dostępu do sytemu PESEL (tj. przestępstw określonych w art. 269 b § 1 kk, art. 266 § 1 kk i art. 51 ust. 1 Ustawy o ochronie danych osobowych). Bartłomiej W. częściowo przyznał się do zarzucanych mu czynów. Prokurator przedstawił mu zarzuty uzyskania bez uprawnienia dostępu do bazy danych PESEL oraz umożliwiania dostępu do bazy osobom nieupoważnionym (tj. przestępstw określonych w art. 267 § 1 kk, art. 266 § 1 kk i art. 51 ust 1 Ustawy o ochronie danych osobowych). Co dalej? Podejrzanym grożą różne kary, od grzywien, przez ograniczenia wolności lub pozbawienia wolności do lat dwóch (art. 266 § 1 kk, art. 267 § 1 kk) do nawet 5 lub 10 lat kary pozbawienia wolności (art. 269 b § 1 kk, art. 231 § 2 kk). Nie jest wykluczone, że w śledztwie będą nowe ustalenia bo prokuratura analizuje “pozostałe stwierdzone przypadku pobierana znacznych ilości danych z rejestru PESEL”. Więcej nie dowiemy na tym etapie. Co ciekawe, w tym roku nasze organy ścigania rozpracowały jeszcze inne przypadki masowego nadużywania dostępu do danych. Pisaliśmy o tym jak grupa wykradająca dane osobowe z telekomów został zatrzymana przez Policję, a przekręt wykrył T-Mobile. Ciekawy był też przypadek byłego pracownika, który ukradł i sprzedał dane co najmniej 56 000 klientów firmy marketingowej w której był informatykiem. ,Marcin MajCztery osoby zatrzymano w związku z tzw. “wyciekiem” z bazy PESEL z sierpnia ubiegłego roku. Jednym z zatrzymanych jest warszawski komornik, Rafał W. który ułatwiał windykatorom uzyskanie informacji o osobach, wobec których nie prowadzono postępowań komorniczych. Zatrzymanym przedstawiono zarzuty, ale śledztwo jest rozwojowe. “Wyciek” Zapewne wielu z Was pamięta “wyciek” z bazy PESEL z sierpnia 2016 roku? Ciągle piszemy o wycieku w cudzysłowie gdyż tak naprawdę to nie był wyciek. Po prostu Centralny Ośrodek Informatyki zorientował się, że pewne kancelarie komornicze masowo po nocach odpytywały bazę PESEL. Pojawiła się obawa, że dane mógł pobierać ktoś nieuprawniony, albo osoba uprawniona pobierała więcej danych niż to konieczne. Po wycieku wiele osób zaczęło odpytywać Ministerstwo Cyfryzacji o dostęp do ich danych w rejestrach państwowych. Przy okazji wielu obywateli dowiedziało się, że w ogóle jest taka możliwość. Ministerstwo miało pewne problemy z nagłym napływem wniosków, ale odpowiadało. Wiemy, że część z naszych Czytelników odnotowała nieoczekiwane sprawdzenia ich danych. Kilka razy po uruchomieniu śledztwa pytaliśmy prokuraturę o postępy. Za każdym razem dowiadywaliśmy się, że nie wykryto żadnych nadużyć. Obraz sytuacji nieco się zmienił we wrześniu tego roku gdy GIODO ogłosił, że dane z bazy PESEL mogły być pobierane nadmiernie. Oczywiście GIODO nie prowadził zasadniczego śledztwa, ale skupił się na wytknięciu Ministerstwu Cyfryzacji, że dostęp do bazy PESEL powinien być nieco lepiej zabezpieczony. Tymczasem do nas od Czytelników napływały sygnały, że jakiś komornik mógł się dogadać z firmą windykacyjną w kwestii sprawdzania danych na jej rzecz. Dostaliśmy też sygnały od osób, które zostały w tajemniczy sposób odnalezione przez windykatorów, najprawdopodobniej na podstawie danych z rejestru PESEL. Ostatnie osiągnięcia prokuratury i ABW potwierdzają, że zbyt bliska współpraca komornika z windykatorami naprawdę miała miejsce. Zatrzymania 13 grudnia Prokuratura Okręgowa w Warszawie poinformowała o dokonaniu zatrzymań i postawieniu zarzutów w śledztwie dotyczącym nieuprawnionego wykorzystywania danych z systemu PESEL. Wcześniej – 7 grudnia – funkcjonariusze ABW zatrzymali cztery osoby: Rafała W. – komornika sądowego prowadzącego kancelarię komorniczą w Warszawie przy Al. Solidarności, Agnieszkę B. – byłego pracownika kancelarii komorniczej, Grzegorza G. – byłego asesora komorniczego i jednocześnie pracownika firmy windykacyjnej, Bartłomieja W. – administratora systemu informatycznego kancelarii. Przeszukano 14 nieruchomości na terenie Warszawy i okolic, w tym kancelarię komorniczą. W ramach śledztwa przeanalizowano też nośniki i sprzęt elektroniczny, przesłuchano prawie dwustu świadków. Ustalono, że w kancelarii komornika sądowego Rafała W. dochodziło do nieprawidłowości w zakresie wykorzystywania punktu dostępowego rejestru PESEL. Nieprawidłowości polegały na: podłączeniu stanowiska do sprawdzeń w rejestrze PESEL przez zdalny dostęp do siedziby głównej kancelarii; podłączeniu stanowiska do sprawdzeń do sieci publicznej oraz sieci wewnętrznej kancelarii; używaniu skryptu automatyzującego zapytania i pobieranie danych; udostępnieniu osobom nieupoważnionym haseł do systemu Jantar; udostępniani nieupoważnionym pracownikom kancelarii dostępu do aplikacji Źródło (a tym samym do danych osobowych ponad 350 tyś osób z rejestru PESEL); umożliwianiu windykatorom dostępu do całej bazy danych kancelarii komorniczej – Komornik SQL (obejmującej dane około 1 miliona osób); dokonywaniu przez pracowników kancelarii sprawdzeń numerów PESEL osób, co do których w nie prowadzono w kancelarii postępowań komorniczych. Zarzuty Komornik Rafał W. częściowo przyznał się do zarzucanych mu czynów. Prokurator przedstawił mu zarzuty przekroczenia uprawnień służbowych w celu osiągnięcia korzyści majątkowych m.in. w związku z podłączeniem stanowiska do sprawdzeń w innej lokalizacji niż siedziba kancelarii, a także przekazanie karty dostępowej do stanowiska osobom nieupoważnionym (tj. przestępstw określonych w art. 231 § 2 kk, art. 269 b § 1 kk, art. 266 § 2 oraz art. 51 ust 1 i 52 ust 1 Ustawy o ochronie danych osobowych). Wobec Rafała W. prokurator skierował do Sądu wniosek o zastosowanie tymczasowego aresztowania na okres 3 miesięcy. Ten wniosek w dniu 9 grudnia 2017 r. został przez Sąd uwzględniony. Ponadto na mieniu Rafała W. prokurator dokonał zabezpieczenia majątkowego na łączną kwotę prawie 1,5 mln zł (na poczet grożących mu kar). Zabezpieczono 1450000 zł w obligacjach oraz prawie 50000 zł w gotówce. Wobec pozostałych podejrzanych prokurator zastosował wolnościowe środki zapobiegawcze, w tym poręczenia majątkowe na łączną kwotę 715000 zł. Grzegorz G. nie przyznał się do zarzucanych mu czynów. Prokurator przedstawił zarzuty dotyczące wykorzystywania i ujawniania przez niego jako asesora komorniczego informacji z rejestru PESEL i bazy danych kancelarii komornika (tj. przestępstw określonych w art. 266 § 1 kk i art. 51 ust 1 Ustawy o ochronie danych osobowych). Agnieszka B. nie przyznała się do zarzucanych jej czynów. Prokurator przedstawił jej zarzuty ujawnienia haseł dostępu do sytemu PESEL (tj. przestępstw określonych w art. 269 b § 1 kk, art. 266 § 1 kk i art. 51 ust. 1 Ustawy o ochronie danych osobowych). Bartłomiej W. częściowo przyznał się do zarzucanych mu czynów. Prokurator przedstawił mu zarzuty uzyskania bez uprawnienia dostępu do bazy danych PESEL oraz umożliwiania dostępu do bazy osobom nieupoważnionym (tj. przestępstw określonych w art. 267 § 1 kk, art. 266 § 1 kk i art. 51 ust 1 Ustawy o ochronie danych osobowych). Co dalej? Podejrzanym grożą różne kary, od grzywien, przez ograniczenia wolności lub pozbawienia wolności do lat dwóch (art. 266 § 1 kk, art. 267 § 1 kk) do nawet 5 lub 10 lat kary pozbawienia wolności (art. 269 b § 1 kk, art. 231 § 2 kk). Nie jest wykluczone, że w śledztwie będą nowe ustalenia bo prokuratura analizuje “pozostałe stwierdzone przypadku pobierana znacznych ilości danych z rejestru PESEL”. Więcej nie dowiemy na tym etapie. Co ciekawe, w tym roku nasze organy ścigania rozpracowały jeszcze inne przypadki masowego nadużywania dostępu do danych. Pisaliśmy o tym jak grupa wykradająca dane osobowe z telekomów został zatrzymana przez Policję, a przekręt wykrył T-Mobile. Ciekawy był też przypadek byłego pracownika, który ukradł i sprzedał dane co najmniej 56 000 klientów firmy marketingowej w której był informatykiem. ,Marcin Maj