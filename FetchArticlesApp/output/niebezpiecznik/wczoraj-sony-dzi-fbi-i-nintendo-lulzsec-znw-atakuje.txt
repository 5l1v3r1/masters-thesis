LulzSec znów dostarcza. Wczoraj opublikowali dane wykradzione z serwerów Sony, a dziś opisują jak zhackowali serwery organizacji związanej z FBI (nie jest to bezpośrednio placówka FBI, ale wielu z jej pracowników to pracownicy FBI, korzystający wszędzie z …tych samych haseł). Przy okazji LulzSec skompromitowali także prezesa firmy współpracującej z rządem USA i serwery Nintendo. Akcja “Fuck FBI Friday” Infragard to organizacja, która pośredniczy w kontaktach pomiędzy amerykańskim biznesem a FBI. LulzSec podmienili zawartość strony http://infragardatlanta.org/ i uzyskali dostęp do serwerów, z których wykradli ok. 180 loginów i haseł należących do pracowników Infragard. Jak się okazało, wielu pracowników Infragard (wbrew wewnętrznym zaleceniom FBI) wykorzystuje te same hasła do innych kont (np. prywatnych na GMailu). Jednym z takich pechowców był Karim Hijazi, właściciel “whitehatowej” firmy “Unveillance” specjalizującej się w monitoringu botnetów… Karim Hijazi, Unveillance LulzSec oczywiście wykradli wszystkie prywatne oraz firmowe maile Karima (skojarzenie z firmą HBGary i atakiem Anonimowych jest jak najbardziej na miejscu). Kiedy mu o tym powiedzieli, ten chciał zapłacić za ich milczenie i przy okazji sugerował wynajęcie ich do załawienia swojej konkurencji — tak przynajmniej twierdzi LulzSec i jako dowód publikuje (w naszym odczuciu mało przekonujące) logi z rozmowy. Spróbujcie sami na podstawie tych logów odpowiedzieć na pytanie, czy Karim rzeczywiście jawi się jako zły człowiek, chcący za wszelką cenę przekupić LulzSec do zniszczenia swojej konkurencji. Zapoznajcie się także z oświadczeniem Karima, zawierającym fragment rozmowy, który LulzSec “dziwnym trafem” pominął w swoim logu. W skrócie: wynika z niego, że to członkowie LulzSec nachalnie domagali się pieniędzy od Karima. Dodatkowo, warto zauważyć, że LulzSec nie zdobyło niczego poza dostępem do prywatnej i firmowej poczty Karima. Tak pożądany przez LulzSecowców dostęp do botnetu nie został przez Karima umożliwiony. USA chce kontroli nad Libijskim internetem? Podczas przeglądania poczty Karima, oprócz adresu na który zamawia pizzę i nagrań z tajnej konferencji, na jaw wyszła jeszcze jedna ciekawa sprawa… Firma Karima wsparła rząd USA w prowadzeniu działań mających na celu kontrolowanie Libijskiego internetu. P.S. LulzSec rozgrzewając się do operacji Fuck FBI Friday pwdnęło też serwer nintendo.com ,vi.curry