Być może ta, pokazana na targach CES, karta kredytowa jest odpowiedzią na to, jak bezpiecznie płacić kartami kredytowymi w internecie (i w sklepie), bez ryzyka kradzieży/wycieku numeru karty kredytowej. Nowa karta kredytowa Karta kredytowa firmy Dynamics generuje jednorazowe kody bezpieczeństwa (CVV), za każdym razem, kiedy jest używana. Kartą można płacić zarówno w transakcjach online, jak i offline — tak, tak! karta zawiera automatycznie przeprogramowujący się pasek magnetyczny, który dodatkowo jest “czyszczony” po transakcji — na nic więc skimming, skoro kod bezpieczeństwa w chwilę po zakupie przestaje być ważny. Żeby zapłacić tą kartą kredytową trzeba najpierw nacisnąć przycisk — to spowoduje zmianę CVV odpowiednie zakodowanie paska. Numer karty “na froncie” jest zbędny przy płatnościac w sklepie, natomiast potrzebny do płatności w internecie. Dlatego karta pozwala go ukrywać i pokazuje go wyłącznie na żądanie, po wprowadzeniu odpowiedniego PIN-u. Ta “elektroniczna” karta wygląda tak samo jak normalna karta kredytowa. Można nosić ją w portfelu. Dodatkowo, można ją skojarzyć z więcej niż 1 kontem bankowym. Oczywiście, aby karta działała z naszym kontem (generowała n numerów rachunków) musimy ją dostać od naszego banku. Ale kto wie, może niebawem? Na razie, do bezpiecznych transakcji online polecamy wirtualne karty kredytowe, które można załadować odpowiednią kwotą przed transakcją. P.S. Karta jest obsługiwana wyłącznie przez czytniki pasków magnetycznych (nie ma chipa). ,igH