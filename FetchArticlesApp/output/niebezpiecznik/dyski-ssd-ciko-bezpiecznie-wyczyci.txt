Właśnie ukazało się opracowanie opisujące wyniki eksperymentu polegającego na kasowaniu danych z dysków SSD. Okazuje się, że nie jest to tak łatwe zadanie, jak w przypadku dysków twardych starszej generacji. Bezpieczne usuwanie (odzyskiwanie) danych z SSD Problemy na jakie można trafić chcąc skutecznie usunąć dane z dysków SSD, tak aby nie można było ich odzyskać, są następujące: bezpieczne usunięcie jednego pliku jest na dyskach SSD prawie niemożliwe. Nawet najbardziej zaawansowane algorytmy nadpisywania mogą pozostawić na dysku do 4% oryginalnych danych: użycie degaussera wbrew pozorom nie zniszczy danych na dyskach SSD. Same dyski SSD nie przechowują danych na nośnikach magnetycznych, a na pamięci typu Flash, ale badacze mieli nadzieję, że degausser ubije inne elementy elektroniczne dysku, np. chipy… Niestety, dane na żadnym z dysków nie zostały uszkodzone przez degaussera. obecny w dyskach SSD firmware, a dokładnie Firmware Translation Layer (FTL) pozwala co prawda na wielokrotne nadpisanie całego dysku danymi, ale jest to procedura zdecydowanie zbyt czasochłonna, ponadto FTL duplikuje pliki na dysku np. podczas procesu garbage-collection (jeden z testowanych plików został odnaleziony w 16 kopiach)… komendy znane z ATA i SCSI pozwalające na bezpieczne usuwanie danych (ERASE UNIT) były dostępne tylko na 8 z 12 testowanych dyskach SSD, a tylko na 4 zakończyły się sukcesem. Jeszcze gorzej sprawa wyglądała z ERASE UNIT ENH Tylko szyfrowanie całego dysku nas uratuje Wniosek z powyższego jest następujący — jeśli chcesz przechowywać “wrażliwe” dane na pamięciach typu SSD, stosuj szyfrowanie całego dysku (np. przy pomocy TrueCrypta). To, albo shredder ;) A że z dysków warto skutecznie usuwać dane wiedzą ci, którzy kupują w internecie używane dyski twarde i często są w szoku, kiedy udaje im się odzyskać z nich 100% danych poprzedniego właściciela… ,Piotr Konieczny