Temat lockpickingu poruszaliśmy na Niebezpieczniku już wielokrotnie. Na niedawnej konferencji Defcon grupa hackerów zaprezenowała jak obejść zabezpieczenia w certyfikowanych na poziomie rządowym szwajcarskich zamkach Kaba, otwieranych przy pomocy karty i kodu. Otwieranie zamków na kartę Zamki Kaba E-plex 5800/5000 kosztują 1300 dolarów. Aby obejść ich zabezpieczenia wystarczy… po prostu mocniej je uderzyć, jednocześnie naciskając na klamkę: Druga metoda to cienki drucik wetknięty w otwór, w którym znajduje się dioda LED — drucik spowoduje zwarcie w efekcie którego, zamek zostanie otwarty. Alternatywnie, drucik można wycelować w mikoprzełącznik, co “zainstaluje w zamku backoora” i umożliwi jego otwarcie poprzez nie naciśnięcie a podniesienie klamki — niezależnie od kodu: Tobias, który odkrył metody obejścia zamków Kaba, w wywiadzie dla Forbes zdradził zna także inne techniki — ale na razie nie chce ich podawać do publicznej wiadomości, twierdząc, że są zbyt poważne. Jak widać, twórcom zamków nie przychodzi do głowy przetestować swój produkt poprzez zdjęcie obudowy i zastanowienie się, do czego dostęp może uzyskać potencjalny atakujący, dysponujący lichym drucikiem… ,vi.curry