Niektóre smartphony z Androidem od HTC mają poważny problem. Aplikacje, którym użytkownik udzielił pełnego dostępu do sieci mogą nie tylko łączyć się z internetem, ale mają także dostęp do prywatnych danych właściciela telefonu. Backdoor w smartphone’ach HTC Za błąd nie są odpowiedzialni autorzy Androida, ale producent telefonów HTC, który umieślił na nich program HtcLoggers.apk — to właśnie on umożliwia nieautoryzowany dostęp do danych użytkownika. HtcLoggers.apk został zaprojektowany jako narzędzie pomagające developerom androidowych aplikacji w namierzaniu błędów. Okazuje się jednak, że każda aplikacja, która uzyska uprawnienia android.permission.INTERNET może nawiązać połączenie z htcloggerem na lokalnym porcie, a następnie użyć tego połączenia do nieautoryzowanego odczytu danych użytkownika. I oczywiście odczytane dane przesłać przez internet w dowolne miejsce. Podkreślić należy, że uprawnienia android.permission.INTERNET są nadawane wielu aplikacjom domyślnie — reszta potrzebuje ich np. do pobrania i wyświetlenia reklam. Podsumowując, każda z aplikacji, której udzielicie pozwolenia android.permission.INTERNET (czyli zwykłego dostępu do internetu) będzie mogła poznać: nazwy kont użytkowników (z adresami e-mail) nazwy sieci, adresy IP i koordynaty GPS numery wybranych/odebranych połączeń wiadomości SMS (numer telefonu i zakodowaną treść) zawartość systemowych logów kernel/dmesg i app/logcat dane dot. pamięci i CPU (aktywne procesy, zainstalowane aplikacje, ustawienia systemowe) Jak sprawdzić, czy mój HTC jest podatny na atak? Problem dotyczy domyślnego oprogramowania instalowanego na telefonach. Jeśli je podmieniliście (np. po to, aby zainstalować tego firewalla dla Androida) to jesteście bezpieczni. Mimo wszystko warto sprawdzić, czy macie na swoim telefonie aplikację /system/app/HtcLoggers.apk Aby zweryfikować, czy telefon jest podatny na w/w atak, można skorzystać z darmowego narzędzia LoggingDangerApp udostępnionego przez odkrywców błędu: Android Police, które opisało problem twierdzi, że błąd znajduje się w modelach Evo3D, Evo4G oraz Thunderbolt, zaznaczając że Sensation oraz inne mode także mogą być podatne na w/w atak. ,vi.curry