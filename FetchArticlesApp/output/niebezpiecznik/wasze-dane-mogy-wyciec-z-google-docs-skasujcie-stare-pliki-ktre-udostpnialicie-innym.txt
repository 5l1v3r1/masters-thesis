Google Docs właśnie poinformowało, że do waszych prywatnie udostępnianych zasobów (tzn. tych udostępnianych przez dedykowany link) zajrzeć mogły niepowołane osoby. Problem dotyczy oryginalnych dokumentów .pdf, .docx, które zostały wgrane do Google Docs i nie zostały skonwertowane do natywnego formatu Docs oraz zawierały w swej treści linki https:// do zewnętrznej domeny. Kliknięcie w taki link mogło ujawnić właścicielowi docelowej strony “tajny” URL do dokumentu poprzez nagłówki połączenia HTTP. Każdy nowy plik tworzony na Google Docs nie będzie już podatny na ten problem — ale stare dokumenty musicie skasować i wgrać jeszcze raz (lub skorzystać z opcji File -> Make a copy, a następnie ponownie udostępnić linka wybranym osobom). Mało osób zdaje sobie sprawę, że przed tego typu wyciekami można w większości przeglądarek stosunkowo łatwo zabezpieczyć się poprzez odpowiednie ustawienie wartości metatagu Meta Referrer, który pozwala nadpisać zachowanie przeglądarki tak, aby w żądaniach inicjowanych z danej strony albo w ogóle nie przesyłano nagłowka Referer, albo wysyłano jego wartość ustawioną nie na pełny URL, a jedynie na origin. To jest nota bene, jedna z ciekawostek, jaką przekazujemy na naszych szkoleniach z bezpieczeństwa webaplikacji. Dropbox miał ten sam problem Bardzo podobny błąd został niedawno załatany w Dropbox. Tam linki do dokumentów wyciekały poprzez nagłówek Referer, oraz przez głupotę użytkowników, którzy wklejali swój “prywatny” link do dokumentu w pole wyszukiwarki internetowej — co z kolei skutkowało aktywowaniem się reklam AdWords na hasło “dropbox” i — jeśli użytkownik kliknął w taką reklamę — przekazaniem prywatnego adresu URL do reklamodawcy… ,igH