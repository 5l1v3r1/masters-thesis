Wsystko wskazuje na to, że za wygenerowaniem 500+ fałszywych certyfikatów w DigiNotar stoi Irańczyk, którego znamy z marcowych ataków na CA Comodo. Kolejne ofiary: GlobalSign i Google Comodohacker znany z marcowych ataków na CA Comodo oświadczył, że to on stoi za atakiem na DigiNotar. Jako dowód podał hasło, z którego korzystali Holendrzy: Pr0d@dm1n — prawda, że kreatywne, jak na rządowe CA? :-) Dodatkowo, Irańczyk twierdzi, że pod kontrolą ma jeszcze kilka innych CA, dzięki którym może generować fałszywe certyfikaty. Jak na razie ujawnił nazwę tylko jedno z nich — GlobalSign, a jako dowód, że dalej może fałszować sygnatury, udostępnił calc.exe podpisany kluczem prywatnym wygenerowanym dla Google. Polityka, polityka… Oświadczenie Comodohackera jak zwykle podszyte jest polityką. Atak na holenderskie CA miał być zemstą za masakrę w Srebrenicy, o którą Irańczyk oskarża Holendrów. Można jednak odnieść wrażenie, że najpierw nastąpił atak, a dopiero potem dopasowany został “powód” pasujący do ofiary. Comodohacker obiecuje niebawem opisać jak przełamał zabezpieczenia holenderskiego CA, dowcipnie pstrykając w nos Anonimowych i LuzSec, twierdząc, żę taki opis będzie dla nich dobrą lekcją. Tymczasem Fox-IT, firma wynajęta do przeprowadzenia audytu w DigiNotar opublikowała swój raport, a w nim punktuje liczne przewinienia CA związane z bezpieczeństwem teleinformatycznym (wszystkie Windowsy w tej samej domenie, brak antywirusów, brak patchy, dostęp do serwerów z vlanu, pomimo umieszczenia ich w “tempeście”). Może się więc okazać, że “wyczyn” Comodohackera nie wymagał super umiejętności, zwłaszcza, że Fox-IT twierdzi, iż atakujący korzystał z populanrnego “hacktoola” Caina i Abla (który nie został wykryty)… Na koniec garść innych, ciekawych cytatów z oświadczenia Comodohackera to: Czyżbyśmy obserwowali początek końca PKI? ,vi.curry