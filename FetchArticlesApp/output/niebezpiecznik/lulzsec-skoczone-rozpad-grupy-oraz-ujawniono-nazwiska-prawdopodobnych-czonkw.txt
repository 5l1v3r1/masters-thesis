Po 50 dniach “radosnego hackowania” LulzSec pożegnało się ze swoimi fanami, wystawiając ostatniego torrenta, zawierającego dane wykradzione z kilku firm i organizacji. Dla równowagi, ktoś opublikował także dane (imiona i nazwiska) osób, które miały stać za LulzSec. Rozpad LulzSec? LulzSec, odpowiedzialne między innymi za ataki na Sony, CIA i FBI, mówi dobranoc. Grupa w swoim oświadczeniu podkreśla, że oprócz przynależności do LulzSec, ma też prywatne życie. LulzSecowcy wierzą, że dali początek nowemu — operacji AntiSec, która jak mają nadzieję, będzie trwać nawet bez ich nadzoru. Na koniec LulzSecowcy proszą o wykonanie mirroru ich strony, bo nie zamierzają przedłużać hostingu. W dołączonym do oświadczenia torrencie znajdują się następujące dane: AOL internal data.txt 63.6 KiB AT&T internal data.rar 314.59 MiB Battlefield Heroes Beta (550k users).csv 24.67 MiB FBI being silly.txt 3.82 KiB Hackforums.net (200k users).sql 111.2 MiB Nato-bookshop.org (12k users).csv 941.8 KiB Office networks of corporations.txt 3.87 KiB Private Investigator Emails.txt 2.52 KiB Random gaming forums (50k users).txt 6.08 MiB Silly routers.txt 67.7 KiB navy.mil owned.png 240.51 KiB Dlaczego koniec? Jak widać, opublikowanych informacji jest sporo. I choć większość z nich jest wątpliwej jakości (czy też “medialności”) to mogłoby wystarczyć na kilka kolejnych tygodni zabawy pt. “kogo dziś zhackuje LulzSec“. Dlaczego więc grupa zdecydowała się zawiesić swoją działalność? Może to wszystko zaszło za daleko? Początkowe ataki na Sony były jeszcze podszyte “szczytnymi” celami — zemsta na krwiopijczej korporacji, karającej swoimi prawniczymi szwadronami chłopaka, który przywrócił zablokowaną w konsoli opcję Other OS [Jak słusznie zauważa Berion, OtherOS przywrócił Graf_chokolo, nie geohot. GeoHot zrobił pierwszy CFW i upublicznił hashe do metldr]. . Potem było coraz gorzej… pojawiły się DDoS-y, a ataki na firmy z branży komputerowej przysporzyły LulzSecom sporo wrogów wśród komputerowych graczy… Kto należy do LulzSec? Może powodem zamknięcia grupy była coraz większa determinacja różnych grup i osób w poszukiwaniu prawdziwych tożsamości członków LulzSec? Przypomnijmy: Samozwańczy, patriotyczny th3j35t3r spróbował swoich sił w identyfikacji LulzSecowców i został ośmieszony — LulzSec poprawili jego kiepski skrypt, ale nie skomentowali tego, czy osoba, którą wskazał th3j35ter jest członkiem LulzSec… Powstała strona LulzSec Exposed, na której kilka osób publikowało informacje dotyczące tożsamości członków LulzSec, wśród których umieszczono: Topiary, Barret Brown, Joepie, Nakomis, Sabu. Gwoździem do trumny LulzSec może okazać się oświadczenie nieznanej dotąd grupy “A-Team”, w którym to wylistowano wszystkich członków LulzSec i opisano genezę grupy. LulzSec miało wyodrębnić się z Anonimowych i wcześniej, jako gn0sis być odpowiedzialnym za ataki na HBGary oraz Gawkera. Według A-Team, członkowie LulzSec poza atakami na Sony nie mieli niczego innego i kolejne releasy to posiłkowanie się pracą innych osób. W braku wielkich hacków upatruje się również stworzenie przez LulzSec operacji AntiSec — żeby zmobilizować innych i odwrócić uwagę od malejącej aktywności LulzSecowców. A-Team wymienił domniemanych członków LulzSec z imienia, nazwiska oraz nicka, często podając dodatkowe dane, jak datę urodzenia, kierunek studiów oraz adresy IP: Richard Fontaine (Uncommon) EE lub EEKDACAT Laurelai Bailey lub Wesley Bailey NIGG madclown lub BERRI Daniel Ackerman Sandberg (Atopiary, Gardenslayer, whirlpool) Christopher Ellison (avunit) Hector Xavier Montsegur (sabu) Solomon Saleh (tflow, timeflow, bottle_of_rum) Sven Slootweg (joepie91) — to jego prywatną stronę, a nie stronę LulzSec ostatnio zdeface’owano. Oczywiście brak twardych dowodów, że te osoby faktycznie stoją za LulzSec, ale ciężko jest oprzeć się wrażeniu, że powyższe informacje całkiem nieźle pasują do LulzSecowego krajobrazu — pomimo nieścisłości, np. A-Team wymienia 10 członków LulzSec, podczas gdy LulzSec w swoim oświadczeniu wspomina, że jest ich 6. Komu wierzyć? Jedno jest pewne, niektórzy chyba nie są tak anonimowi, jak im się wydaje… Ciekawe czy za kilka dni usłyszymy o kolejnych sukcesach policji w walce z Anonimowymi? P.S. Jak zauważa Grzegorz Aksamit, niektórzy twierdzą, że za A-Teamem kryje się HBGary ,vi.curry