Aby pozostać w zgodzie z ustawodastwem w danym kraju (czyt. cenzurą internetu), Google wprowadza sprytny trick pozwalający firmie cenzurować treści dla mieszkańców danego kraju i jednocześnie udostępniać je w nieocenzurowanej, oryginalnej wersji dla innych nacji. Cenzura blogów wg Google Internauci korzystający z blogów Google mogą od teraz, jeśli zajdzie taka potrzeba, być przekierowywani na domeny krajowe — np. oglądając blogger.com z Polski możemy zostać przekierowani na blogger.pl — i w tej domenie nie będziemy mieli dostępu do treści, które nie są zgodne z naszym, polskim prawem. Jeśli natomiast chcemy obejrzeć niecenzurowane treści, czyli oglądać “angielską”, a nie lokalną wersję serwisu, należy wpisać poniższy adres: http://[nazwa-bloga].blogspot.com/ncr NCR to skrót od No Country Redirect. Powyższy URL ustawia ciasteczko, które zapobiegnie przekierowaniu na domeny krajowe. Wilk syty i owca cała. ,igH