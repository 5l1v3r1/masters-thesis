Dziś w internecie udostępniono kolejną partię nagich zdjęć amerykańskich aktorek. Tym razem plik waży 419MB i zawiera nagie fotki 72 aktorek, w tym tak znanych postaci jak: Jennifer Lawrence (po raz drugi) oraz Kim Kardashian — zapowiedziano także publikacje zdjęć Emmy Watson. Także wycieki z telefonów Jak informuje wrzucający do internetu paczkę internauta: Na zdjęciach znów pojawiają się selfies wykonane telefonami komórkowymi, głównie przed lustrem. Opublikowana dziś paczka to zapewne kolejne części archiwum, w którym znajdują się fotografie i filmy wykradzione z chmur powiązanych ze smartphonami celebrytek. Nic nie wskazuje na to, że opublikowane dziś materiały są “świeże” i wykradziono je korzystając z innych niż znane do tej pory technik (por. Jak wykrada się nagie zdjęcia gwiazd (i to nie tylko z telefonów)). Przypomnijmy, że kradzieży dokonano na przestrzeni ostatnich kilku lat, a archiwum najprawdopodobniej przez przypadek przeciekło z komputera prywatnego kolekcjonera do rąk osoby lub grupy osób, która postanowiła je spieniężyć. Niestety nikt nie zainteresował się ich ofertą odsprzedaży zdjęć gwiazd i dlatego 2 tygodnie temu zdecydowali się oni na ujawnienie części archiwum. Jak doszło do wycieku i jak zabezpieczyć swoje nagie selfies przed kradzieżą? Jeśli chcecie wiedzieć jak wykradziono te zdjęcia (i co zrobić, aby przed tego typu atakami się uchronić) — odsyłamy do naszego osobnego artykułu, który opisuje cały ekosystem przestępców wykradających zdjęcia z telefonów nie tylko gwiazd. Aktualizacja: 14.09.2014 Na stronie, która odliczała do publikacji zdjęć Emmy Watson pojawiła się informacja od agencji marketingowej “Rantic”, która chce “wyłączyć 4chana”. Czekamy na odpowiedź 4chana… :) BTW, to że za stroną kryje się agencja marketingowa, 4chan wykrył już dużo wcześniej. ,igH