Chaos Computer Club poddał analizie oprogramowanie wykorzystywane przez niemieckie agencje rządowe i policję do komputerowej inwigilacji podejrzanych. Ujawniono liczne dziury w jego kodzie. Na wstępie zaznaczmy, że od 2008 roku niemieckie prawo dopuszcza nieautoryzowaną instalację oprogramowania komputerowego przez organa ścigania na urządzeniach podejrzanych w celu monitoringu ich komputerowej aktywności. CCC twierdzi jednak, że rządowy trojan swoim działaniem narusza inne zapisy prawa, a przede wszystkim nie jest dostatecznie zabezpieczony, przez co naraża monitorowane komputery na ataki informatyczne, a nawet może doprowadzić do sytuacji, w której na inwigilowanym komputerze zostaną “podłożone” fałszywe dowody Niemiecki trojan rządowy CCC poddało analizie biblioteki DLL trojana oraz wykorzystywany przez niego sterownik jądra. Pliki uzyskano z dysków twardych przesłanych przez osoby, które podejrzewały, że zostały zainfekowane rządowym trojanem. Grupa nie uzyskała dostępu do instalatora trojana, ale udało się to firmie F-Secure. Instalator nazywa się scuinst.exe i po raz pierwszy został zauważony 9 grudnia 2010 roku (F-Secure automatycznie blokuje i blokował ten plik). Nazwa instalatora to najprawdopodobniej skrót od Skype Capture Unit Installer — co ciekawe pod taką nazwą dystrybuowane było oprogramowanie stworzone przez niemiecką firmę DigiTask, której usługi zostały zakontraktowane na 2 075 256 EUR przez niemiecką agencję celną (WikiLeaks zdobyła ciekawe dokumenty na ten temat). Co może Bundestrojaner? Rządowy trojan, któremu przypisano nazwy 0zapftis i R2D2 (od fragmentu kodu źródłowego: C3PO-r2d2-POE) potrafi: wykonywać regularne zrzuty ekranu (aktywego okna) zapisywać wciśnięte klawisze (keylogger) nagrywać rozmowy na Skype …i oczywiście wysyła zebrane przez siebie dane na policyjne serwery (83.236.140.90, 207.158.22.134), ale robi to poprzez proxy hostowane w USA, co według CCC narusza niemieckie prawo. CCC zauważyło również, że wszystkie dane wysyłane przez trojana są szyfrowane AES-em, niestety przy wykorzystaniu klucza, który jest taki sam dla każdej kopii trojana (facepalm!). Ponieważ trojan nie implementuje żadnego mechanizmu uwierzytelniania, inwigilowany może łatwo “zespoofować” dane wysyłane na policyjne serwery. Trojan posiada także możliwość zdalnej instalacji dodatkowego oprogramowania i niestety, znów ze względu na brak uwierzytelniania, każdy może z niej skorzystać. To stwarza ryzyko, że inwigilowanej osobie można złośliwie podrzucić fałszywe dowody zbrodni. Przypadki użycia trojana Po publikacji przez CCC analizy trojana, kilka niemieckich landów przyznało się do jego wykorzystywania. Jednemu z podejrzanych zainstalowano trojana podczas odprawy celnej na lotnisku. Niemieckie urzędy utrzymują, że wszystkie przypadki trojana zostały zatwierdzone przez sędziego. Czy rządowy trojan to przekroczenie uprawnień? Analiza CCC pięknie obrazuje jak trudno jest zagwarantować dopuszczalne przez prawo podsłuchiwanie i jednocześnie nie pozwolić policji na totalną kontrolę nad komputerem podejrzanego. To co w Bundestrojanie dziwi, to dość kiepskia jakość kodu — brak zastosowania uwierzytelnienia pozwala na łatwą manipulację i nie gwarantuje niepodważalności zebranego materiału dowodowego. CCC porównało zabezpieczenia rządowego trojana do ustawienia hasła na 1234… Ciekawe czy teraz inwigilowani będą wykorzystywali jako swoją obronę fakt istnienia dziur w trojanie i istniejącą dzięki temu realną możliwość naruszenia integralności danych na swoich dyskach przez “kogoś z internetu”? Czy popierasz ideę rządowego trojana? TAK, pomoże on w łapaniu przestępców NIE, za duże ryzyko przekroczenia uprawnień przez organa ścigania Zobacz wyniki ankiety Na koniec wspomnijmy, że oficjalnie wiadomo, iż polska (i nie tylko polska) policja korzysta z podobnych narzędzi (autorstwa Microsoftu) — z tym, że nie do tajnego, zdanego inwigilowania, a do analizy danych na zarekwirowanych komputerach. Ale może już niedługo i polski wymiar sprawiedliwości będzie wykorzystywać podobnego do niemieckiego trojana? Narodowe Centrum Badań i Rozwoju ogłosiło konkurs na: P.S. Wszystko wskazuje na to, że Stuxnet też był “rządową” zabawką ;) ,Piotr Konieczny