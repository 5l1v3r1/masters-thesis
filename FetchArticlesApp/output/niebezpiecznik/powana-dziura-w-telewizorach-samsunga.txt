Najprawdopodobniej wszystkie telewizory Samsunga, które są podłączone do internetu zawierają poważny błąd bezpieczeństwa, który umożliwia zdalnemu atakującemu odczytywanie danych z podpiętych do telewizora dysków USB. Ale to nie koniec, atakujący może także śledzić to, co ogląda właściciel telewizora oraz …dostać roota. Telewizory Samsunga podatne na ataki Szczegóły dziury 0day w telewizorach Samsunga zostały na razie ujawnione tylko wąskiej grupie klientów firmy Luigiego Auriemmy — reszta musi póki co zadowolić się dowodem w postaci poniższego filmiku: Jak widać, nie tylko można odczytywać dane z podpiętych dysków USB, ale również przejąć kontrolę nad pilotem oraz instalować aplikacje na telewizorze ofiary. Które telewizory mają ten błąd? Nie jest do końca jasne które konkretnie modele telewizorów Samsung są podatne na ten atak. Sam Luigi twierdzi, że jest to większość telewizorów Samusunga z najnowszym firmwarem: Słów Luigiego nie należy rzucać na wiatr — ma on za sobą publikację kilku błędów w telewizorach. Dlatego wszystkim posiadaczom telewizorów Samsunga proponujemy odłączenie od internetu (zresztą po co telewizorowi publiczny adres IP?) do czasu wydania odpowiedniego patcha. Jeśli nie możecie się obyć bez sieci w telewizorze, to na pewno warto zadbać o to, aby podłączane pendrive’y z filami nie zawierały innych danych… Atakowanie innych telewizorów Wyszukiwanie błędu w nowoczesnych telewizorach typu “Smart TV” to zresztą coraz popularniejsze zadanie. Już dwa lata temu podsumowywaliśmy na łamach Niebezpiecznika najnowsze dokonania w dziedzinie ataków na telewizory. A w kwietniu tego roku pojawił się exploit na telewizory Sony Bravia …które — jak się okazało — zawieszają się w trakcie ich hpingowania… ,vi.curry