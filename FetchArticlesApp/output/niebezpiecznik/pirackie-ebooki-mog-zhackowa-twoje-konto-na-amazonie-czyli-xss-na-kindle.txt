Jak informuje jeden z badaczy bezpieczeństwa, Benjamin Mussler, odpowiednio spreparowane ebooki (tzn. takie, które w metadanych zawierają kod JavaScript) mogą w kontekście naszego konta Amazona wykonywać złośliwe operacje — klasyczne skutki ataku XSS. Wystarczy, że “złośliwego” ebooka wgramy do chmury Amazonu, np. wysyłając go na swoje konto Kindle e-mailem albo przez Send to Kindle. Robert Drózd z serwisu ŚwiatCzytników.pl sprawdził, czy błąd wciąż działa: Atak oczywiście nie ogranicza się do wyświetlenia alertu — tak podrzucony kod JavaScript może pobrać dowolne informacje z naszego konta. Co ciekawe, Mussler odkrył ten błąd ponad rok temu …i został on załatany. To, że teraz znów się pojawił jest wynikiem zmian Amazonu w interfejsie konta (ktoś chyba nie robi testów regresji…). Mussler skarży się, że na ponowne zgłoszenie Amazon nie zareagował. Jak pisze Robert ze Świata Czytników, ryzyko ataku pojawia się tylko wtedy, kiedy ściągamy książki z podejrzanych stron. Bezpieczni są ci, którzy kupują je z oficjalnych księgarni (przy założeniu, że nikt się nie włamie na serwer księgarni i nie podmieni metadanych w książkach). Problem nie dotyczy także tych osób, które w ogóle nie korzystają z chmury Amazonu, a ebooki wgrywają bezpośredni ona Kindle. Robert przypomina także, że każdą książkę (jeśli obawiamy się, że może zawierać złośliwe metadane) możemy najpierw otworzyć w programie Calibre i poddać edycji. Aktualizacja Jak donosi odkrywca błędu, podatność została właśnie usunięta przez Amazon. ,vi.curry