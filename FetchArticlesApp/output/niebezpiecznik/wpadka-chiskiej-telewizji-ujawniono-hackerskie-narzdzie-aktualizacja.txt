W ciągu nudnego filmu dokumentalnego, chińska telewizja pokazała jedno, bardzo ciekawe, 6 sekundowe ujęcie… Dowód na sponsorowane przez chiński rząd ataki? Kamera uchwyciła program służacy do atakowania serwisów należących do religijnego ruchu Falun Gong. Dla niewtajemniczonych, założenia Falun Gong trochę kłócą się z polityką chińskiego rządu, a sam ruch jest traktowany przez rząd jako zagrożenie. Nagranie ukazuje program stworzony przez wydział inżynierii elektrycznej chińskiego uniwersytetu wojskowego. Na filmie widzimy, jak ktoś wpisuje w jedno pole adres IP 138.26.72.17 należący do amerykańskiego uniwersytetu w Alabamie (UAB), a następnie wybiera pozycję z opcji “lista stron Falun Gong” i wciska przycisk atakuj. Na tej podstawie ciężko wywnioskować, czy adres IP amerykańskiego uniwersytetu używany jest jako proxy, jest spoofowany, czy może sam w sobie również jest celem ataku — jeśli ktoś zna chiński, może będzie w stanie przetłumaczyć komunikaty zaprezentowanego na screenie narzędzia (na poniższym video, 36 sekunda). Co ciekawe, amerykański uniwersytet twierdzi, że ukazany na filmie adres IP nie jest wykorzystywany od 2001r, co może wskazywać na to, że narzędzie nie jest pierwszej świeżości… Warto również nadmienić, że EpochTimes, który jako pierwszy naświetlił powyższą sprawę został założony przez wyznawców Falun Gong… P.S. Nie możemy wyjść z podziwu, że chińscy zaawansowani studenci-hackerzy, żeby przeprowadzać swoje skomplikowane ataki muszą korzystać z graficznego interfejsu z wielkim przyciskiem “Atakuj”… ;> Aktualizacja 20:45 Adam Banasiewicz, a dokładnie jego dziewczyna ;) podesłała tłumaczenie z chińskiego na polski: Dziękujemy! ,vi.curry