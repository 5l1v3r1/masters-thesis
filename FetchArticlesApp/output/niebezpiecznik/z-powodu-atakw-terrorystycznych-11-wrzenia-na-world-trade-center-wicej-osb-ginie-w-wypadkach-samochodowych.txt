Ta ciekawa tezę postawił nie kto inny, a sam Bruce Schneier — z licznych badań wynika, że po zamachach z 11 września część osób zamiast podróżować samolotem, ze strachu, przesiadło się na komunikację samochodową — i to ich paradoksalnie zgubiło, ponieważ transport lądowy ma wyższą “wypadkowość” i “śmiertelność”. Martwimy się nie tymi sprawami, którymi powinniśmy Bardzo często strach jest nieuzasadniony. Zamiast do sprawy podejść naukowo i wyciągać wnioski ze statystyk wypadków, pewne wzorce (zachowania, sytuacje) wydają nam się bardziej niebezpieczne od innych, podczas gdy jest na odwrót. Przykładowo, powtarzamy dzieciom, żeby nie rozmawiały z obcymi, kiedy okazuje się, że powinniśmy uczyć je pływać, bo dzieci częściej giną …wpadając do przydomowych basenów – aż 2 dzieci dziennie. W Wielkiej Brytanii co roku porywanych jest średnio “tylko” 11 dzieci (spośród 11 milionów). Liczba ta nie zmieniła się od 1970 roku. No dobrze, w Polsce przydomowy basen to nie jest wielki problem… ale jak wynika z raportów GUS-u, problemem są zatrucia i urazy: Na wyolbrzymianie, statystycznie mniej groźnych sytuacji ponad realne zagrożenia ma wpływ zarówno kultura jak i mass media. Porwania są medialne (zwłaszcza, że kończą się długimi procesami) — utonięcia w przydomowych basenach rzadko zdobywają nagłówki gazet. Podobnie było z ptasią grypą — “epidemia” była bardzo głośna w mediach, ale zebrała stosunkowo mało ofiar — kiedy to na zwykła grypę rocznie umierają dziesiątyki tysięcy osób… Przy okazji: do porównywania prawdopodobieństwa śmiertelności jakiejś czynności służą mikromorty, w których szacuje się ryzyko np. śmierci od napromieniowania poprzez zjedzenie 1000 bananów :-) Z jakich powodów najczęściej umieramy? Poniżej ciekawa infografika, prezentująca od czego tak naprawdę umieramy… Na koniec należałoby wspomnieć, że niekiedy podobnie jest z postrzeganiem “niebezpieczeństwa” w IT. Tu jednak mamy narzędzia, które pozwolą ustalić, jakie wektory ataków w waszych sieciach są najczęściej wykorzystywane przez atakujących (o ile potraficie zidentyfikować wszystkie incydenty) i odpowiednio rozłożyć środki (budżet) przeznaczone na defensywę. Być może dotkliwsze straty dla firmy generują pracownicy wynoszący dane, a nie “groźni hackerzy z SEA” czy powszechnie pałętający się po komputerach malware? ,Piotr Konieczny