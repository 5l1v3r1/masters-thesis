Paweł Guraj uchwycił dzisiejsze (1 listopada 2011) awaryjne lądowanie Boeinga 767 Polskich Linii Lotniczych LOT (SP-LPC). Samolot lecący z Newark do Warszawy lądował na Okęciu bez podwozia. Nikomu nic się nie stało. Brawo piloci! Awaryjne lądowanie (Okęcie) Awaryjne lądowanie nastąpiło o 14:35 (planowo samolot powinien wylądować o 13:45). Kapitanem samolotu był Tadeusz Wrona, pierwszym oficerem: Jerzy Szwarc. Na pokładzie samolotu z Newark do Warszawy w momencie awaryjnego lądowania znajdowało się 230 osób. Lotnisko w Warszawie zostało zamknięte do jutra do godziny 9.00. W serwisie flightradar24.com można zobaczyć trasę rejsu (powodem wielokrotnego krążenia nad lotniskiem jest spalanie paliwa przed awaryjnym lądowaniem): Z kolei rozmowę kapitana z wieżą można było podsłuchać na liveatc.net (nagrali ją także dziennikarze TOK FM): Szczegóły awaryjnego lądowania Przed awaryjnym lądowaniem, na pasie startowym rozprowadzono specjalną substancję gaśniczą. Samolot przed wylądowaniem zrzucił wypalił również paliwo, aby zminimalizować ryzyko pożaru. W powietrzu Boeingowi towarzyszyły dwa myśliwce F-16, aby potwierdzić pilotowi, że podwozie faktycznie nie wyszło. Pilotom B767 gratulujemy i powtarzamy za komentarzami na naszym Facebooku: “to jest sytuacja, w której rozumiemy klaskanie po lądowaniu” ;-) P.S. Na Google+ zastanawialiśmy się, dlaczego awaryjne lądowanie (bez podwozia) odbywa się na betonie, a nie trawie. — ale są to bardziej domysły, więc jeśli czyta nas ktoś kompetentny, to z chęcią usłyszymy wszystkie za i przeciw awaryjnego lądowania na trawie. P.P.S. Ciekawe, czy ktoś z pasażerów nakręcił jakimś telefonem reakcje “w środku” kabiny podczas lądowania…? Aktualizacja: Tak. ,Piotr Konieczny