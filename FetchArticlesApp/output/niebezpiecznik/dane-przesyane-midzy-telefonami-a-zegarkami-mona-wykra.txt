Dane przesyłane między smartfonami i coraz liczniej pojawiającymi się na rynku smartwatchami nie są bezpieczne. Stosowane przez producentów zabezpieczenia można łatwo obejść i wejść tym samym w posiadanie informacji na temat przesyłanych (synchronizowanych) między tymi urządzaniami danych, takich jak kalendarze lub powiadomienia o poczcie (z fragmentami wiadomości). PIN to za mało Jak się okazuje, połączenie BlueTooth które wykorzystywane jest do transportu informacji pomiędzy zegarkiem a telefonem w przypadku analizowanego przez badaczy Samsunga Gear Live sparowanego z Google Nexusem 4 pracującym pod kontrolą Androida L Preview, zabezpieczone jest podczas jego zestawiania zwykłym kodem PIN o 6 cyfrach. Daje to około miliona kombinacji, a więc umożliwia przeprowadzenie dość szybkiego ataku brute force (odpowiednie oprogramowanie za darmo jest dostępne w internecie), o ile atakujący podsłucha proces parowania. Oto nagranie demonstrujące atak w wykonaniu pracowników firmy Bitdefender: Informacje które można wykraść za pomocą ataku na połączenie BlueTooth to np.: wiadomości sms kontakty wpisy w kalendarzu dane biometryczne dane aplikacji Facebook Inteligentne urządzenia… Na chwilę obecną brak jest konkretnych rozwiązań tego problemu i powiązanie telefonu z zegarkiem pozostaje ryzykowne. Być może kolejne wersje aplikacji obsługujących zegarki zaimplementują dodatkową warstwę szyfrowania? Pocieszeniem dla maniaków gadżetów jest jednak to, że aby przechwycić komunikację, należy znaleźć się w zasięgu wysyłanego sygnału Bluetooth, który z reguły wymaga zbliżenia się do ofiary na ok. 10 metrów. ,Tomasz Romanowski