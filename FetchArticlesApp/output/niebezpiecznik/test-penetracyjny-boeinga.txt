Jeden z inżynierów zakontraktowanych przez Boeinga do testów systemu video opisuje, jak udało mu się uzyskać dostęp do systemu sterowania silnikami maszyny. Hackowanie Boeinga Grzegorz podesłał nam ciekawą wiadomość z Google+ (wiecie, że Niebezpiecznik ma swoją stronę na Google+, prawda?). Bohaterem owej wiadomości jest Craig S. Wright, który wykonując testy bezpieczeństwa systemu video w Boeingu 747 zdołał “przeskoczyć” do innego VLAN-u i przy pomocy source-routingu był w stanie uzyskać dostęp do silników maszyny. Nie były one jednak celem testów i tu zabawa się skończyła. Craig zdradza co nie co na temat tego, jak wygląda siec komputerowa w Boeingach — to wielki latający Unix, który jest do tyłu z aktualizacjami i zamiast SSH (które psuje menu ekranowe) wykorzystuje się telnet. Ruch wychodzący nie jest filtrowany. Systemy sterowania silnikami pracują pod kontrolą Solarisa. Inżynierowie mogą w lecącym Boeingu uzyskać dostęp do silników i odpowiednio je przekonfigurować gdy maszyna jest w powietrzu. Powyższe nie jest oczywiście problemem, o ile sieć udostępniania pasażerom jest odseparowana od sieci sterującej — niestety Craig nie sprecyzował w którym miejscu podpiął się do sieci Boeinga… ,Mr. Niebezpieczny