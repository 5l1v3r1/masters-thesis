Hugo Teso przez najbliższe dni będzie robił furrorę w mediach mainstreamowych. Twierdzi on bowiem, że telefonem z Androidem potrafi przejąć kontrolę nad samolotem i sprowadzić go na ziemię …albo rozbić. Agencje nadzorujące ruch lotniczy mają inne zdanie na ten temat i utrzymują, żę atak zademonstrowany przez Hugo nie jest możliwy do przeprowadzenia na prawdziwych samolotach. Hackowanie samolotów smartphonem Hugo, który sam jest pilotem i zarazem bezpiecznikiem, zademonstrował na konferencji HITB aplikację na Androida o nazwie PlaneSploit, wykorzystującą słabości m.in. w protokole ACARS — o którym to pisaliśmy niedawno w artykule “jak każdy może wykraść dane kart kredytowych z samolotu?“, a który jest wykorzystywany do komunikacji samolotu z obsługą naziemną oraz w systemie Automatic Dependent Surveillance-Broadcast (ADS-B), który jest używany do monitoringu samolotu (pozycja, identyfikacja, wysokość, itp.). Jeśli nic Wam nie mówią te systemy, polecamy ich zwięzły opis. Komunikaty ACARS są odbierane przez samolot; ale za ich pomocą można przesyłać nie tylko użyteczne informacje, ale również złośliwe dane. O ile prawdą jest, że systemy wykorzystywane w lotnictwie nie zawsze wymagają uwierzytelnienia i nie są szyfrowane, to Hugo nie wyjaśnił dokładnie przy pomocy jakiej dziury, złośliwy komunikat ACARS jest w stanie przekonfigurować samolot… Krótko mówiąc, błąd musi istnieć w innym miejscu; w module który odbiera i przetwarza komunikaty ACARS. Hugo w swojej prezentacji pokazał jak za pomocą aplikacji na Androida i odpowiednio spreparowanych komunikatów nadpisać FMS (Flight Management System) w Boeingu i przejąć kontrolę nad jego trybem “autopilota”. Hugo mógł: Zmienić kurs samolotu (rozbić go) Wyrzucić maski tlenowe (panika na pokładzie) Włączyć wszystkie systemy alarmowe ostrzegające pilota przed kazdym możliwym zagrożeniem jednocześnie (trolololo ;) Sterować samolotem korzystając z akcelerometrów i żyroskopów wbudowanych w telefon (wow!) Powyższe podatności zostały pokazane na specjalnych “wirtualnych” samolotach (symulatorach, które korzystają z prawdziwego oprogramowania i sprzętu lub odpowiedników — wszystko zostało kupione przez Hugo z drugiej ręki, np. na Ebay’u). Hugo nie próbował wykorzystywać swojej aplikacji na prawdziwych samolotach …i to chyba największy minus tych rewelacji — bo jak utrzymują niektórzy, na prawdziwych samolotach te sztuczki się nie udadzą. Autorzy oprogramowania w którym Hugo znalazł podaności, m.in. Honeywell, zaprosili go do współpracy nad ich usunięciem. Ale FAA (Federal Aviation Administration) się nie zgadza, że systemy są dziurawe — uważają, że błędy istnieją tylko w wersji ich oprogramowania na PC, a nie na architekturę wykorzystywaną w samolotach. Kilka merytorycznych uwag w tym temacie można znaleźć na specjalistycznych forach, z czego w oczy najbardziej rzuca się: oraz Z czego wynikają słabości w systemach lotniczych? Niektórzy wskazują, że luki w oprogramowaniu i protokołach wykorzystywanych przez samoloty wynikają często po prostu z ich wieku. Mało nowoczesnej elektroniki znajduję się w obecnie wykorzystywanych przez linie pasażerskie samolotach (a jak już ta elektronika jest, to samoloty mają problemy z akumulatorami, które uciągnęłyby tę nowoczesną technologię ;) Może kiedy aplikacja PlaneSploit trafi na Google Market, to stewardessy zaczną naprawdę restrykcyjnie pilnować pasażerów, aby wyłączali oni telefony na pokładzie samolotu? ;-) ,igH