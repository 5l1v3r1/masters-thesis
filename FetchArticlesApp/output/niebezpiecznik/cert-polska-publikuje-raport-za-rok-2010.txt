W raporcie znajdziemy m.in. informacje o tym, że Polska korzystnie wypada na tle innych państw i że wraz z kolejnymi miesiącami 2010 malała liczba zgłaszanych zespołowi incydentów. Ponadto, CERT Polska zaobserwował, że zwiększa się liczba ataków na usługi VoIP, spam na świecie i w kraju nie wzrasta, a ataki DDoS mimo, że są sporadyczne, to zaczęły się wiązać z próbami szantażu i uzyskania korzyści finansowych (odnotowano pierwszy taki przypadek). Incydenty w roku 2010 Raport chwali także Telekomunikację Polską za wprowadzenie filtrowania portu 25 dla indywidualnych klientów — i to według specjalistów z CERT Polska jest główny powód spadku Polski na liście nawiększych źródeł spamu. W raporcie CERT poświęca sporo miejsca na charakterystykę ZeuS-a oraz Stuxneta, a także ataków z wykorzystaniem złośliwych plików PDF. Opisane zostały także problemy serwisu WikiLeaks z atakami DDoS. W dalszej części raportu znajdziecie także relację z konferencji SECURE 2010 oragnizowanej przez CERT Polska i NASK (zdecydowanie polecamy wszystkim udział w najbliższej edycji) oraz raport z systemu ARAKIS (zawierający m.in. ciekawy przypadek crawlera HuaweiSymantecSpider). Zachęcamy do lektury pełnej wersji raportu (PDF). ,Piotr Konieczny