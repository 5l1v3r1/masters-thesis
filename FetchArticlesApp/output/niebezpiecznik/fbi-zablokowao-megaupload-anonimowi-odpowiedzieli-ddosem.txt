FBI aresztowało osoby stojące za serwisem Megaupload.com. Dostęp do serwisu został zablokowany. Agenci wycenili straty jakie przemysłowi “medialnemu” przynosił serwis Megaupload na 500 milionów dolarów. Anonimowym się to nie spodobało… FBI ukarało nie tylko piratów Niestety, na skutek działań FBI ucierpieli nie tylko piraci. Serwis Megaupload sprzedawał płatne konta, które kupowali zwykli internauci, chcący przechowywać część swoich zwykłych plików “w chmurze”. Teraz nie mają do nich dostępu. Kto odpowie za taki “rykoszet”? Czy korzystanie z Megaupload w Polsce jest legalne? Korzystanie z takich stron jak Megaupload/RapidShare wyłącznie do pobierania multimediów (nie oprogramowania i nie gier) jest w Polsce legalne. Udostępnianie materiałów chronionych prawem autorskim za pomocą tego typu serwisów jest nielegalne. W przeciwieństwie do BitTorrenta, pobierając plik z serwisów typu Megaupload niczego nie musimy udostępniać. Anonimowi odpowiadają atakami Odważne działania po stronie FBI spotkały się z natychmiastową reakcją Anonimowych. Zarówno strony FBI (fbi.gov) jak i Departamentu Sprawiedliwości USA (justice.gov) były DDoS-owane. Podobne ataki przeprowadzono na strony MPAA i RIAA oraz Universal Music. Anonimowi opublikowali też swoje oświadczenie, zawierające prywatne dane osób stojących za organizacjami “zarządzania prawami autorskimi”. ACTA Niebawem Polska podpisuje ACTA — ustawę, która umożliwia blokowanie serwisów internetowych na naszym podwórku. Na liście dyskusyjnej ISOC Polska przeczytać możemy: Aby dowiedzieć się, czym jest ACTA i dlaczego jest to przykład złego ustawodawstwa, kliknij tutaj P.S. Dyrektorem Megaupload był mąż popularnej artystki Alicii Keys… i tajemniczy jegomość o imieniu Kim Dotcom, który był już na bakier z prawem. ,igH