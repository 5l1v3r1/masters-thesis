Błąd zagrażający prywatności użytkowników znajdował się w mechanizmie pozwalającym na ściągnięcie kopii swoich danych z Facebooka. Użytkownicy, którzy korzystali z tego narzędzia pobierali nie tylko swoje dane, ale również numery telefonów i e-maile innych osób. Download (not only) Your Information Facebook w swoim oświadczeniu uspokaja — dziura, która pozwoliła na dostęp do danych ok. 6 milionów użytkowników, w opinii serwisu nie powoduje znaczącego zagrożenia — nasz numer telefonu lub e-mail mogli poznać jedynie pierwsza lub druga z osób, która skorzystała z narzędzia Download Your Information i — warunek konieczny — miała nas nas w kontaktach. A więc należy wykluczyć sytuację, że nasze dane wypłynęły do zupełnie obcych osób. Dodatkowo, Facebook po przeprowadzeniu analizy logów z wykorzystania tego narzędzia nie stwierdził również, aby ktoś korzystał z niego na masową skalę w celu wykradania danych innych użytkowników. Jak to się stało, że się wysłało? Przyczyną błędu jest sposób w jaki Facebook zapisywał informacje co do sugestii kogo powinniśmy zaprosić do serwisu, a kogo do kontaktów (bo już ma konto na Facebooku). Mechanizm ten działa w oparciu o tych ludzi, którzy wgrywają na serwery Facebooka swoje e-mailowe książki adresowe i telefoniczne listy kontaktowe, np. poprzez podanie Facebookowi loginu i hasła do swojego konta pocztowego (sic!), do czego zresztą sam Facebook gorliwie zachęca, a o czym ostatnio pisał Piotrek: Udostępnione w ten sposób Facebookowi dane są parowane z e-mailami i telefonami przypisanymi do kont na Facebooku (dane te użytkownicy podali sami w trakcie rejestracji). Jeśli nastąpi dopasowanie, osobie, która wgrała swoją książkę adresową pokazana informacja, kto z jej kontaktów już jest na Facebooku, a serwis zasugeruje dodanie obu osobom aby się “zafriendowały”. Niestety Facebook pozwalał owe sugestie dotyczące danego konta (wraz z adresami e-mail i numerami telefonów sugerowanych osób) ściągnąć poprzez narzędzie DYI, służące do zgrania wszystkiego co kiedykolwiek umieściliśmy w serwisie. Błąd zauważył jeden z użytkowników serwisu i zgłosił go Facebookowi w ramach programu White Hat, za co dostał nagrodę pieniężną. Facebook poinformował o incydencie regulatorów — z kolei użytkownicy, których e-maile i numery telefonów przypadkowo wyeksportowano mają dostać od serwisu wiadomość e-mail. Mamy nadzieję, że Wy jej nie dostaniecie (a jeśli tak, to zapewne oznacza to, że ktoś z Waszych znajomych udostępnił Facebookowi login i hasło do swojego konta e-mail lub pozwolił aplikacji mobilnej Facebooka na “wykradnięcie” książki kontaktowej). Poniżej, dzięki uprzejmości jednego z naszych czytelników, prezentujemy wiadomość jaką poszkodowanym w tej sprawie rozsyła Facebook: Jest też wersja polska: PS. Na uwagę zasługuje bardzo profesjonalna kompozycja oświadczenia Facebooka o tym incydencie. Na początek opis tego co robią, aby serwis był bezpieczny, potem wyznanie (prawdziwe!), że 100% bezpieczeństwa nigdy nie jest możliwe, …a następnie kolejne potwierdzenie, że robią wszystko co w ich mocy, aby serwis był bezpieczny bo korzystają nie tylko ze swojej wiedzy, ale także z wiedzy osób spoza Facebooka (program White Hat). Dopiero potem opis przyczyny błędu i zagrożeń jakie może on powodować, wraz z odwołaniem do analizy logów, z której wynika, że nie zauważono, aby ktoś masowo wykorzystywał ten błąd. Na koniec zapewnienie, że prywatność użytkowników dla Facebooka jest najważniejsza, informacja o zgłoszeniu incydentu do odpowiednich władz i samokrytyka. Majstersztyk! ,igH