Nowy, oficjalny firmware v3.56 na PlayStation 3 zawiera backdoora/rootkita, który pozwala firmie Sony na zdalne wykonanie kodu na konsoli gracza, o ile ten podepnie się do PSN (PlayStation Network). PS3 backdoor & rootkit Przy pomocy backdoora Sony może przeglądać dysk konsoli PS3 pod kątem pirackich gier i aplikacji (homebrew) lub nieautoryzowanego firmware’u. Mathieulh twierdzi, że rootkit w PS3 jest podobny do tego, z którego korzysta Microsoft, aby banować graczy konsoli 360. Developer dodaje, że backdoora można łatwo usunąć, ale zapewne będzie to oznaczało koniec grania przez sieć na nieoryginalnym firmware — serwer po prostu nie wpuści konsoli do sieci, jeśli nie skomunikuje się wcześniej z rootkitem. Dzięki rootkitowi Sony uzyskuje następującą sytuację: piraty tak, ale nie do gry online. Rootkit w PlayStation 3 jest odpowiedzią firmy na złamane ostatnio wszystkie zabezpieczenia konsoli PS3. Warto jednak wspomnieć, że już w 24h po wydaniu nowego firmware’u (wprowadzającego oprócz rootkita także nowe klucze kryptograficzne), został on złamany. Przypomnijmy też, że Sony już raz podrzuciło swoim klientom rootkita w ramach walki z pirackimi płytami CD… Na razie brak doniesień, żeby ktokolwiek został zabanowany przez ten ukryty w nowym firmware PS3 backdoor, ale nie zmienia to faktu, że on tam jest… ,igH