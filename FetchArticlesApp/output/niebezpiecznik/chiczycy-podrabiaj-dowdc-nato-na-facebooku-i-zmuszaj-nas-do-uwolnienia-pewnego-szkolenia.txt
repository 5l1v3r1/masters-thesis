Po zagranicznych mediach przewija się kolejna nagonka na Chiny i ich “cyberszpiegów”. Za co? Za to, że zakładali oni fałszywe profile jednego z dowódców NATO i zapraszali do znajomych pracowników tej organizacji. Jak skuteczna jest taka metoda zdobywania informacji? O tym poniżej… Po co Chińskim szpiegom Facebookowe profile pracowników NATO? Bo ludzie są tylko ludźmi. Nawet doświadczeni wojskowi dowódcy mogą mieć trudności z ogarnięciem ustawień prywatności Facebooka. Jak pokazać gdzie mieszkam tylko wybranym osobom? Jak nie udostępniać poglądów religijnych przełożonym? Jak zrobić, żeby moi znajomi nie poznali nazwiska panieńskiego mojej matki, którą mam w znajomych, a której panieńskie nazwisko może zostać wykorzystane do resetu hasła w internetowym banku z którego korzystam? To realne problemy i niestety trudne w odpowiedzi pytania dla większości ludzi na Facebooku. Socjotechnika i spoofing w pentestach Podczas testów penetracyjnych u niektórych z naszych klientów mamy zgodę na wykorzystanie elementów ataków socjotechnicznych. Rekonesans jest wtedy podstawowym i najważniejszym elementem tego typu ataków/testów. Z kim mamy do czynienia? Jaką słabość danej osoby możemy zidentyfikować — i czy da się ją wykorzystać (niekoniecznie przez internet)? Pierwsze prawo pentestera: nie ma informacji zbędnej, każda może się przydać. Tak, podczas takich testów powstają fałszywe konta na Facebooku i wysyłane są fałszywe prośby o dodanie do przyjaciół. Tak, działania te wspierane są spoofingiem poczty elektronicznej, telefonii komórkowej i szeregiem innych ataków, nie tylko informatycznych — mówiłem o tym na konferencji SECURE 2011. To działa. Niestety zaskakująco dobrze… Ponieważ ze względu na podpisane umowy NDA nie możemy się podzielić konkretnymi sytuacjami u naszych klientów, odwołam się do publicznie znanych przypadków — por. fałszywy e-mail załatwił mu pracę w TVP, czy też podrobili e-maila posłanki lub o sposobie na czytanie rządowych e-maili. Jak chronić swoich pracowników przed socjotechniką? Z naszych doświadczeń wynika, że już zwykłe wykonanie pracownikom demonstracji w/w ataków i wytłumaczenie im do czego mogą posłużyć zebrane w ten sposób informacje niesamowicie otwiera oczy i “uświadamia” pracowników na jakie zagrożenia są narażeni w codzienniej pracy. Zazwyczaj po teście robimy więc wszystkim, nawet nietechnicznym (ale pracującym przy komputerze) pracownikom testowanej firmy, krótkie szkolenie z technik manipulacji i ataków socjotechnicznych. Kiedy już wiedzą, co? jak? i dlaczego? wykonujemy niezapowiedzianą powtórkę atków-testow (zazwyczaj po kilku-kilkunastu dniach od szkolenia). Efekty takich działań przedstawiłem na konferencji SECURE 2011: W przypadku pierwszej grupy klientów, szkolenia uświadamiające nie zostały przeprowadzone, pracownicy działu bezpieczeństwa tego klienta ograniczyli się do wysłania mailingu z ostrzeżeniem przed atakami do wszystkich zatrudnionych, albo co gorsza, w ogóle nie przedyskutowali raportu z testów w ramach firmowego spotkania. Skutek: 9/10 pracowników tej firmy dało się złapać na co najmniej jeden atak socjotechniczny w trakcie powtórki testów po miesiącu. Otwieramy to szkolenie dla wszystkich! Do tej pory takie szkolenia uświadamiające oferowaliśmy tylko i wyłącznie jako wewnętrzny produkt, zarezerwowany i “skrojony” do potrzeb klientów u których wcześniej przeprowadzaliśmy testy penetracyjne z wykorzystaniem elementów socjotechniki. Teraz, w obliczu coraz głośniejszych ataków socjotechnicznych (często nazywanych APT), postanowiliśmy upublicznić nasze szkolenie uświadamiające z zakresu “bezpiecznego korzystania z komputera w firmie” przeznaczone dla zwykłych pracowników komputerowych (księgowych, sekretarek, ale również programistów). Założyliśmy publicznie dostępną stronę opisującą to szkolenie, możesz zapisać się na pierwszy “otwarty” termin, albo zamówić to szkolenie w formie “zamkniętej” i dostosowanej do potrzeb twojej firmy. Wracając od Chin… Na koniec, wracając do Chińczyków buszujących po Facebooku, warto zastanowić się, czy rzeczywiście są Chińczycy? Piotr Durbajło z ABW wspomniał przecież, że jeśli chce się zgubić ślad w sieci, najlepiej stunelować się przez Chiny… Państwo środka kompletnie ignoruje maile wysyłane na abuse, wiec szanse na znalezienie prawdziwego adresu atakującego są praktycznie zerowe… Nie zawsze, za chińskim IP stoi Chińczyk, i nie zawsze PDF, który został wysyłany twojej księgowej jako faktura, jest fakturą… :) ,Piotr Konieczny