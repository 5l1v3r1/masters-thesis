Badacze pokazali jak można wykradać informację z ludzkiego mózgu przy pomocy interfejsów Brain-Computer. W kreatywny sposób zmusili swoje ofiary do ujawnienia informacji na swóoj temat, w tym PIN-u do karty kredytowej. Choć metoda jest jeszcze daleka od doskonałości, to warto uważnie się jej przyjrzeć. Brain-Computer Interface pomaga odczytać myśli Aby hackowanie myśli było możliwe, potrzeba wspomnianego wcześniej BCI, czyli interfejsu pomiędzy mózgiem a komputerem. BCI to sensory EEG nakładane na głowę “ofiary”, które odczytują aktywność mózgu i przekazują informacje do odpowiedniego oprogramowania analizującego odebrane bodźce. Wykorzystuje się je w medycynie, ale są także komercyjne odpowiedniki, które pozwalają w podstawowym zakresie na sterowanie pracą komputera. Koszt BCI? Tylko 200 dolarów… Na czym polegało badanie? Badacze wyciągnęli od “ofiar” poufne informacje takie jak: PIN do karty kredytowej, miejsce zamieszkania, data urodzenia. Grupą testową było 28 osób, które tak naprawdę nie wiedziały, co jest celem badania — po prostu założono im na głowę sensory i wyświetlano różne obrazki (zdjęcia banków, kombinacje PIN-ów, fragmenty map). Badanie oparto na wykrywaniu fali mózgowej P300. Pojawia się, jeśli rozpoznajemy coś, co ma dla nas znaczenie (znajoma twarz, logotyp naszego banku). Nie należy jednak rozpaczać. Skuteczność wyników nie jest oszałamiająca i waha się pomiędzy 10% a 40%, a dodatkowo metoda ta jest trudniejsza w zastosowaniu jeśli ofiara zdaje sobię sprawę z tego, czemu służyć ma eksperyment (krótko mówiąc, zastosowanie w torturach ma nikłe szanse). Pełne wyniki badań i opis doświadczeń do pobrania stąd. Czy należy się obawiać? Ataki z wykorzystaniem BCI w dzisiejszym świecie są mało praktyczne (ciężko się nie zorientować, że ktoś przypina nam coś do głowy) …ale jeśli kiedyś zaczną sprzedawać gry komputerowe sterowane nie klawiaturą/padami, a “myślami”, i przechodząc przez świat w Diablo 15 miniesz 7 różnych banków, o lokalnych nazwach i logotypach zgodnych z realnymi, to wiedz, że coś się dzieje! ,igH