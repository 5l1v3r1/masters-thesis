Jeśli w myszkę wbuduje się mikrokontroler symulujacy klawiaturę, to po jej podpięciu do komputera w tle “wpisane” zostanie polecenie uruchamiające wirusa z wbudowanej w “złośliwą” myszkę pamięci flash. Użytkownik może mieć zablokowane automatyczne uruchamianie (autorun.inf), a atak i tak zadziała. Symulacja klawiatury w myszce Do symulacji klawiatury można użyć mikrokontrolera od Atmel i Teensy Board (pomysł nie jest nowy). Myszkę taką można wykorzystać podczas testów penetracyjnych do uruchomienia złośliwego oprogramowania. Dokładnie taki scenariusz przetrenowała firma Netragard, która dodatkowo użyła nieudokumentowanego sposobu na ominięcie antywirusa McAfee, chociaż firma twierdzi, że jest w stanie ominąć dowolne oprogramowanie antywirusowe. Jak ofiara podpięła myszkę instalującą malware do swojego komputera? Otrzymała ją pocztą, jako “promocyjny gadżet”, niech żyje social engineering. Warto wspomnieć, że ten sam efekt można osiągnąć odpowiednio modyfikując telefon z Androidem, co na konferencji BlackHat pokazał Angelos Stavorou Wygląda na to, że obecnie nie tylko komputery, ale i urządzenia peryferyjne należy dokładnie weryfikować, przed podpięciem do firmowej sieci (lub portu USB). Oprócz “złośliwej myszki” w atakach może przydać się Pineapple Wi-Fi — do łatwego przeprowadzania ataków MitM w sieciach bezprzewodowych. via skazi ,vi.curry