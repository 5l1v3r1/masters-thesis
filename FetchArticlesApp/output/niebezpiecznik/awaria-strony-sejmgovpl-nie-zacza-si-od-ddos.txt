Setki osób zalewają naszą skrzynkę pocztową wiadomościami o tym, że trwa atak DDoS na sejm.gov.pl. Prawda jest chyba jednak trochę inna… TL;DR: 1. Ktoś *prawdopodobnie* (nie zostało to potwierdzone, ale tak sugerują Wiadomości24) ok. godz. 19:00 zrobił deface strony sejm.gov.pl, a admini najprawdopodobniej wyłączyli więc webserwer celem analizy włamania LUB po prostu nastąpiła inna awaria serwera (brak włamania). 2. Ludzie nie mogli się dostać na stronę, więc zaczęli rozpowiadać że trwa DDoS 3. Ci, którzy usłyszeli o “rzekomym DDoS-ie”, chcieli przekonać się na własne oczy, że strona sejmu jest “atakowana” — wchodząc w dużych ilościach generowali naturalny DDoS ;) 4. Niektórzy, zachęceni “atakami” na stronę sejmu skrzyknęli się i atakują teraz inne domeny z .gov.pl (tym razem DDoS) sejm.gov.pl nie działa – atak za ACTA? Kiedy po raz pierwszy zaczęły do nas docierać informacje o tym, że strona http://sejm.gov.pl nie działa (kilka godzin temu, zanim twittnęło o tym konto AnonymousWiki), sprawdziliśmy i połączenie do serwera na porcie 80 było odrzucane. telnet 195.187.136.17 80 telnet: connect to address 195.187.136.17: Connection refused W przypadku ataków DDoS zazwyczaj wynikiem próby połączenia jest timeout (na skutek wysycenia łącza, pakiety nie docierają do celu): telnet 195.187.136.17 80 telnet: Unable to connect to remote host: Connection timed out …a nie natychmiastowy reset połączenia ze strony odpytywanego serwera. [Dla osób, które nie zauważyły słowa “zazwyczaj”; tak wiemy, firewall po drodze też potrafi wysłać RST lub zrobić dropa] TVN24 uzyskało oświadczenie dyrektor biura prasowego Sejmu, Magdaleny Krzymowskiej. Twierdzi ona, że strona sejmu nie działa w wyniku usterki technicznej — atak uważa za małoprawdopodobny. Napiszmy więc jasno, ok godziny 19.00 miała miejsce zwyczajna awaria serwera sejmowego — usługa serwera WWW nie działała, ale fizyczny serwer był dostępny. Co ciekawe, routing z Polski (sieć Aster) do serwera Sejmu przechodzi przez …Niemcy. Ale to już problem zupełnie innej natury… No ale przecież ja mam timeout!!! Jeśli teraz wykonacie “telnet sejm.gov.pl 80” …możecie otrzymać timeout — ale najprawdopodobniej dlatego, że z racji powtarzanych od dwóch godzin w internecie komunikatów sporo osób próbuje zweryfikować, czy sejmowa strona naprawdę padła …i naturalnie przyczynia się do “przypadkowego” DDoS-owania ;-) Tak samo jak ci, którzy piszą, że “cały czas odświeżają stronę Sejmu – może ruszy” :-) DDoS, czy nie DDoS? Przy takich sytuacjach jak ta, warto sprawdzić czy serwer odpowiada na innych portach niż dedykowany dla HTTP port 80: Nmap scan report for sejm.gov.pl (195.187.136.17) Host is up (0.058s latency). rDNS record for 195.187.136.17: sis.sejm.gov.pl Not shown: 999 filtered ports PORT STATE SERVICE VERSION 113/tcp closed auth Jeśli maszyna działa, a tylko i wyłącznie usługa WWW ma problemy, przyczyną mogą być ataki DoS (nie DDoS) na web serwer — niedawno pisaliśmy o Apache Killerze, a kilka miesięcy wcześniej o ataku Slowloris. Wniosek: Nie dopowiadajcie do komunikatu “TANGO DOWN”, że “Anonimowi DDoS-ują Sejm”. Przynajmniej nie robili tego 2 godziny temu. Mogli się włamać; (wspomniane przez W24 zdjęcie całujących się mężczyzn i komunikat “Nie ma rzeczy niemożliwych. Pozdro panowie!“), ale deface/włamanie to wciąż nie jest DDoS! A co z innymi stronami? W kratkę działa także strona Ministerstwa Kultury i Dziedzictwa Narodowego — warto zauważyć, że to właśnie na jej stronach hostowany jest dokument o który troczy się całe zamieszanie — dokument nie taki lekki, bo ważący 24 MB… A teraz ćwiczenie myślowe, co się stanie, jeśli tysiące Polaków zaczną go pobierać? Aktualizacja 22:48 Wiadomości24 informują, że przed “awarią” strony internetowej Sejmu wyświetlało się na niej zdjęcie dwóch całujących się mężczyzn. Jeśli to prawda, zapewne Sejm zdecydował się na wyłączenie webserwera w celu przeprowadzenia analizy powłamaniowej …i wciąż ataku tego nie można nazwać DDoS-em. :-) Jeśli ktoś z Was ma zdjęcie deface’u sejmowej strony lub może potwierdzić tę informację – dajcie znać w komentarzach. Na razie należy to traktować jako NIEPOTWIERDZONĄ informację — zdjęcie z rzekomego deface’u posiada tylko i wyłącznie W24. Aktualizacja 22:50 Kolejne strony z domeny .gov.pl przestają być osiągalne. Efekt kuli śnieżnej? Plotka o DDoS-ie na sejm.gov.pl i informacje o podpisaniu ACTA przez Polskę stały się zachętą do “rozszerzenia” ataku (a tak naprawdę, jego zainicjowania) na inne strony rządowe? Aktualizacja 23:11 W24 informują, że minister Boni potwierdził atak na serwery rządowe. Nie poinformował jednak, czy przez atak rozumie włamanie (nieautoryzowany dostęp do serwera) — a najprawdopodobniej o to chodzi. Według wcześniejszych informacji W24 przed wyłączeniem webserwera strona sejmu pokazywała zdjęcie 2 całujących się mężczyzn. Reszta rządowych stron może nie działać, ponieważ została prewencyjnie wyłączona — dopóki rządowi informatycy nie ustalą przyczyny włamania — lub na fali doniesień o awarii sejm.gov.pl jest DDoS-owana przez grupy tego pokroju. Pamiętajcie: to że jakiś serwer nie działa, nie jest równoznaczne z tym, że jest DDoS-owany. Aktualizacja 23:21 Czy w związku z włamaniem na sejm.gov.pl będziemy mieli stan wojenny? Prezydent Komorowski podpisał odpowiednią ustawę… ;) Aktualizacja 23:44 Na stronie Anonumous Wiki internauci oddają głosy, która z polskich stron powinna zostać zaatakowana w pierwszej kolejności… Chyba “fun factor” wziął już górę nad hacktywizmem… Aktualizacja 23:58 Wkleiliśmy TLDR na górze artykułu, bo część osób zdaje się nie czytać całego tekstu ze zrozumieniem… TL;DR: 1. Ktoś *prawdopodobnie* (nie zostało to potwierdzone, ale tak sugerują Wiadomości24) ok. godz. 19:00 zrobił deface strony sejm.gov.pl, a admini najprawdopodobniej wyłączyli więc webserwer celem analizy włamania LUB po prostu nastąpiła inna awaria serwera (brak włamania). 2. Ludzie nie mogli się dostać na stronę, więc zaczęli rozpowiadać że trwa DDoS 3. Ci, którzy usłyszeli o “rzekomym DDoS-ie”, chcieli przekonać się na własne oczy, że strona sejmu jest “atakowana” — wchodząc w dużych ilościach generowali naturalny DDoS ;) 4. Niektórzy, zachęceni “atakami” na stronę sejmu skrzyknęli się i atakują teraz inne domeny z .gov.pl (tym razem DDoS) Aktualizacja 22 stycznia 2012; 00:10 Tak się robi DDoS po polsku. Anonimowi anonimowym nie równi… widać też wpływy karachanu. Aktualizacja 22 stycznia 2012; 00:23 Jeden z czytelników posiada inną wersję screena z “ataku na sejm” i sugeruje, że może on pochodzić z jakiegoś starego deface’u (patrz godzina i stare oprogramowanie). Aktualizacja 22 stycznia 2012; 11:57 Screen z całującymi się panami pochodzi z deface’u sejmu – ale sprzed 2 lat… Oczywiście nie można wykluczyć, że i teraz atakujący użyli tego samego obrazka, ale bardziej prawdopodobnym wydaje się fakt, że ktoś strollował Wiadomości24. Aktualizacja 22 stycznia 2012; 17:21 Koziej dla Rzepy: “Anonimowi”, albo po prostu zwykli internauci, niczym protestujący w Warszawie górnicy, wywalczyli dyskusję o ACTA w mediach. ,Mr. Niebezpieczny