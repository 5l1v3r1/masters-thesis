Konflikt w Palestynie większości osób kojarzy się z tradycyjną walką: rakietami i wybuchami. Ale organizacje islamistyczne nie stronią od ataków komputerowych, a niektóre obejmują nawet hackowanie dronów oraz kamer w celu śledzenia ruchów przeciwnika. Zaczynał od dronów W środę sąd w izraelskim mieście Beer Szewa oskarżył o przestępstwa komputerowe i szpiegostwo człowieka nazwiskiem Maagad Ben Juwad Oydeh. Prasa określiła Oydeha mianem “głównego hackera” Jihadu Islamskiego. Z opisującego tę sprawę artykułu w Jerusalem Post dowiedzieć możemy się garści ciekawych informacji na temat walki informacyjnej towarzyszącej konfliktom izraelsko-palestyńskim. Niestety, artykuł pozbawiony jest szczegółów technicznych ataków — ale już same skutki działań Oydeha to pasjonująca lektura. Oydeh miał dołączyć do grupy terrorystycznej w roku 2011. Już po roku odnotował pierwszy sukces — włamał się do latających nad Strefą Gazy dronów Sił Obronnych Izraela (IDF). Sprzęt do tego celu został sprowadzony z USA (niestety artykuł nie precyzuje, o jakie urządzenia chodzi, ale być może owy atak to nic innego jako zwyczajne dekodowanie sygnału satelitarnego, czyli metoda podglądania dronów, o której pisaliśmy już w 2009 roku). Pierwsze próby nie były udane, ale za trzecim razem Oydehowi udało się ustalić położenie wszystkich dronów IDF dzięki danym z GPS. Dopiero w 2014 Izrael “uniemożliwił dalsze ataki”. Ataki na drony to nie jedyne działania Oydeha. Palestyńczyk miał się także zajmować hakowaniem telefonów trzech sieci komórkowych w celu identyfikowania izraelskich agentów w szeregach Jihadu Islamskiego. Zamiar powiódł się tylko w przypadku jednej sieci. Tu również brak szczegółów, co do sposobu penetracji sieci operatorskiej. Kamery posłużyły terrorystom Oydeh zajmował się także włamywaniem do systemów portu lotniczego Tel Awiw-Ben Gurion w celu pozyskania informacji ułatwiających ataki rakietowe. Dzięki jego działaniom Palestyńczycy pozyskali listy pasażerów i lotów, włącznie z informacjami o typie samolotu, jego wadze i godzinach lądowań i odlotów. Tu dostęp miały zapewnić przechwycone dane logowania należące do Amerykanina, Jona Metricka Oydeh uzyskiwał też dostęp do nagrań z kamer IDF, policji oraz instytucji nadzorującej bezpieczeństwo drogowe, co pozwalało na śledzenie w czasie rzeczywistym położenia służb i cywilów i oczywiście było wykorzystywane do planowania ataków. Palestyńczycy mogli w czasie rzeczywistym obserwować obszary, na które kierowali swoje rakiety. Skąd w Oydehu takie zdolności? Jego ojciec miał sklep z elektroniką, a sam Oydeh określany jest jako inżynier elektroniki. W pewnym momencie miał być wysłany do Iranu na dodatkowe szkolenie, ale przeszkodziły w tym jakieś nieporozumienia w ramach Jihadu Islamskiego. Do czasu aresztowania Oydeh zajmował się naprawianiem i ulepszaniem sprzętu używanego przez Jihad Islamski. W przeszłości wspominaliśmy o tym, jak to Hamas włamał się do ponad pół miliona smartphonów mieszkańców Izraela i podobno wysyłał im wrogie SMSy. Dziś właściwie każdy konflikt ma swoją elektroniczno-informacyjną warstwę. Ilość i rodzaj przetwarzanych informacji oraz powszechne podpinanie systemów do internetu sprawia, że nawet “domorośli” włamywacze są w stanie pozyskać informacje cenne, z punktu widzenia działań zbrojnych. ,Marcin MajKonflikt w Palestynie większości osób kojarzy się z tradycyjną walką: rakietami i wybuchami. Ale organizacje islamistyczne nie stronią od ataków komputerowych, a niektóre obejmują nawet hackowanie dronów oraz kamer w celu śledzenia ruchów przeciwnika. Zaczynał od dronów W środę sąd w izraelskim mieście Beer Szewa oskarżył o przestępstwa komputerowe i szpiegostwo człowieka nazwiskiem Maagad Ben Juwad Oydeh. Prasa określiła Oydeha mianem “głównego hackera” Jihadu Islamskiego. Z opisującego tę sprawę artykułu w Jerusalem Post dowiedzieć możemy się garści ciekawych informacji na temat walki informacyjnej towarzyszącej konfliktom izraelsko-palestyńskim. Niestety, artykuł pozbawiony jest szczegółów technicznych ataków — ale już same skutki działań Oydeha to pasjonująca lektura. Oydeh miał dołączyć do grupy terrorystycznej w roku 2011. Już po roku odnotował pierwszy sukces — włamał się do latających nad Strefą Gazy dronów Sił Obronnych Izraela (IDF). Sprzęt do tego celu został sprowadzony z USA (niestety artykuł nie precyzuje, o jakie urządzenia chodzi, ale być może owy atak to nic innego jako zwyczajne dekodowanie sygnału satelitarnego, czyli metoda podglądania dronów, o której pisaliśmy już w 2009 roku). Pierwsze próby nie były udane, ale za trzecim razem Oydehowi udało się ustalić położenie wszystkich dronów IDF dzięki danym z GPS. Dopiero w 2014 Izrael “uniemożliwił dalsze ataki”. Ataki na drony to nie jedyne działania Oydeha. Palestyńczyk miał się także zajmować hakowaniem telefonów trzech sieci komórkowych w celu identyfikowania izraelskich agentów w szeregach Jihadu Islamskiego. Zamiar powiódł się tylko w przypadku jednej sieci. Tu również brak szczegółów, co do sposobu penetracji sieci operatorskiej. Kamery posłużyły terrorystom Oydeh zajmował się także włamywaniem do systemów portu lotniczego Tel Awiw-Ben Gurion w celu pozyskania informacji ułatwiających ataki rakietowe. Dzięki jego działaniom Palestyńczycy pozyskali listy pasażerów i lotów, włącznie z informacjami o typie samolotu, jego wadze i godzinach lądowań i odlotów. Tu dostęp miały zapewnić przechwycone dane logowania należące do Amerykanina, Jona Metricka Oydeh uzyskiwał też dostęp do nagrań z kamer IDF, policji oraz instytucji nadzorującej bezpieczeństwo drogowe, co pozwalało na śledzenie w czasie rzeczywistym położenia służb i cywilów i oczywiście było wykorzystywane do planowania ataków. Palestyńczycy mogli w czasie rzeczywistym obserwować obszary, na które kierowali swoje rakiety. Skąd w Oydehu takie zdolności? Jego ojciec miał sklep z elektroniką, a sam Oydeh określany jest jako inżynier elektroniki. W pewnym momencie miał być wysłany do Iranu na dodatkowe szkolenie, ale przeszkodziły w tym jakieś nieporozumienia w ramach Jihadu Islamskiego. Do czasu aresztowania Oydeh zajmował się naprawianiem i ulepszaniem sprzętu używanego przez Jihad Islamski. W przeszłości wspominaliśmy o tym, jak to Hamas włamał się do ponad pół miliona smartphonów mieszkańców Izraela i podobno wysyłał im wrogie SMSy. Dziś właściwie każdy konflikt ma swoją elektroniczno-informacyjną warstwę. Ilość i rodzaj przetwarzanych informacji oraz powszechne podpinanie systemów do internetu sprawia, że nawet “domorośli” włamywacze są w stanie pozyskać informacje cenne, z punktu widzenia działań zbrojnych. ,Marcin Maj