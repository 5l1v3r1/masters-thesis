Flashback – tak nazywa się kolejny przypadek złośliwego oprogramowania na system operacyjny od Apple. Infekcja Flashbackiem następuje po wejściu na odpowiednio spreparowaną stronę WWW. Malware stara się wykonać atak drive-by download przy wykorzystaniu dwóch exploitów na znane, stare luki w Javie. Jeśli jednak system ofiary nie jest na nie podatny, wygenerowany zostanie aplet z fałszywym certyfikatem (wystawionym na Apple). Jak widać, certyfikat dla złośliwego apletu pokazuje się jako niezaufany i infekcja dojdzie do skutku tylko jeśli ofiara zaakceptuje fałszywy certyfikat. Java nie jest domyślnie instalowana na systemach Mac OS X Lion (10.7). Jeśli korzystacie ze starszej wersji systemu (lub zainstalowaliście Javę samodzielnie) warto ją zaktualizować …a jeszcze lepiej rozważyć jej całkowite wyłączenie w przeglądarkach internetowych — w dzisiejszych czasach zapewne niewielu z Was potrzebuje Javy do szczęścia… ,vi.curry