W poprzednim artykule opisaliśmy wszystkie banalne błędy jakie popełnił DPR, administrator Silk Roadu, największego serwisu handlującego narkotykami w sieci TOR, od wczoraj zamkniętego przez FBI. W artykule wspomnieliśmy o zleceniu morderstwa — dziś kolejne dokumenty sądowe rzucają na ten wątek nowe światło. Zgubiło go zlecenie morderstwa? Wczoraj opisaliśmy jak DRP zlecał zabójstwo jednego z moderatów Silk Roadu, który miał go szantażować. Wspomnieliśmy, że DRP negocjując cenę stwierdził, że już raz kogoś kazał sprzątnąć za niższą cenę. Wszystko wskazuje na to, że ujawnione właśnie dokumenty zdradzają kulisy tego pierwszego zlecenia. Otóż jeden z moderatorów Silk Roadu zatrudnianych przez DPR skusił się na przyjęcie dostawy 1 kilograma kokainy o wartości 27 000 dolarów. Niestety sprzedającym był agent FBI, który już w 2012 marudził DRP, że chciałby sprzedawać duże ilości narkotyków, a kupcy na Silk Road kupują niewielkie ilości… DRP ustawił więc transakcję z jednym z moderatorów, który na jego nieszczęście miał uprawnienia administratorskie do serwisu Silk Road (a więc miał dostęp także do wiadomości DRP). Moderator zamówił narkotyki na swój domowy adres, a wkrótce po dostawie, która nastąpiła 17 stycznia, został zatrzymany przez funkcjonariuszy. Wtedy DPR skontaktował się ze sprzedawcą (czyli agentem FBI) i przestraszony tym, że moderator zaraz zacznie sypać, co może spowodować zagrożenie nie tylko dla Silk Road ale i sprzedawcy, zlecił jego pobicie …które później zmienił na egzekucję. Za mokrą robotę miał zapłacić 80 000 dolarów (pierwszą transzę w wysokości 40 000 dolarów przelał na konto agenta 4 lutego). 1 marca otrzymał zdjęcie pokazujące trupa moderatora, który był wcześniej torturowany. Jak sam napisał: Oczywiście zdjęcie było spreparowane. Podobnie zresztą jak narkotyki, które sprzedawał podstawiony agent — zawierały tylko taką dawkę kokainy aby była ona “wykrywalna”. Ross jak widać nie miał szczęścia do cyngli — pierwszy cel nie został sprzątnięty i wszystko wskazuje na to, że kolejne zlecenie wydane na moderatora “FriendlyChemist” także nie doszło do skutku (służby nie były w stanie potwierdzić morderstwa). Za oba zlecenia Ross jednak zapłacił… Powyższe dokumenty sugerują, że FBI mogło mieć dostęp do prywatnych wiadomości DRP na długo przed otrzymaniem obrazu dysku z zawartością serwisu. Być może to aresztowany (rzekomo zabity) moderator, który kupił kilogram kokainy zaczął sypać, przekazując FBI m.in. informacje na temat miejsca hostowania serwerów Silk Road? Jeśli tak było, to dlaczego do wyłaczenia Silk Roadu minęło aż pół roku? ,igH