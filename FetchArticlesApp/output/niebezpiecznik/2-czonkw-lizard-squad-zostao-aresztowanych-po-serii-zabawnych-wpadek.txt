Lizard Squad to nieformalna grupa, która od kilku miesięcy ddosuje serwery gier online. Głośno zrobiło się o nich jednak dopiero w te święta (por. Nie będę grał w grę). Najpierw zablokowali serwery Sony PlayStation Network, a potem Xbox Live. To powodowało, że wiele osób, które pod choinką znalazły konsole do gier, nie było w stanie z nich skorzystać. Oprócz serwerów gier, Lizard Squad zaatakował także sieć Tora, serwery Battle.net Blizzarda, EA Online i popularny wśród graczy serwis Twitch.tv. Serwery gier nie działają W tym roku konsola pod choinkę to nie był najlepszy pomysł. Na szczęście, z opresji wszystkich graczy wybawił Kim Dotcom, który przekupił atakujących z grupy Lizard Squad voucherami o wartości 300 000 dolarów do serwisu Mega.co.nz (a przy okazji zrobił niezłego PR stunta — zapewne ze względu na zbliżającą się premierę Mega Chatu, w pełni szyfrowanego online’owego komunikatora w przeglądarce). Zmiana celu; z serwerów gier na serwery Tora Zaraz po zaprzestaniu ataków na serwery gier, Lizard Squad za cel obrał sieć Tor. …ale i tu im nie wyszło. Lizard Squad próbował ataku Sybil, czyli zwiększenia szans na to, że zarówno węzeł wejściowy, pośredni jak i końcowy będzie znajdował się w ich rękach, co umożliwi podsłuch ruchu i identyfikację użytkowników sieci Tor. W tym celu, członkowie grupy wystawili tysiące fałszywych serwerów Tora: pomimo odpalenia 3000 węzłów, prawdopodobieństwo przejścia przez węzły należące do Lizard Squad było stosunkowo małe: Obecnie po fałszywych serwerach Lizard Squadu nie ma już śladu. Bęcki od Anonimowych Działania Lizard Squad wkurzyły inną nieformalną grupę — Anonimowych. Anonimowi wytłumaczyli, że ludzie potrzebują Tora …i zaczęli hackować członków Lizard Squadu (Lizard Squad twierdzi, że screenshoty z rozmów z nimi są fałszywe): …i seria wpadek Kim są ludzie, a raczej nastolatkowie stojący za Lizard Squad? Tu trochę światła rzuca Brian Krebs, który informuje, że grupa wyrosła z forum Darkode.com (świetna historia tego forum opisana jest tutaj) a obecnie rozwija projekt lizardstresser.su, który jest niczym innym jak usługą DDoS-a na żądanie (tzw. stresserem/booterem) — dostęp do narzędzia sprzedawany jest już od 6 dolarów. Jednak podczas tworzenia stressera, grupa popełniła kilka błędów. Niepoprawnie ukryli swój adres IP (choć stoją za CloudFlarem, to hostują stronę na 217.71.50.57; a powiązany z nią chat na 5.38.89.132, co odpowiada adresowi IP serwera Darkcode. Wystarczyło zrobić żądanie z nagłówkiem Host: ustawionym na domenę Lizard Squadu do serwera Darkcode, aby odpowiedział stroną “jaszczurek”) Zerżnęli kod kiepsko napisanego przez inną grupę stressera, dzięki czemu za pomocą błędu programistycznego można było pobrać bazę danych ich klientów. Pierwsze konta zazwyczaj należą do administratorów — i tu wyskoczył niejaki antichrist pokrywający się z użytkownikiem forum Darkcode, który od dawna trudni się sprzedażą DDoS-ów. Dowód na kradzież? Ukradli nawet robots.txt, w którym znajduje się zapis sitemap: http://www.titaniumstresser.net/sitemap.xml Reverse lookup na adresie e-mail użytym do rejestracji domeny stressera demaskuje właściciela i pokazuje, że ta sama osoba (najprawdopodobniej abdilo) zarejestrowała także szereg innych “podejrzanych” domen. Dodatkowo, dwóch z członków Lizard Squadu …udzieliło wywiadu BBC: Po głosie można dojść do tego, że jednym z nich jest Vinnie Omari, z którym niedawno wywiad zrobiła także stacja Sky News (tylko że tam widać także twarz…): Ciekawe są też prywatne nagrania Vinniego na YouTube oraz post Vinniego na forum hackerskim, w którym informuje, że wszedł w posiadanie voucherów do serwisu Mega i zastanawia się, czy zgodnie z regulaminem może je tu sprzedawać… Żeby nie było, chodzi o dokładnie 3000 voucherów ;) Drugi z udzielających BBC wywiadu członków Lizard Squadu …też dał wywiad przed kamerą. Podaje pseudonim “Ryan”, po którym “community” dochodzi do tego, iż jest to Julius Kivimäki, Fin, uzywający także ksywek: “Zee,” “Zeekill” i “Ry|an”. Co ciekawe, Ryan, 16-latek, był już raz aresztowany, w październiku 2013 za botnet i 3000 numerów skradzionych kart kredytowych. Nota bene, Brian postawił też zarzuty kilku firmom, takim jak m.in. Adobe czy Sony oraz Cisco, że ich serwery były używane przez Lizard Squad do ataków na jego stronę. Firmy zaprotestowały i Brian usunął ich nazwy ze swojego artykuły, informując, że mógł mylnie zaliczyć prawdziwy ruch z tych firm do ataków DDoS wykonywanych przez Lizard Squad na jego stronę Aresztowanie 2 członków Lizard Squadu Po tej serii porażek nie mogło nastąpić nic innego niż odwiedziny policji… Najpierw, 31 grudnia, aresztowano Vinniego, który został zwolniony za kaucją. Policja zabrała mu wszystkie elektroniczne gadżety i zapewne jeśli ich oględziny coś wykażą, Vinnie czeka proces. Na razie nie postawiono mu żadnych zarzutów, ale z policyjnych dokumentów można wyczytać, o co się go podejrzewa: W środę fińska policja aresztowano Ryana. Ten ciągle siedzi — nie został zwolniony za kaucją. Wygląda jednak na to, że to nie koniec “łapanki”. Są kolejni członkowie Lizard Squad, którzy chętnie udzielają się w mediach. Z ich wypowiedzi wywnioskujcie ich wiek: PS. Policja mia dość ułatwione zadanie. Od połowy grudnia w internecie istnieje strona http://www.lizardsquad.info/, która dość precyzyjnie zdoksowała część z członków grupy Lizard Squad… ,vi.curry