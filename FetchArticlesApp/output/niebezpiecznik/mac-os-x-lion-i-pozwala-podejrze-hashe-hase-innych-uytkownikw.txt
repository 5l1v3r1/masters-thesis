Okazuje się, że w najnowszym systemie Apple użytkownicy bez praw roota są w stanie podejrzeć hashe haseł innych użytkowników. dscl – zmiana hasła w OS X Za błąd odpowiedzialne są zmiany wprowadzone do procedury uwierzytelniania Directory Service. Zazwyczaj hashe haseł trzymane są w plikach shadow, do których dostęp mają tylko użytkownicy z prawami administratorów. Okazuje się jednak, że przy pomocy narzędzia dscl można odczytać hashe innych użytkowników w systemie nie posiadając uprawnienień roota. dscl localhost -read /Search/Users/nazwauzytkownika Jeśli atakującemu uda się zdobyć hash użytkownika, może on poznać jego hasło przypuszczając atak słownikowy (bruteforce). Patrick Dunstan, który natknął się na błąd w Directory Service napisał pythonowy skrypt do łamania hashy charakterystycznych dla OS X. Błąd dotyczy każdego użytkownika OS X Liona Podkreślmy, że podatność na atak wbrew pozorom nie dotyczy tylko systemów, na których znajduje się więcej niż jedno konto użytkownika. Za pomocą narzędzia dscl można bowiem także zmienić hasło aktualnemu użytkownikowi na dowolne inne — nie jesteśmy proszeni o podanie starego hasła. dscl localhost -passwd /Search/Users/nazwauzytkownika Wyobraźmy sobie teraz, że ściągamy aplikację, która w tle odpala powyższe polecenie, zmieniając nasze hasło na inne, nieznane. Czyżby czekała nas kolejna fala ransomware na Mac OS X? ,vi.curry