Informowaliśmy już na łamach Niebezpiecznika o różnych zmyślnych urządzeniach do łapania kierowców. Były inteligentne systemy OCR-ujące tablice rejestracyjne wrocławskich kierowców i następnie pokazujące im dedykowne ostrzeżenia. Był także małoprzemyślany fotoradar straży miejskiej, na którym naklejono jego adres IP wraz z loginem i hasłem, co pozwalało na kasowanie wykonanych przez urządzenie zdjęć, zanim powędrują na serwer i zmienią się w mandat. Ale to co podesłał nam Szymon, wprawiło nas w osłupienie. Oto krowa-fotoradar: Takie fotoradary spotykają kierowcy przy drogach w Szwajcarii… Trzeba przyznać, że są nieźle zamaskowane. Zastanawiamy się tylko, czy krowy faktycznie podnoszą bezpieczeństwo — przecież jeśli komuś taka krowa “błyśnie”, to raczej na pewno zatrzyma się na poboczu i pobiegnie ją fotografować. A to, na wąskich, krętych szwajcarskich drogach może nie być najlepszym pomysłem… ,igH