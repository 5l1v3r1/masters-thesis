Badacze z Izraela informują, że platforma Knox, obecna na telefonach Samsunga i mająca gwarantować wysokie standardy bezpieczeństwa posiada lukę w zabezpieczeniach. Błąd ma umożliwiać monitorowanie e-maili użytkownika oraz pozwalać na przechwytywanie jego komunikacji. Samsung nie do końca zgadza się z badaczami… Czym jest Knox? Knox to osobne, zaufane środowisko, które ma zapewniać maksimum bezpieczeństwa i prywatności danym użytkownika i być odpowiedzią na coraz powszechniejszy nurt BYOD. Przeznaczone na Androida i służące do separacji czynności “prywatnych” od “służbowych” na tym samym telefonie. Knox jest domyślnie instalowany na Samsungu Note 3, ale użytkownicy innych smartphone’ów w tym Galaxy S4 mogą go zainstalować wraz z Androidem 4.3 Samsung Premium Suite Upgrade. Platforma przechodzi właśnie certyfikację Ministerstwa Obrony USA i ma być domyślnie stosowana m.in. w Pentagonie. Izraelscy badacze twierdzą, że udało im się znaleźć sposób na ominięcie zabezpieczeń Knoxa, dzięki czemu z poziomu “niezaufanego” systemu, po nakłonieniu użytkownika do zainstalowania odpowiedniej, z pozoru niewinnej aplkacji, mogą monitorować całą komunikację telefonu — także tę, która jest inicjowana w Knoksie. Samsung twierdzi, że zarzuty badaczy nie są do końca poprawne. Informuje, że “firmy zazwyczaj instalują na telefonach pracowników dodatkowe oprogramowanie które zapobiegłoby temu atakowi”. Dodatkowo, przedstawiciel Samsunga w wywiadzie dla WSJ zasugerował, że odkrycie Izraelczyków dotyczy tak naprawdę już znanej podatności. Niestety, ani badacze ani Samsung nie ujawniają na czym dokładnie miałaby polegać podatność. Czyżby chodziło o zwykły sniffing na interfejsie, na który “instalowaną zazwyczaj ochroną” miałoby być szyfrowanie występujące pod postacią VPN-a? PS. Rzecznik prasowy Samsunga na Polskę przesłał nam następujące oświadczenie: Odpowiedź rzecznika zdaje się potwierdzać naszą hipotezę, że atakiem miałby być “sniffing”. ,igH