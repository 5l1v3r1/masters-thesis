Zdzisław Dyrma, tak jak zapowiadał, wskrzesił PBM czyli Polish Black Market (dawniej: Polish Board & Market) — jedno z pierwszych polskich “podziemnych” forów w sieci .onion. Nowootwarty PBM posiada historię sprzed jego “zniknięcia” (urwaną 23 tygodnia roku 2013). A ponieważ po sieci krążyły pogłoski o sprzedaży bazy użytkowników, wasze konto być może niebawem nie będzie wasze :) Serwis PBM, w przeciwieństwie do ToRepublic, pozwala na rejestrację każdemu. Dalej niejasne są także okoliczności w jakich zniknęło forum. Kilka osób podających się za starszyznę starego PBM informowało w komentarzach pod tym artykułem, że Zdzisiek miał przyjąć za usunięcie forum pieniądze od rodziców Kornelii, sprofilowanej nastolatki, której nagie zdjęcia ukazały się na forum (wrzucone przez niejakiego Gruzina). PS. News publikujemy o 16:00 — godzinie, którą Zdzisław wyznaczył jako embargo czasowe dla tej wiadomości. ,vi.curry