W policyjnych samochodach znajduje się sporo elektroniki, która czasem łączy się z centralą. W niektórych przypadkach można przejąć kontrolę nad wyposażeniem radiowozu poprzez internet — wystarczy znać odpowiedni adres IP. Zhackowany samochód policji Kevin Finisterre opisuje, jak udało mu się przez interent przejąć kontrolę nad wyposażeniem amerykańskiego radiowozu. Kevin nie tylko uzyskał dostęp “na żywo” do kamer w policyjnym pojeździe, ale mógł również skasować ich nagrania z dysku. Kevin został zatrudniony jako pentester w miejskiej policji. Swoją pracę rozpoczął od skanowania podanych przez policję adresów IP i w ten sposób znalazł coś, co wyglądało na starą wersję Linuksa. Jak się później okazało, był to router w radiowozie, do którego podpięte były takie urządzenia jak kamery i rejestratory DVR. Router w pojeździe policji komunikuje się z centralą przy wykorzystaniu sieci telefonii komórkowej i ze względu na konfigurację port-forwardingu przyjmował połączenia po protokole telnet bez hasła. Niestety, przy pomocy telnetu wiele nie dało się zrobić, więc Kevin spróbował FTP — domyślne, znalezione w instrukcji obsługi hasło zadziałało, dzięki czemu pentester przejrzał zawartość serwera FTP z DVR w radiowozie, na którym trzymane były nagrania z kamer. Nagrania te można było kasować — wymarzona sytuacja dla pirata drogowego, który nie zgadza się z wysokością mandatu ;) Historia Kevina nie jest czymś szczególnym. Jeśli coś ma kamerę, to przejmując nad tym czymś kontrolę mamy także dostęp do kamery — por. Zdalne wykradanie zdjęć z kamerek w laptopach. Skanując publicznie dostępne adresy IP można trafić na wiele innych ciekawych urządzeń, np. miejskie kamery monitoringu, zainstalowane na skrzyżowaniach — mało osób o tym wie, ale one też wykorzystują połączenia GPRS do kontaktu z centralą… ,Mr. Niebezpieczny