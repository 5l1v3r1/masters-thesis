Niektórzy, pomimo korzystania z Bitcoinów zupełnie nie rozumieją, na czym od strony technicznej opiera się ta waluta. To otwiera pole do popisu wszelkiej maści trolom, ale również wystawia niedoświadczonych posiadaczy Bitcoinów na pewne ryzyko — boleśnie przekonali się o tym dziennikarze telewizyjni Bloomgerga… Pokazał klucz prywatny na wizji W trakcie programu telewizyjnego, dwójka dziennikarzy została obdarowana Bitcoinami o stosunkowo niewielkiej wartości 20 dolarów. Bitcoiny przekazano nie w formie elektronicznej transakcji, a poprzez “bon podarunkowy” będący wydrukiem zakodowanego w postaci QR kodu klucza prywatnego. (a klucz prywatny to wszystko, co trzeba znać aby przejąć czyjeś środki). Pechowo dla dziennikarza, operator kamery zrobił 10 sekundowy najazd na certyfikat zawierający kod QR w jakości HD, z czego, pękając ze śmiechu, szybko skorzystał niejaki milkywaymasta. Ukradł on Bitcoiny z bonu podarunkowego, jednak jak sam twierdzi, zwróci je, bo chciał tylko zademonstrować lekkomyślność dziennikarzy. O tym, jak spostrzegawczy są telewidzowie przekonało się, oprócz premiera Donalda Tuska, także Lotnicze Pogotowie Ratunkowe, którego hasło zostało pokazane w wydaniu Wiadomości TVP. Wszystkich posiadaczy Bitcoinów, zwłaszcza tych migrujących je do tzw. offline-walletów, jeszcze raz zachęcamy do przyswojenia tego (lub tego) opisu istoty tej sieci P2P oraz podstaw kryptografii asymetrycznej. ,igH