Nawigacje samochodowe TomTom zbierają dane na temat czasu przejazdu i wysyłają je na serwery producenta. Okazuje się, że dane te właśnie kupiła duńska policja, która na ich podstawie wybiera miejsca pod fotoradary… Sprytne! Nawigacje TomTom, GPS i policja Nawigacje TomTom zbierają dane na temat czasu jazdy głównie po to, aby wiedzieć gdzie tworzą się korki i móc wyznaczyć odpowiedni objazd. Firma przyznała jednak, że dodatkowo sprzedaje te dane miejskim urzędnikom, aby wiedzieli które skrzyżowania wymagają przebudowy z racji korków. Okazuje się jednak, że zbierane przez kierowców przy pomocy samochodowych GPS-ów dane są również wykorzystywane przez policję. Funkcjonariusze drogówki na ich podstawie widzą, gdzie kierowcy zazwyczaj przekraczają prędkość …i ustawiają tam fotoradary. Na szczęście, jak mówi prezes TomToma, użytkownik jest pytany przy pierwszym uruchomieniu nawigacji, czy chce wysyłać “informacje diagnostyczne”, a same dane o prędkości są zbierane anonimowo — więc nie ma mowy o mandatach na podstawie logów z GPS-a ;) TomTom i policja to gra w kotka i myszkę. Nowe fotoradary zapewne szybko zostaną naniesione na mapy TomToma i kierowcy wrócą do punktu wyjścia… A na marginesie, niech żyje crowdsourcing! Kolejny raz praca, którą “nieświadomie” i “przy okazji” wykonują ludzie, obraca się przeciwko nim (ich prywatności?). Porównajcie tę historię z artykułem pt. iPhone zapisuje, gdzie byłeś. źródło ,igH