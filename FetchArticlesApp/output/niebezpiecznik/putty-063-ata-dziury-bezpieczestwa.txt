Dziś, po prawie dwóch latach wyszła kolejna wersja popularnego klienta SSH, PuTTY (0.63). Jego autor, Simon Tatham zachęca do szybkiej aktualizacji, ponieważ zawiera ona łatki usuwające błędy bezpieczeństwa występujące w starszych wersjach PuTTy. PuTTY 0.63 Wersja 0.63 PuTTy’ego usuwa przede wszystkim poważny błąd, który umożliwiał “złośliwemu” serwerowi SSH-2 spowodowanie crasha PuTTY poprzez przesłanie odpowiednio spreparowanego komunikatu. Co prawda nie ma żadnych dowodów na to, że złośliwy serwer SSH ma na skutek tego błędu możliwość przejęcia kontroli nad komputerem klienta, ale — jak pisze sam Simon — nie ma także 100% pewności, że nie da się tego zrobić. Co gorsza, podatność w PuTTY może zostać wykorzystana przez złośliwy serwer przed rozpoczęciem procedury weryfikacji klucza, co oznacza, że błąd można wykorzystać nawet jeśli łączymy się do potencjalnie zaufanych serwerów SSH (oczywiście atakujący musi tu zespoofować serwer — ale na skutek błędu możemy nie zdążyć się dowiedzieć, że próbowaliśmy się połączyć do serwera, który przedstawia się złym kluczem). Kolejną poprawką jest lepsze zarządzanie danymi klucza prywatnego, który jak się okazało po wykorzystaniu do uwierzytelnienia nie był usuwany z pamięci, co pozwalało innym procesom na jego odczyt po podpięciu się do pamięci PuTTY. Pełną listę poprawek w najnowszej wersji znajdziecie tutaj. A PuTTY, jak zwykle do pobrania stąd. ,igH