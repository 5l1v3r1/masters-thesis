Właśnie upłynęły 3 miesiące, od zgłoszenia błędu typu SQL injection w BIP-ie Kancelarii Prezesa Rady Ministrów. Do dziś nie otrzymaliśmy odpowiedzi od rzecznika KPRM, a ponieważ błąd został już załatany, postanowiliśmy, że opiszemy sprawę. SQL injection Podatność w parametrze artykul w serwisie http://bip.kprm.gov.pl/ znalazł redeemer, jeden z naszych czytelników. 4 lipca 2011 roku przeslaliśmy informację o błędzie oraz prośbę o komentarz do KPRM i do dzisiejszego dnia, pomimo ponownej prośby o kontakt, nie otrzymaliśmy na nią odpowiedzi. O błędzie jednocześnie poinformowaliśmy także rządowy CERT, który potwierdził istnienie podatności i poinformował o jej załataniu. Nieoficjalnie dowiedzieliśmy się także, że na stronie występowały inne błędy. Powyższy post to początek serii publikacji informacji o błędach, zgłoszonych do różnych instytucji, i ich rzecznikach, którzy zamiast dialogu wybrali milczenie. ,igH