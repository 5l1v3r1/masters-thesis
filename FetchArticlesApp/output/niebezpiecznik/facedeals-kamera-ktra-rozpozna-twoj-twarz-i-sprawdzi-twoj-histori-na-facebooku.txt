Rozpoznawanie twarzy to nie nowość. Facebook to nie nowość. Kamery w sklepach to też nie nowość. A gdyby tak połączyć wszystkie trzy elementy? Facedeals Facedeals to projekt, którego celem jest wychwycenie wśród klientów danego lokalu użytkowników mających konta na Facebooku. Kamera montowana przed wejściem rozpoznaje twarz klienta i profiluje go poprzez Facebooka. Dzięki temu, klient wchodząc do sklepu może albo automatycznie się do niego “zacheckingować” na swoim Facebooku, albo otrzyma SMS-em informacje o przygotowanej specjalnie dla niego promocji (“Z twojego konta na Facebooku wynika, że lubisz frytki. W tym lokalu mamy pyszne frytki, a ty możesz je kupić za 10% taniej!“). I teraz najlepsze… to już działa. Na pokładzie Arduino oraz Raspberry Pi posklejane Pythonem i API Facebooka. Obecnie prowadzone są testy, a oto jak całość wygląda w praktyce: via Kuras. Myślisz sobie co z prywatnością? Bez obaw, aby skorzystać z Facedeals, trzeba najpierw skojarzyć odpowiednią aplikację ze kontem na Facebooku. Warto jednak zastanowić się na chwilę, czy taki system rzeczywiście musi pytać o zgodę użytkownika? Przecież kamery są wszędzie, rozpoznawanie twarzy to nie nowość, a w internecie na pewno znajdzie się kilka twoich publicznie dostępnych zdjęć, prawda? Może nawet już teraz ktoś je zbiera i uczy algorytmy do rozpoznawania twarzy… Na szczęście, algorytmy do rozpoznawania twarzy mają jeszcze sporo słabości — np. nie radzą sobie z czarnoskórymi osobnikami, albo dają się oszukiwać przez proste triki typu zdjęcie. Z kolei sam sprzęt, czyli kamery CCTV też posiadają swoje słabości, co umożliwi nam pozostanie “anonimowym” w prawie każdej sytuacji. Facedeals jest świetne, lubię to! jest straszne, zakop Zobacz wyniki ankiety ,vi.curry