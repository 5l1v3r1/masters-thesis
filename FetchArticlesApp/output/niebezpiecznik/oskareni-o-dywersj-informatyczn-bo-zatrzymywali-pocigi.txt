Trójka Warszawiaków stanęła przed sądem, oskarżona o “dywersję informatyczną”. Zatrzymywali pociągi na trasie Warszawa-Łódź. RADIO STOP Jak informuje GW, oskarżeni to były maszynista warszawskiego metra, 34-letni Marcin Sz. oraz 29-letni Adam G. i 34-letni Michał Rz. Oskarżonym o “dywersję informatyczną” grozi do 8 lat więzienia. Rozprawa toczy się za zamkniętymi drzwiami, bo są obawy, że ujawnione zostaną tajemnice funkcjonowania kolei, co wg sądu może zaszkodzić Państwu. Zakładamy, że w skład owych “tajemnic” wchodzą szczegóły techniczne sygnału RADIO STOP. Przypomnijmy, że sygnał RADIO STOP powoduje automatyczne zatrzymanie pociągu. Korzysta się z niego w przypadku wykrycia usterki zagrażającej bezpieczeństwu ruchu kolejowego. O zatrzymywaniu pociągów przy pomocy sygnału RADIO STOP pisaliśmy już w lipcu rok temu. Wcześniej informowaliśmy także o nastolatku, który pilotem własnej konstrukcji przestawiał tramwajowe zwrotnice. Podesłał Borys, dzięki! P.S. Jeden z Warszawiaków ponoć nawet postował swoje wyczyny na YouTube. Jeśli ktoś namierzy taki film, dostanie taki stolik pod laptopa do łóżka. P.P.S za pomocą sygnałów radiowych sterowanych w Polsce jest jeszcze kilka innych urządzeń o dość sporym znaczeniu dla życia Polaków. ,Mr. Niebezpieczny