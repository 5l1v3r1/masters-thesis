Oto historie dwóch serwisów, które zostały “zaatakowane” przez pracowników Google. Mocality z Kenii Niedawno ktoś z adresów IP należących do Google crawlował bazę danych firmy Mocality i dzwonił do jej klientów z propozycją konkurencyjnych, płatnych usług, kłamiąc przy okazji, że Google współpracuje z Mocality. Mocality zastawiło pułapkę, podstawiając użytkownikowi korzystającemu z Googlowych adresów IP fałszywe telefony. Rozmowy pełne kłamstw zostały nagrane. Google przeprosiło. Open Street Map Teraz ktoś z adresów IP Google “wandalizuje” projekt Open Street Map, zmieniając np. ulice na jednokierunkowe (w złą stronę, oczywiście — wredne!). Google bada sprawę, ale nawet osoby stojące za Open Street Map zdają się mieć różne zdania na temat “wandalizmu”. Dodatkowo, rozpatrując zarzuty Open Street Map trzeba wziąć poprawkę na to, ze jeden z członków zarządu stoi za Bing Maps — jest szansa, że ktoś chce się wypromować na wpadce z Mocality. W obu przypadkach, poszkodowani wspominają o oddziale Google w Indiach… Wydawało nam się, że pracownicy Google są sprytniejsi i potrafią korzystać z VPN-ów do sabotowania konkurencji ;) Chyba szykuje się czystka w indyjskim oddziale, najprawdopodobniej ktoś nie przyłożył się do rekrutacji moralnie nienagannych pracowników, bo nie chce się nam wierzyć, że opisane powyżej działania zostały oficjalnie zaakceptowane przez managerów Google. ,vi.curry