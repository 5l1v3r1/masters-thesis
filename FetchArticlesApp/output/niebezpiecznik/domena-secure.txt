Są plany, aby stworzyć nową domenę najwyższego poziomu (TLD), domenę o nazwie .secure. Serwisy znajdujące się w tej domenie będą musiały spełnić rygorystyczne wymagania odnośnie bezpieczeństwa. .secure Propozycję rejestracji domeny .secure przedstawiła firma Artemis należąca do NCC Group. Idea przyświecająca domenie .secure to stworzenie przestrzeni dla usług, w których bezpieczeństwo przetwarzania danych jest priorytetem (np. branża finansowa). .secure na końcu domeny ma świadczyć o wysokim bezpieczeństwie połączenia i ewentualnych transakcji dokonywanych w internecie. I tak, każdy z serwerów umieszczonych w domenie .secure będzie musiał: wymuszać i wspierać połączenia HTTPS (TLS/SSL) podpisywać strefy DNS (DNSSEC) wspierać DKIM i TLS dla protokołu SMTP przejść przez proces ręcznej weryfikacji autentyczności (przy rejestracji) przejść regularne skany pod kątem obecności malware’u/phishingu Ponoć ludzie stojący za domeną .secure mają rozwiązać problem cybersquattingu, phishingu i nie dopuszczać do rejestracji domen ze słowem “bank” jeśli firma z bankiem nie ma nic wspólnego. Niestety, rejestracja domeny .secure nie rozwiąże problemów z bezpieczeństwem webaplikacji (dodanie .secure nie wyeliminuje przecież automagicznie podatności typu SQL injection czy np. XSS-ów). Co o tym sądzicie? Marketing bullshit czy pomysł wart zaakceptowania przez ICANN? ,vi.curry