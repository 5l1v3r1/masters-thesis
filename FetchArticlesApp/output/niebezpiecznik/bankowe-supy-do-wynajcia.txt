Ciekawe rzeczy można znaleźć w rosyjskim internecie… Otóż, na jednym z wchodnich for dyskusyjnych oferowana jest usługa umożliwiająca wynajem (!) słupów do pomocy przy czyszczeniu kont bankowych i w wyłudzeniach zwrotów podatkowych. Piękna grafika reklamowa poniżej. Teraz komputerowi złodzieje kart kredytowych mogą mieć pewność, że zawsze znajdą chętnego na podszycie się pod klienta i odebranie gotówki z banku lub też dowolnego przedmiotu kupionego online lewą kartą z siedziby sklepu. Przede wszystkim jednak, internetowi rabusie mają pewność, że słup ich nie okradnie z ukradzionej gotówki (tak, tak — jest na to gwarancja!). Prowizja usługi udostępniającej słupów to ok. 40% od transakcji — można rzec: rozbój w rozboju! Aha, słupami można zarządzać przez internet. Z reguły są to studenci z Europy Środkowo-Wschodniej przebywający w USA na wizach J1. Dziennie siatka słupów generuje obrót w wysokości od 30-100 tys. dolarów. P.S. Słupy w kontekście bankowości zazwyczaj nazywa się mułami. ,vi.curry