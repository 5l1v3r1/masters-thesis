Takie ostrzeżenie jak poniżej mają szansę zobaczyć tylko osoby, które… no właśnie — które nie wiadomo co. Ale chyba chodzi o dysydentów, bo w pojawiającym się komunikacie widać ostrzeżenie przed potencjalnym atakiem ze strony sił sponsorowanych przez rząd (ang. state sponsored). GMail mówi, będziesz atakowany Google przedstawiło nowy mechanizm ostrzegania przed potencjalnymi atakami na swoim blogu. Wyjaśnino, jak komunikat ostrzeżenia będzie wyglądał, ale nie wyjaśniono na jakiej podstawie będzie się on pojawiał: Pojawienie się powyższego komunikatu nie oznacza, że skrzynka została zaatakowana i ktoś już do niej uzyskał nieautoryzowany dostęp. Ostrzeżenie ma zachęcać do zwiększenia ochrony swojego konta (np. poprzez ustawienie dwuskładnikowego uwierzytelnienia). Na marginesie, to kto miał dostęp do naszego konta można sprawdzić na samym dole GMaila — klikając w link “Details“. Naszym oczom powinna się wtedy ukazać lista adresów IP i sposobów dostępu do naszego konta w ciągu ostatnich kilku dni/godzin. ,Piotr Konieczny