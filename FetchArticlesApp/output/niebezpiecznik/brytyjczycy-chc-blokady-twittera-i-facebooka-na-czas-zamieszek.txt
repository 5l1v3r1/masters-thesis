Premier Wielkiej Brytanii wpadł na “genialny” pomysł: skoro internet i serwisy społecznościowe tak ułatwiają młodym ludziom organizowanie zamieszek, zablokujmy do nich dostęp, kiedy na ulicach trwają zamieszki. Pomysł premiera popiera 38% Brytyjczyków. Kontrola internetu for the greater good Jak to pięknie powiedział David Cameron: Ta propozycja miałaby nawet sens, pod warunkiem, że dostęp zostanie zablokowany tylko i wyłącznie konkretnym, patologicznym jednostkom (i nie tylko do Twittera i Facebooka). Ale z drugiej strony, doskonale wiemy, co znaczy oddać w ręce rządu Wielkiej Brytanii narzędzie do cenzury internetu — prędzej czy później wykorzystają je do swoich ukrytych innych celów (por. Miał być bat na pedofilów, jest bat na internautów). Premier jest niedoinformowany? Z oświadczeniem premiera Wielkiej Brytanii jest tylko jeden, ale podstawowy, problem: młodzi Brytyjczycy (w przeciwieństwie do Egipcjan) do organizacji zamieszek wykorzystali nie Facebooka czy Twittera a niepubliczne BBM-y w sieci BlackBerry, które z internetem nie mają niczego wspólnego. Nota bene, producent telefonów już zgodził się na współpracę z policją… Na koniec zacytuję słowa kolegi, z którym razem studiowaliśmy: Only in England can youths organize riots on blackberry phones worth hundreds of pounds while claiming they are poverty-stricken. Jeśli Wielka Brytania odetnie obywatelom dostęp do Twitterów i Facebooków w trakcie zamieszek, to jestem pewien, że na ulice wyjdą też iPhoniarze i Androidowcy. Wyjdą wszyscy internauci — bo ileż można wytrzymać oglądając zdjęcia kotków z lokalnego cache’u? ,Piotr Konieczny