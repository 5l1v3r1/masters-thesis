Równowartość około 800 tys. złotych wykradziono w bitcoinach z giełdy Bitfloor, która na skutek ataku została czasowo wyłaczona. Bitfloor.com hacked Atakujący wykradł 24 000 BTC włamując się na jeden z serwerów należących do Bitfloor.com i uzyskując dostęp do niezaszyfrowanego pliku portfela. Roman Shtylman, właściciel Bitfloora zaapelował o pomoc, wyjasniając jednocześnie, że w trakcie ataku nie stracono bazy danych, a zatem dokładnie wiadomo kto i ile bitcoinów posiadał przed ich wytransferowaniem przez złodzieja. Trzeba je tylko odzyskać… użytkownicy próbują, ale to nie będzie łatwe; waluta Bitcoin uznawana jest za “anonimową”. Bitfloor to nie pierwsza giełda, która na skutek luk w zabezpieczeniach padła ofiarą ataku. W maju tego roku zhackowano Bitcoinicę (po raz kolejny) i wykradziono bitcoiny na łączną wartość ok. 100 tys. dolarów. Z kolei w lipcu zeszłego roku, na skutek błędu administratora Bitomat.pl, wszystkie bitcoiny stracili Polacy korzystający z tego wirtualnego kantoru. Wszystkie faile waluty bitcoin zostały opisane w tym wątku — mocno pasjonująca lektura, szczerze polecamy. Jak na razie, okazuje się więc, że problemem wirtualnej waluty jest przede wszystkim niekompetencja właścicieli serwisów-kantorów umożliwiających wymianę bitcoinów na prawdziwe pieniądze. Tu widoczna jest przepaść pomiędzy giełdą bitcoinową a prawdziwą. Tą drugą nie zarządzają nastolatkowie administrujący VPS-ami w chwilach wolnych od odrabiania pracy domowej… ,vi.curry