Protonmail to rozwijana przez pracowników CERN usługa skupiająca się na bezpieczeństwie i prywatności poczty, mająca niejako zastąpić Lavabit — serwis, który został zamknięty głównie z tego powodu, że korzystał z niego Edward Snowden. Protonmail, który zbiera fundusze na rozwój projektu, ale został dziś zablokowany przez PayPala, tracąc 275 000 USD. Powód? Usługi związane z szyfrowaniem muszą ponoć mieć pozwolenie rządu. Jakiego? Nie wiadomo — ProtonMail trzyma swoje serwery w Szwajcarii poza jurysdykcją USA. Protonmaila można więc finansować bitcoinami. Na pohybel! Protonmail ma szyfrować korespondencję już w przeglądarce użytkownika (ale nie jak End-to-end od Google, czyli nie za pomocą rozszerzenia). Składowane na serwerach ProtonMail dane są dodatkowo zaszyfrowane i nawet po zajęciu serwera przez służby, nie będą dla nich użyteczne. Ponadto, usługa pocztowa pozwala na skasowanie (odwołanie) wysłanej już wiadomości dla innego użytkownika Protonmaila, co dodatkowo podnosi prywatność korespondencji. ,igH