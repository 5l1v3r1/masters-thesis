Kiedy kilka lat temu, zarówno Indie jak i Australia zadecydowały o zakazie wykorzystywania sprzętu marki Huawei do budowy własnych sieci rządowych, na ten ruch zdecydowały się z obawy przed chińskimi backdoorami. Najnowsze doniesienia pokazują jednak, że nie tylko Chińczycy znali urządzenia Huawei na wylot… Operacja “Shotgiant” Na początku warto podkreślić, że USA do Huawei było od dawna nastawione dość sceptycznie. Amerykanie zablokowali zakup firmy 3COM przez Huawei w 2008 roku, następnie w 2012 roku wielokrotnie oskarżali Chińczyków o umieszczanie backdoorów w firmware swoich urządzeń oraz przekonały kilka banków do ograniczenia użycia sprzętu Huawei. Obawy po części wynikały z tego, że twórca Huawei to były inżynier chińskiego wojska, które jest podejrzane o nadzorowanie m.in. operacji APT1. Ujawnione wczoraj przez New York Times tajne materiały amerykańskiej agencji wywiadowczej NSA sugerują, że sceptycyzm Amerykanów mógł wynikać z dowodów jakie zebrali w ramach operacji o kryptonimie “Shotgiant”. Co NSA wykradło z serwerów Huawei? Jak wynika z ujawnionych materiałów, celem NSA było nie tylko upewnienie się, że Huawei, zgodnie z wielokrotnymi deklaracjami jego zarządu, nie ma powiązań z chińskim rządem. Amerykanie próbowali znaleźć błędy w oprogramowaniu Huawei, które mogliby wykorzystać przeciw firmom “wrogich” krajów, które zdecydowałyby się na użycie chińskiego sprzętu do zarządzania swoimi sieciami teleinformatycznymi. I chyba im się to udało… Nie tylko New York Times, ale również Der Spiegel potwierdzają, że pracownicy NSA włamali się do sieci Huawei i z umieszczonych w niej serwerów pobrali listę 1400 klientów Huawei oraz m.in. materiały szkoleniowe przeznaczone dla inzynierów i administartorów sprzętu sieciowego Huawei. I w zasadzie niczego więcej się nie dowiemy w tej sprawie, ponieważ redakcja New York Times, na prośbę administracji Obamy zdecydowała się nie ujawniać więcej informacji w sprawie tej opracji NSA. Chiny atakują USA, USA atakuje Chiny Nie ulega wątpliwości, że Chińczycy hackują co mogą i kogo mogą, zarówno poprzez swoje oficjalne rządowe jednostki jak i wynajmowanych do tego celu niezależnych “hackerów”. Z ważniejszych ataków za którymi z dużą dozą prawdopodobieństwa stoją Chińczyc warto wspomnieć atak na Google i kilkanaście innych firm i włamanie do wojskowego kontraktora, Lockheed Martina, które było możliwe dzięki wcześniejszemu, udanemu atakowi na RSA. Edward Snowden pokazał jednak, że nie tylko Chińczycy są aktywni na polu internetowych walk i kradzieży… ,igH