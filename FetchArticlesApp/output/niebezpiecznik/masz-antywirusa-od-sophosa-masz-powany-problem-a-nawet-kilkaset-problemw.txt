Tavis Ormandy, pracujący na co dzień w Google Security Team, właśnie opublikował wyniki swoich badań nad bezpieczeństwem antywirusa firmy Sophos. Wszystkim, którzy korzystają z Sophos Antivirus radzimy się jak naszybciej zapoznać raportem Tavisa — oprogramowanie Sophosa zawiera setki (!!!) dziur i co gorsza jest podatne na zdalny atak… Practical Attacks against Sophos Antivirus Tavis zaanonsował swój raport (o złośliwej nazwie Sophail_v2) w e-mailu na liście Full Disclosure. Jak pisze, exploity na błędy miał już we wrześniu, ale Sophos poprosił go o wstrzymanie się z publikacją przez 2 miesiące. Termin właśnie upłynął… Sprawa jest poważna, bo aby wykorzystać którąś z dziur zidentyfikowanych przez Tavisa wystarczy wysłać ofierze z Sophosem e-maila (skaner go przetwarza automatycznie) lub zmusić ją do otwarcia dowolnego pliku (zwykły TXT wystarczy) albo odwiedzenia odpowiednio skonstruowanej strony WWW. Wg Tavisa dowolny atakujący (zwłaszcza sposnorowany przez rząd któregoś z krajów) może z łatwością “zdewastować” wszystkich użytkowników Sophosa, do których należą m.in. szpitale, instytucje finansowe i administracja rządowa oraz wojsko. Tavis nie rzuca słów na wiatr — w swoim raporcie zawarł kod exploita pozwalający na zdalny atak i niewymagający od atakującego uprzedniego uwierzytelnienia w sieci w której zainstalowano oprogramowanie Sophosa. Jakie dziury znalazł Tavis? Tavis zidentyfikował w oprogramowaniu Sophosa wiele klas błedów: memory corruption, design flaws, poor development practices and coding standards. Błędy te są multiplatformowe, tzn. dotyczą Sophos Antivitus na Windows, Maca i Linuksa. Tavis narzeka również na brak jakiejkolwiek ochrony przed exploitacją i jest zdumiony odpowiedzią jaką otrzymał od Sohphosa na ten zarzut: Kolejnym przewinieniem Sophosa jest uniwersalny XSS w Layered Service Provider, który na domiar złego pozwala obejść Same Origin Policy (złośliwa strona może dzięki temu wchodzić w interakcje z innymi otwartymi w przeglądarce stronami – np. bankowością internetową, czy pocztą)… Inne z błędów dotyczą przetwarzania przez skaner Sophosa plików Visual Basic 6, PDF, RAR, CAB oraz interakcji Sophosa z Internet Explorerem w Protected Mode. Rady Tavisa dla użytkowników Sophosa Tavis, jak przystało na porządnego researchera, nie tylko krytykuje i wytyka błędy, ale również daje przydatne wskazówki. I to zarówno administratorom, którzy muszą zmagać się z Sophosem w swoich sieciach, jak i użytkownikom końcowym, którzy mają antywirusa Sophosa na swoich komputerach. Tavis zaleca, aby oprogramowania Sophosa używać tylko w ramach nieistotnych sieci, w których znajdują się dane o niskiej wartości. Auć. Na koniec raportu Sophos obrywa także za bardzo powolne reakcje na zgłaszane błędy. Dlaczego Tavis męczy^Wbada akurat Sophosa? To drugi raport Tavisa dot. oprogramowania antywirusowego firmy Sophos (pierwszy nosił nazwę Sophail). Ciekawe czym firma tak zalazła Tavisowi za skórę, że skupił się właśnie na niej, a nie na innym producencie oprogramowania antywirusowego? Myślimy, że z powodzeniem można założyć, iż konkurencja Sophosa też ma w swoich systemach AV poważne błędy. To że oprogramowanie jest z dziedziny bezpieczeństwa wcale przecież nie znaczy, że jest wolne od dziur… P.S. Sophos odpowiedział na zarzuty Tavisa. Wymienił niektóre ze zgłoszonym mu podatności, podał daty ich zapatchowania lub poinformował o planowanej dacie aktualizacji. Firma zaznaczyła także, że jak na razie nie zauważyła, aby ktoś wykorzystywał te dziury w atakach… Pamiętając jednak, że firmom antywirusowym odkrycie robaka Stuxnet zajęło kilka lat, do deklaracji “nikt nie wykorzystuje tych dziur w atakach” podchodzilibyśmy z dużą rezerwą… ,vi.curry