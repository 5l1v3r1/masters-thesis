Ktoś wpadł na ciekawy pomysł. Serwis zaszybko.pl obiecuje sprawdzenie w policyjnej bazie, czy któryś z polskich fotoradarów zrobił nam zdjęcie — wystarczy podać numer rejestracyjny pojazdu. Ciekawa propozycja, prawda? W końcu prawie każdy kierowca przekracza ustawowe prędkości, ciężko więc się nie skusić. Jeśli jednak podamy numer rejestracyjny — jak mogą przypuszczać mniej naiwni internauci — wcale nie zobaczymy naszych zdjęć z fotoradarów. Zamiast informacji o tym gdzie poruszaliśmy się za szybko, naszym oczom ukaże się komunikat mówiący, że nie czytamy regulaminów serwisów internetowych i za szybko podajemy swoje dane w internecie, nawet jeśli nie jest to konieczne (Facebook anybody?). W podobny sposób dane o kartach kredytowych wyciąga ten serwis. Należy jednak pamiętać, że tablice rejestracyjne to nie jest zbyt tajna informacja — każdy z nas przecież pokazuje ją całemu światu, czy więc podanie jej na stronie internetowej może stanowić dla nas (naszej prywatności) jakieś zagrożenie? ,igH