Agenci brytyjskiego wywiadu MI6 włamali się na serwis internetowy al-Qaedy i podmienił artykuł z opisujący jak zrobić bombę na artykuł o tym, jak zrobić …słodkie babeczki. MI6 deface’uje al-Qaedę Jak pisze Daily Telegraph, Anwar al-Awlaki, radykalny przywódca duchowy powiązany z al-Qaedą pracował nad magazynem, dystrybuowanym online i mającym na celu rekrutację terrorystów. O planach Anwara dowiedzieli się Brytyjczycy i Amerykanie. Przygotowali więc zestawy podręcznych exploitów, ale okazało się, że udział Amerykanów został zablokowany przez CIA, które wyraziło obawy, iż w wyniku akcji ujawnione zostaną ważne źródła wywiadu i szczegółowe metody działania (czyżby mieli na myśli jakieś 0day‘e?). Brytyjczykom to nie przeszkadzało i trzasnęli deface’a, a oprócz zmiany w artykule “Make a bomb in the Kitchen of your Mom” usunęli również inne “radykalne” teksty, m.in. te napisane przez Osamę bin Ladena. Zastanawiające jest jedynie to, dlaczego zamiast całkowicie zablokować dostęp do magazynu (lub domen/serwerów, które go udostępniają), Brytyjczycy zdecydowali się jedynie na podmianę kilku tekstów… Czyżby do PDF-a z magazynem dołączyli swojego małego przyjaciela, który zna jakiś sekret Acrobat Readera? W końcu monitoring zainteresowanych magazynem jak najbardziej leży w interesie “antyterrorystów”… To, że internet wykorzystywany jest do “politycznych walk” pomiędzy państwami wiemy od dawna. Niedawno Chiny przyznały, że utrzymują z rządowych funduszy grupę 30 hackerów, teraz mamy dowód na to, że i Brytyjczycy mają swoich hackerów. Ciekawe kogo do podobnych zleceń zatrudnia Polska (jeśli w ogóle to robi)? ,igH